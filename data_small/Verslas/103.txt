Taip ketvirtadienį nusprendė įmonės akcininkai, per „Nasdaq“ Viliaus biržą pranešė „Kauno energija“. Įmonės valdyba buvo siūliusi dividendams skirti 1,07 mln. eurų, arba po 2,5 cento akcijai. Iš viso įmonės akcininkai paskirstė 11,281 mln. eurų nepaskirstytojo pelno, iš kurio 3,169 mln. eurų skirta į privalomąjį rezervą, 100 tūkst. eurų – paramai, darbuotojų premijoms – 500 tūkst. eurų. Likę nepaskirstyti 4,173 mln. eurų perkelti į kitus finansinius metus. Pernai „Kauno energija“ buvo išmokėjusi 1,071 mln. eurų, arba po 2,5 cento akcijai. Audituotas „Kauno energijos“ grynasis pelnas pernai, palyginti su 2016 metais, sumažėjo 18,5 proc. iki 6,069 mln. eurų, pajamos – 4,2 proc. iki 60,714 mln. eurų. Kauno miesto savivaldybė valdo kontrolinį 92,84 proc. „Kauno energijos“ akcijų paketą. Įmonės akcijos kotiruojamos „Nasdaq“ Vilniaus biržos Papildomajame prekybos sąraše.