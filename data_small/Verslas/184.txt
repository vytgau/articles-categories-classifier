„Patalpos, kuriose šiuo metu gaminame šovinius, pagal Policijos departamento keliamus reikalavimus nebetinka. Jose galime gaminti iki 1,5 mln. šovinių per metus, o mes šiuos kiekius jau viršijame“, – dienraščiui teigė medžioklės reikmenimis prekiaujančios bendrovės „Zala Arms" direktorius Valdas Žala. Pasak jo, viena iš galimų pagamintos produkcijos realizavimo nišų – tiekti šovinius didžiausioms Europos šaudykloms, kuriose pastaruoju metu itin populiarus vadinamasis praktinis šaudymas, vienijantis šios sporto šakos profesionalus ir entuziastus tiek iš sukarintų struktūrų, tiek ir civilių. VŽ teigimu, bendrovėje „Zala Arms“ šiuo metu dirba 13 darbuotojų, jos pardavimo pajamos svyruoja apie 1 mln. eurų. Plečiant gamybą numatoma priimti naujų darbuotojų.