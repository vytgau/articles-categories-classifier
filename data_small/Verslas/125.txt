Pagal jį, visi keleiviai iš šalių, nepriklausančių vieningajai rinkai, kirsdami sienas reguliariai mokėtų po 7 eurus. Ši suma dokumentuose įvardijama kaip „kelionės autorizacijos mokestis“. Žinia, „Brexit“ derybose JK užėmė poziciją, jog narystė vieningoje rinkoje jai nereikalinga. Narystę joje britai prarastų nuo 2021 metų pradžios, kai pasibaigtų pereinamasis pasitraukimo laikotarpis. Naujoji Europos kelionių informacijos ir autorizacijos sistema reikalaus iš už Šengeno erdvės ribų gyvenančių žmonių prieš keliones pildyti specialias formas, šis tikrinimas kainuotų 7 eurus. Žmogui neužpildžius šios formos jis gali būti neįleistas į sąjungos ribas. ES šią schemą taikys norėdama pagerinti vidinį saugumą, apsisaugoti nuo nelegalių imigrantų ir kitų neigiamų veiksmų iš išorės, ši priemonė taip pat sutrumpintų patikrinimo laiką pasienyje siekiant identifikuoti atvykstančius keleivius. Primenama, kad naujoji tvarka tiesiogiai palies ir kitų ES nepriklausančių šalių piliečius: norvegus, šveicarus, islandus. Skrydžių bendrovės, tarptautinės jūrų perkėlos ir geležinkelių transporto kontrolieriai turėtų teisę iš keleivių reikalauti įrodyti, jog jie yra užpildę minėtą formą. Ji galios trejus metus, o jeigu paso galiojimas baigsis anksčiau – teks formą pildyti iš naujo. „Fakto, kad po pasitraukimo teks papildomai mokėti už keliones į ES, nesakė nė vienas „Brexit“ agitatorius, tai nebuvo parašyta ant referendumo balsavimo biuletenio“, – pasinaudojo proga sukrikituoti „Brexit“ JK parlamento narė, liberaldemokratė Catherine Bearder.