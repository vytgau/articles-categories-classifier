Statistiniame leidinyje skaičiuojama, kad pašariniai miežiai priešpaskutinę balandžio savaitę buvo superkami vidutiniškai už 140 eurų už toną (palyginti su tuo pačiu praeito mėnesio laikotarpiu, kaina sumažėjo 5,43 proc.), o kvietrugių supirkimo kaina sudarė 143 eurus už toną (tai 0,4 proc. mažesnė kaina nei praeito mėnesio laikotarpiu). Tuo metu pupų vidutinė supirkimo kaina analizuojamu laikotarpiu sumažėjo 6,64 proc. ir siekė 175 eurus už toną, o žirnių supirkimo kaina sumažėjo 2,77 proc. ir sudarė 161 eurą už toną. Leidinyje skaičiuojama, kad rapsų vidutinė supirkimo kaina padidėjo 5,3 proc. ir siekė 352 eurus už toną, o kviečių supirkimo kaina padidėjo 0,81 proc. ir sudarė 164 eurus už toną.