DELFI skaitytojas Kęstutis pranešė, kad važiavo iš darbo ir pateko į spūstį, judėjimas vyksta labai lėtai. „Pagalvojau, kad gal avarija kokia. Paskaičiau telefone, kad tikrai įvyko didžiulė avarija. Spūstis – „beviltiška“, praktiškai nejuda, ir nėra jokios galimybės iš jos ištrūkti. Stoviu jau 20 min. ir praktiškai iš vietos nejudu, kiti automobiliai, matau, iš biurų teritorijos net negali pajudėti. Patariu vengti centro, jei tik įmanoma“, – rašė Kęstutis. Skaitytojas sakė beviltiškai užstrigęs prie Seimo, bandydamas iš A. Tumėno g. patekti į A. Goštauto. Avarija įvyko gana toli nuo šios vietos. DELFI rašė, kad pasak pareigūnų, susidūrė autobusas ir keturi lengvieji automobiliai: „VW Touareg“, „Mercedes“, KIA ir „Toyota“. Vienoje iš mašinų buvusi 45 metų moteris nukentėjo (galvos skausmai). Dėl avarijos susidarė didelė transporto spūstis. 