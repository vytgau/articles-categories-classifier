Taip ketvirtadienį nusprendė įmonės akcininkai, per „Nasdaq“ Vilniaus biržą pranešė „Pieno žvaigždės“. Pernai įmonė buvo išmokėjusi 4,062 mln. eurų dividendų, arba po 9 centus akcijai. Akcininkų susirinkime taip pat atšaukta įmonės valdybą ir į ją išrinkti nauji nariai: Aleksandras Smaginas, Voldemaras Klovas, Julius Kvaraciejus, Regina Kvaraciejienė, Vitalis Paškevičius, Artiomas Smaginas ir Gžegožas Rogožas. „Pieno žvaigždės“ praėjusiais metais gavo 167,753 mln. eurų audituotų pajamų – 11,7 proc. daugiau nei 2016 metais, kai įmonės apyvarta buvo 150,126 mln. eurų. Bendrovė pernai patyrė 1,728 mln. eurų audituotų grynųjų nuostolių, kai užpernai buvo uždirbusi 1,837 mln. eurų grynojo pelno. J. Kvaraciejus valdo 15,7 proc., o su kartu veikiančiais asmenimis – 32,35 proc. „Pieno žvaigždžių“ akcijų. Bendrovė „Smilgelė“ valdo 13,8 proc., „Agrolitas Imeks Lesma“ – 14,8 proc., Estijos SEB bankas, veikiantis kaip depozitoriumas Austrijos bankui, – 11,35 proc., o Voldemaras Klovas – 6,96 proc. „Pieno žvaigždžių“ akcijų. „Pieno žvaigždžių“ akcijos kotiruojamos „Nasdaq“ Vilniaus biržos Oficialiajame prekybos sąraše.