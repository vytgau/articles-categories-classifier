Apie tai BNS informavo „Litgas“ atstovas spaudai Paulius Jakutavičius. Pasak jo, pernai įmonė dividendams skyrė 3 mln. eurų. 2017 metų pabaigoje įmonė turėjo sukaupusi beveik 2 mln. eurų nepaskirstytojo pelno. „Litgas“ 2016 metais uždirbo 8,9 mln. eurų grynojo pelno. Įmonės pajamos per metus sumažėjo 13 proc. iki 88,1 mln. eurų. Bendrovės teigimu, pastarąjį sumažėjimą lėmė mažesnės dujų pardavimo apimtys energijos gamintojams bei vartotojams pernai sugrąžinta 2016 metais perrinkta suma – apie 14,68 mln. eurų, kurios didžioji dalis susidarė 2016 metų sausio-balandžio mėnesiais, kai saugumo dedamoji buvo renkama pagal senąsias sutarties su „Statoil“ sąlygas. 100 proc. „Litgas“ akcijų priklauso „Lietuvos energijai“.