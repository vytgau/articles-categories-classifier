„Sodros“ duomenimis, už kovą didžiausias priskaičiuotas vidutinis atlyginimas (t. y. ant popieriaus) buvo mokėtas NT bendrovėje „Eastnine Lithuania“. Jis siekė 21,8 tūkst. Eur.Antroje vietoje pagal vidutinę algą kovą buvo mažai girdėta statybinių medžiagų bendrovė „TekhnoNIKOL-Stroitelnye Sistemy“, darbuotojams mokėjusi vidutiniškai po 18,4 tūkst. Eur. Farmacijos bendrovė „AbbVie“ išmokėjo 15,18 tūkst. Eur siekiančia vidutinę algą, o gelžbetonio įmonė „Concretus grupė“ – 14,3 tūkst. Eur. Vienos didžiausių pasaulyje draudimo bendrovių padalinys Lietuvoje „AIG Europe Limited“ kovą savo darbuotojams mokėjo vidutinę 12 tūkst. algą. Aliuminio gaminių sprendimus kurianti „Reynaers Vilnius“ išmokėjo 11,8 tūkst. Eur, farmacijos bendrovė „Novo Nordisk Pharma“ 11,6 tūkst. Eur, švedų ir danų kooperatyvams priklausanti žemės ūkio pašarų įmonė „Scandagra Management Services“, ir dar viena farmacijos įmonė „Amgen Switzerland AG“ – 11,4 tūkst. Eur. Pasaulinei pavėžėjimo paslaugų įmonei priklausanti „Uber Lithuania Software and Development“ darbuotojams kovą mokėjo vidutiniškai po 10,7 tūkst. Eur. Į dešimtuką nepateko, tačiau vidutiniškai penkiaženklę sumą kovą darbuotojams taip pat mokėjo „Achemos grupė“ (10,6 tūkst. Eur) ir „Lenovo Technology B.V. Sivuliike Suomessa“ (10 tūkst.). Statistikos departamento duomenimis, vidutinis darbo užmokestis ant popieriaus Lietuvoje nesiekia 900 Eur.