Inspekcija pradėjo stebėti būsto nuomos rinką, nes joje šešėlis, anot specialistų, yra didelis. Inspektoriai pasirinko 150 mokesčių mokėtojų Vilniuje, Kaune ir Klaipėdoje, kurie, kaip įtarta, užsiima būsto nuoma, bet nedeklaruoja pajamų ir nemoka mokesčių. Po patikrinimų nustatyta, kad jie iš viso nesumokėjo 90 tūkst. eurų mokesčių. Mažiausia nesumokėta suma siekia 36 eurus, didžiausia – per tūkstantį. Inspektoriai pirmiausia kvietėsi gyventojus pasikalbėti, siekdami išsiaiškinti apie būsto nuomą ir priežastis, kodėl žmogus nemokėjo mokesčių. Tik šiems atsisakius bendradarbiauti, skirtos baudos. Mokesčių inspekcijos duomenimis, daugėja gyventojų, kurie įsigyja verslo liudijimus, norėdami nuomoti būstą. Daugėja ir deklaruojamų pajamų, gautų iš nuomos, suma.