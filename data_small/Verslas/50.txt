Ankstų sekmadienio rytą kai kuriuose Amsterdamo rajonuose dingus elektrai, miesto valdžia suskubo trumpam uždaryti kelius ir geležinkelio jungtį su oro uostu. Oro uostas savo svetainėje pranešė, kad registracijos sistemų veikimas anksti ryte buvo atkurtas, tačiau paragino keleivius patikrinti naujausią informaciją apie savo skrydžius. Oro uostas taip pat nurodė, kad nuo 9–11 val. (vietos laiku, 10–12 val. Lietuvos laiku) bus „priimama mažiau“ atvykstamųjų skrydžių ir buvo atšaukti arba atidėti keli išvykstamieji skrydžiai. Nyderlandų elektros energijos tinklo administratorė „Tennet“ pranešė tirianti elektros energijos tiekimo sutrikimo priežastis.