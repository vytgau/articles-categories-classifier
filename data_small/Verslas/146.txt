Sofas ir kėdes gaminančiai „Ekornes“ grupei priklausanti baldų gamybos įmonė „IMG Group“ sutartį su Panevėžio laisvosios ekonominės zonos (LEZ) operatoriumi pasirašė pernai gruodį. Lietuvoje įsteigta antrinė grupės įmonė „IMG Lithuania“. Panevėžyje grupė įsikurs per kelis etapus. Pirmąjį jų planuojama užbaigti šių metų pradžioje. Pradinė investicija sieks 10 mln. eurų ir bus sukurtos 125 darbo vietos. Kaip teigia „Ekornes“, IMG produkcija geriausiai žinoma Australijoje ir JAV. Grupė turi 9 baldų gamyklas: 5 Norvegijoje, 2 Vietname, po vieną Tailande ir JAV.