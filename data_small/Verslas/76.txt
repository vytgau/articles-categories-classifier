Valstybinės mokesčių inspekcijos (VMI) balandžio 27 d. duomenimis, pajamų ir turto deklaracijas privalo pateikti 893 tūkst. gyventojų, o nepateikė 254 tūkst. (28 proc.) gyventojų. Visą privalančiųjų teikti deklaracijas sąrašą numato įstatymas. Iki balandžio 27 d. VMI iš viso pateikta 1 mln. 171 tūkst. 544 GPM deklaracijos, 64 tūkst. 202 turto deklaracijos. Iki penktadienio VMI patikrino apie 595 tūkst. pajamų deklaracijų, kuriose deklaruota GPM permoka. Iš patikrintų 4,9 proc. (per 29 tūkst.) pajamų deklaracijų nustatyti neatitikimai su VMI turimais duomenimis. GPM permoka grąžinta apie 254 tūkst. gyventojų, grąžinta GPM permokos suma - beveik 40 mln. eurų.