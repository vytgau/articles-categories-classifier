Šiemet centrinės valdžios balansas buvo 48,6 mln. eurų arba 0,1 proc. bendrojo vidaus produkto (BVP) geresnis nei pirmąjį 2017-ųjų ketvirtį, kai buvo užfiksuotas 46,4 mln. eurų jo deficitas. Centrinės valdžios pajamos šiemet buvo 2,841 mlrd. eurų, išlaidos – 2,821 mlrd. eurų. Sandorių su nefinansiniu turtu balansas šiemet buvo teigiamas – 17,2 mln. eurų. Mokesčiai sudarė 50,3 proc. sausio–kovo mėnesių centrinės valdžios pajamų, 44,5 proc. – socialinės įmokos. Didžiausią išlaidų dalį šiemet sudarė socialinės išmokos – 59,6 proc., darbo užmokestis ir socialinis draudimas – 11,6 proc., dotacijos – 11,4 procento. Prognozuojamas 2018 metų BVP – 44,3 mlrd. eurų. Centrinės valdžios sektorius apima valstybės biudžetą, socialinės apsaugos fondus („Sodrą“, Privalomojo sveikatos draudimo fondo biudžetą, Garantinį fondą ir Ilgalaikio darbo išmokų fondą), nebiudžetinius Rezervinį (Stabilizavimo) ir Ignalinos AE uždarymo fondus, Žemės ūkio paskolų garantijų fondo lėšas laikomas valstybės iždo sąskaitoje, taip pat Turto banką.