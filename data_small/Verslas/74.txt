Bendrovė per Vilniaus biržą pranešė, kad akcininkai penktadienį nusprendė išmokėti 981 tūkst. eurų dividendų, arba 0,06 euro paprastajai akcijai ir 0,29 euro nominalios vertės akcijai. Dar 8,4 tūkst. eurų akcininkai nusprendė skirti PST valdybos pirmininkui Remigijui Juodviršiui, o likusią tantjemų dalį - 30,5 tūkst. eurų - kitiems valdybos nariams. Į kitus metus bendrovė perkėlė 31,397 mln. eurų nepaskirstytojo pelno. Vien PST praėjusiais metais gavo 194 tūkst. eurų grynojo pelno - 9,2 karto mažiau nei 2016 metais. Konsoliduotas PST grupės pelnas siekė 753 tūkst. eurų - 4,2 karto mažiau nei prieš metus. PST pajamos pernai, palyginti su užpernai, smuko 32,8 proc. iki 56,351 mln. eurų, o visos grupės - 25,7 proc. iki 73,816 mln. eurų. 2017 metų pabaigoje „Panevėžio keliai“ valdė 49,78 proc. PST akcijų, Estijos „Swedbank“ - 7,57 proc., o rinkoje laisvai cirkuliavo 42,65 proc. akcijų.