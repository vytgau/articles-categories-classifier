Kaip teigė šventės organizatorius, Anykščių kūno kultūros ir sporto centro vadovas Žilvinas Ovsiukas, tai bėgimas, kuris suvienijo jaunus ir senus. „Džiaugiamės matydami tokį gausų būrį sportui ir sveikam gyvenimo būdui atsidavusių žmonių. Šiandieną trasas Anykščių šilelyje išbandė ir saugusieji, ir vaikai. Be to, pasipuošę išskirtinėmis aprangomis sudalyvavo ne viena komanda. Joms šiais metais buvo skiriamas išskirtinis dėmesys. Kiekvienais metais taip laisvalaikį praleisti pasiryžusių vis daugiau. Viliamės, jog ši tendencija ir toliau bus matoma. Šįmet, kaip žinia, sumušėme rekordą. Tikimės, jog kitąmet jį pavyks pagerinti“, – dėstė Ž. Ovsiukas. 527 dalyviai iš įvairių Lietuvos miestų varžėsi 3 km, 6 km ir 11 km distancijose, atskirose amžiaus grupėse, pasakojo Ž. Ovsiukas. Tarp jų seniausias ir jauniausias bėgikas bei kiti garbūs svečiai. „Tarp bėgančiųjų buvo galima išvysti jauniausią ir seniausią dalyvius. Vienas jų – 79-erių metų vilnietis. Jauniausiajam sportininkui – vieneri. Startą dalyviams nurodė triatlonininkas, Baltijos jūrą perplaukęs „geležinis žmogus“ Vidmantas Urbonas. Manome, jog tai įkvėpė bėgikus siekti asmeninių rekordų, paskatino įveikti save ir iš savęs „išspausti“ geriausią, normą rezultatą“, – teigė organizatorius. Nugalėtojai ir prizininkai buvo apdovanoti puikiais rėmėjų įsteigtais prizais. Visiems, kurie pasiekė finišą, buvo įteikti atminimo medaliai. Garbės pakyla 11 km, vyrai 1. Artūras Meška (Pasvalys, Pasvalio „Vėtra“) – 37:01.3 min. 2. Aurimas Skinulis (Kauno raj., Aurimo Skinulio treniravimo sistemos) – 37:16.3 min. 3. Petras Pranckūnas (Vilnius, „Na, pagauk!“) – 37:57.2 min. Moterys 1. Viktorija Varnagirytė (Vilkaviškis, LSUMet.) – 43:26.7 min. 2. Dalia Lukošienė (Šiaulių rajonas, „Lukas“) – 44:42.5 min. 3. Virginija Višinskienė (Kaunas, Kauno BMK) – 47:17.4 min. 6 km, vyrai 1. Lukas Prokopavičius (Panevėžys, R. Sargūno sporto gimnazija) - 20:10.3 min. 2. Mykolas Banys (Panevėžys, R. Sargūno sporto gimnazija) – 22:07.7 min. 3. Marius Griušelionis (Birštonas) – 22:20.5 min. 1. Evelina Tomkeviciūte (Panevėžys, R. Sargūno sporto gimnazija) – 23:17.4 min. 2. Rugilė Girštautaitė (Panevėžio rajonas, TSK Darna) – 24:08.6 min. 3. Beatričė Vinciūnaitė (Panevėžys, Panevėžio triatlono klubas) – 26:21.1 min. 3 km, vaikinai 1. Kristupas Rimkus (Panevėžys, Panevėžio triatlono klubas) – 11:35.8 min. 2. Pijus Dapkus (Panevėžys, Panevėžio triatlono klubas) – 12:27.3 min. 3. Kipras Gvozdas (Anykščiai, Imtynių klubas „Ąžuolas“) – 12:30.0 min. Merginos 1. Ugnė Paurytė (Panevėžys, Panevėžio triatlono klubas) – 12:12.1 min. 2. Brigita Šniukštaitė (Panevėžys, Panevėžio triatlono klubas) – 12:55.6 min. 3. Katrina Kvietkauskaitė (Antazavė, ZSC) – 13:02.9 min.