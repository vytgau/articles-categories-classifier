Pirmajame kėlinyje komandos nepasižymėjo. Baltarusės išsiveržė į priekį antrojo kėlinio viduryje. Mūsiškėms nepavyko išmušti kamuolio netoli baudos aikštelės vidurio, kamuolys atšoko laisvai puolėjai ir ši įsiveržusi į baudos aikštelę pasiuntė kamuolį į vartus. Visgi Lietuvos komanda nepasidavė ir likus žaisti kelias minutes rezultatą išlygino. Gintarė Blažytė perdavė kamuolį prie baudos aikštelės laukusiai Judita Sabatauskaitei, saugė suklaidino varžovų gynėją ir stipriu bei tiksliu smūgiu iš 20 metrų pasiuntė kamuolį į vartų tinklą. Šios rungtynės buvo viena paskutinių repeticijų prieš artėjantį Europos jaunių čempionato finalinį etapą. Varžybų starte gegužės 9-ąją Lietuvos komanda Alytuje priims Olandijos futbolininkes, po trijų dienų Šiauliuose žais su Suomija, o gegužės 15 d. vėl Alytuje susitiks su Europos čempione Vokietija.