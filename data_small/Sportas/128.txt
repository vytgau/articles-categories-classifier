45-uose istorijoje rinkimuose, kuriuose laureatus išrenka patys futbolininkai, 25-erių egiptietis pralenkė Keviną de Bruyne'ą, Davidą Silvą, Leroy'ų Sane („Manchester City“), Harry Kane'ą („Tottenham Hotspur“) ir Davidą de Gea („Manchester United“). „Tai didžiulė garbė man. Tikiuosi, nesu paskutinis egiptietis, laimintis tokį apdovanojimą“, – šypsojosi „Liverpool“ debiutantas 25-erių M. Salah, šį sezoną „Premier“ lygoje per 33 rungtynes įmušęs net 31 įvartį. Tokiu būdu jis pakartojo visų laikų „Premier“ lygos rekordą, kurį dar gali ir pagerinti. Tiek pat įvarčių per sezoną yra pelnę Cristiano Ronaldo, Luisas Suarezas ir Alanas Sheareris, tačiau jiems tai pavyko padaryti per 38 rungtynes.