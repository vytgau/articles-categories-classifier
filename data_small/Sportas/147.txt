Ernesto Valverde auklėtiniai finalo rungtynėse net 5-0 pervažiavo „Sevilla“ futbolininkus ir Ispanijos Karaliaus taurę laimėjo 30-ąjį kartą. Šiuo trofėjumu katalonai džiaugiasi jau ketvirtą sezoną iš eilės ir šeštą kartą per pastarąjį dešimtmetį. Finalo rungtynėse dominavusiai „Barcelonai“ įvarčius pelnė Lionelis Messi, Andresas Iniesta, Philippe'as Coutinho ir Luisas Suarezas. Pastarasis tiksliai atakavo dukart. „Barcelona“ artimiausiu metu turėtų užsitikrinti ir „La Liga“ pirmenybių nugalėtojų titulą, tačiau trigubo triumfo šį sezoną Katalonijoje nebus. Prieš kurį laiką Ispanijos superklubas baigė pasirodymą Čempionų lygos ketvirtfinalyje apmaudžiai nusileisdamas „AS Roma“ komandai.