Modesta Justė Morauskaitė laimėjo 200 m bėgimą. Jos rezultatas (23,93 sek.) geresnis už asmeninį rekordą, bet vėjo greitis viršijo leistiną (2,4 m/sek.). Ji taip pat padėjo klubo komandai užimti pirmąją vietą estafetėje 4×100 m (46,74 sek.). Diana Zagainova trišuolyje buvo antra (13 m 60 cm). Seniausiose JAV (rengiamos nuo 1895 m.) „Penn Relays“ varžybose Filadelfijoje Ieva Zarankaitė užėmė trečiąją vietą disko metime (53 m 18 cm) ir penktąją rutulio stūmime (15 m 92 cm). „Lewis Twilight“ varžybose Romeovillyje Eglė Staišiūnaitė bėgo 1500 m ir užėmė šeštą vietą (5.12,32). „Metikų dienos“ varžybose Aizkrauklėje šią savaitę rungtyniavo jaunučiai ir vaikai. Rokiškio metikai iškovojo vieną pirmąją, tris antrąsias ir keturias trečiąsias vietas. Nugalėtoja jaunučių grupėje tapo Paulina Stuglytė, numetusi diską 33 m 35 cm.