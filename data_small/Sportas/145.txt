Įspūdingą pasirodymą šiose rungtynėse surengusiam A. Novikovui nesutrukdė tai, jog didžiąją susitikimo dalį jis praleido ant atsarginių suolelio. Tik 60-ąją min. aikštėje pasirodęs lietuvis jau po trijų minučių atliko rezultatyvų perdavimą, o Romanas Bezjakas išvedė svečius į priekį. 71-ąją min. tas pats A. Novikovas padidino svečių pranašumą iki 2:0. 88-ąją min. A. Novikovas turėjo dar vieną progą pasižymėti, bet nerealizavo 11 m baudinio. 90-ąją min. A. Novikovas pelnė antrąjį įvartį ir padėjo galutinį tašką šiame mače.  Šiame Lenkijos čempionate A. Novikovas iš viso yra pelnęs aštuonis įvarčius. 57 taškus surinkusi „Jagiellonia“ ekipa turnyro lentelėje užima antrąją vietą, o „Korona“ (48 tšk.) komanda yra šešta. 