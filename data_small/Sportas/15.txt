Tarptautinės teniso federacijos (ITF) „Futures“ kategorijos turnyras vyko devintą kartą. Viso Lietuvoje jau surengti 15 neįgaliųjų tarptautinių teniso turnyrų, kuriose dalyvavo per 250 sportininkų iš 18 šalių. Šiais metais Lietuvoje apsilankė neįgaliųjų teniso žaidėjai iš Baltijos šalių, Baltarusijos, Lenkijos, Švedijos, Suomijos, Italijos, Rumunijos, Ispanijos, Olandijos, Gruzijos, Rusijos. Viso dalyvavo 39 žaidėjai (30 vyrų ir 9 moterys). Turnyrą organizuoti padėjo Vilniaus miesto savivaldybė, Lietuvos teniso sąjunga ir rėmėjai. Turnyro dalyvius palaikė ir pasveikino Izraelio ambasadoriaus Lietuvoje Amiras Maimonas. Nors šiame turnyre Izraelio komanda nedalyvavo, rudenį planuojama svečių iš šios šalies sulaukti rudenį ITF „Uniqlo“ tarptautiniame turnyre „Vilnius Open 2018“. Šiame turnyre pirmą kartą dalyvavo sportininkai iš Gruzijos, juos palaikyti buvo atvykęs Gruzijos konsulas Lietuvoje. Turnyro organizatoriai, Lietuvos neįgaliųjų teniso klubas džiaugiasi sulaukiantis aukšto žaidimo lygio, įvairaus amžiaus bei skirtingų fizinių galimybių žaidėjų. Turnyre dalyvavo vienas Lietuvos sportininkas – Aleksandras Olechnovičius. Pirmame rate jis nugalėjo lenką Krzysztofą Brezyną, antrame nusileido sportininkui iš Ispanijos Francisco Garcia Venai. Dvejetų varžybose A. Olechnovičius su rusu Yuriju Golovinu nusileido F. G. Venos ir italo Antonio Cippo duetui. Vyrų vienetų turnyrą laimėjo lenkas Kamilas Fabisiakas, finale 6:1, 6:3 pranokęs tautietį Piotrą Jaroszewskį. Kartu su kitu lenku Piotru Jaroszewskiu K. Fabisiakas tapo ir dvejetų nugalėtoju. Tarp moterų triumfavo turnyro naujokė iš Olandijos Donna Jansen. Ji laimėjo ir dvejetų turnyrą, kuriame varžėsi kartu su ruse Jevgenija Korotkina.