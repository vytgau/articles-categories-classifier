Vyrų vienviečių baidarių 10 km distancijoje nugalėjo Lukas Šakalys. Panevėžio sporto gimnazijos atstovas finišavo per 43 min. 22,273 sek. Antrąją vietą užėmė rusas Andrejus Andrejevas (+2,929 sek.), trečias liko Vidas Kupčinskas (+1.32,295). Vienviečių kanojų varžybose nugalėjo Mindaugas Talačka, įveikęs distanciją per 49 min. 49,721 sek. Moterų vienviečių baidarių 5 km varžybose greičiausia buvo rusė Marija Stepanova, atplaukusi per 24 min. 37,015 sek. Antra finišavo lietuvė Žymantė Prakapavičiūtė (+5.13,011). Jaunių vaikinų baidarių varžybose 5 km nuotolyje triumfavo Deividas Liukpetris (21 min. 31,581 sek.), o tarp merginų nugalėjo Ala Grigorjeva (26 min. 2,399 sek.). Jaunių vaikinų kanojų grupėje (5 km distancija) pirmas finišavo Dominykas Pažėra (24 min. 17,513 sek.).