Lietuvis aštuntfinalyje 8:5 įveikė čeką Michalą Novaką, bet ketvirtfinalyje pralaimėjo Rio de Žaneiro olimpinių žaidynių bronzos medalio laimėtojui gruzinui Šmagiui Bolkvadzei. Pastarasis iškopė į finalą ir suteikė mūsiškiui galimybę tęsti kovą dėl apdovanojimo. E. Venckaitis paguodos turnyre susitiks su turku Enesu Basaru. Šioje svorio kategorijoje varžosi 20 atletų. Justas Petravičius (60 kg, 15 dalyvių) pirmojoje kovoje 4:5 nusileido vengrui Erikui Torbai, o Vilius Laurinaitis (97 kg, 21 dalyvis) 5:6 pralaimėjo danui Mathiasui Bakui ir baigė savo pasirodymą. Julius Matuzevičius (87 kg) paguodos turnyre turėjo pripažinti armėno Arturo Šahiniano pranašumą.