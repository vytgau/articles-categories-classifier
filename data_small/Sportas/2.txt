24 metų futbolininkas konkurentams nepaliko vilčių. Visi 10 apklausoje dalyvavusių žurnalistų O. Verbickui skyrė pirmą vietą, tad vienas „Sūduvos“ lyderių surinko maksimalų taškų skaičių – 30. Balandį A lygos aikštėse ryškiai spindėjęs O. Verbickas per 5 žaistas rungtynes įmušė 5 įvarčius ir padėjo savo komandai surinkti 13 iš 15 galimų taškų. „Sūduvos“ saugas iš viso šį sezoną A lygoje sužaidė 9 rungtynes, per jas pelnė 6 įvarčius ir atliko 2 rezultatyvius perdavimus. Konkurenciją O. Verbickui formaliai sudarė pastaruoju metu įvarčiais pratrūkęs žalgirietis Liviu Antalis (10 tšk.) bei „Trakų“ legionierius Mukanya Kabobola-Etienne'as (5). Apklausoje taip pat buvo paminėti Gvidas Juška („Palanga“), Tomašas Šimkovičius, Tomašas Malecas, Jeremy Manzorro (visi – „Žalgiris“), Dinijaras Biljaletdinovas bei Justinas Marazas (abu – „Trakai“). Geriausią A lygos mėnesio žaidėją rinko futbolo žurnalistai ir komentatoriai Mindaugas Augustis, Marius Bagdonas, Lukas Gintautas, Vaidotas Januška, Nerijus Kesminas, Naglis Miknevičius, Vilmantas Remeika, Karolis Tretjakas, Giedrius Vaitkevičius, Tautvydas Vencevičius.  