Lietuvos komanda minimaliai pakeitė savo raudoną uniformą, kurioje nebeliko baltų juostų ant rankovių. Šviesi apranga pakeista į geltoną, o vietoj Vyčio ant krūtinės puikuojasi Gedimino stulpai. Su šiomis naujomis aprangomis ant ledo iščiuoš 7 rinktinės gynėjai ir 13 puolėjų. Vyriausiasis treneris Berndas Haake atsisveikino su paskutiniu metu pakviestu gynėju Kostu Gusevu, pabrėžęs, jog tai ateities žaidėjas. „Sunku ką nors išbraukti iš sąrašo, tačiau K. Gusevas rinktinėje tikrai bus artimiausiu metu. Prie komandos prisidėjo Pijus Rulevičius, kuris į rinktinę įnešė nemažai energijos“, - trumpai apie komandos sudėtį sakė B. Haake. Rezerviniu vartininku pasirinktas Elvinas Karla, kuris oficialiai nėra įtrauktas į komandos sudėtį. „Mūsų svajonių komanda“ čempionate startuos sekmadienį, 19.30 val., rungtynėmis su Kroatijos komanda.  