„Svajonių komanda“ – per žingsnį nuo aukso „Mūsų svajonių komanda“ vadinamai Lietuvos ledo ritulio rinktinei liko vienas žingsnis iki svajonės – aukso medalių pasaulio čempionato I diviziono B grupėje. Pergalingai rungtyniaujančių lietuvių penktadienį laukia susitikimas su Ukraina, šeštadienį su pagrindiniais varžovais dėl aukso – Estijos ledo ritulininkais. Ledo ritulio gerbėjams šios rungtynės yra paskutinė galimybė išvysti oficialiose varžybose rungtyniaujančius garsiausius mūsų šalies ledo ritulininkus Dainių Zubrų ir Darių Kasparaitį.  Pasaulio ledo ritulio čempionatas IB divizionas Kauno „Žalgirio“ arena (Karaliaus Mindaugo per. 50) Balandžio 27 d. (penktadienis) 12:30 Japonija – Rumunija 16:00 Estija – Kroatija 19:30 Lietuva – Ukraina Balandžio 28 d. (šeštadienis) 12:30 Kroatija – Rumunija 16:00 Ukraina – Japonija 19:30 Lietuva – Estija Lietuvos regbio rinktinė žais Telšiuose Lietuvos regbio rinktinei liko paskutinis žingsnis link Europos čempionato „Conference 1“ diviziono Šiaurės konferencijos nugalėtojo titulo. Grupėje pirmaujantys lietuviai šeštadienį Telšiuose susitiks su priešpaskutinėje ketvirtoje vietoje esančia Švedijos rinktine. Šiaurės konferencijos nugalėtojai susikaus su Pietų konferencijos čempione Maltos rinktine dėl pateko į aukštesnį Europos čempionato „Trophy“ divizioną. Europos regbio čempionatas „Conference 1“ diviziono Šiaurės konferencija Telšių stadionas (Birutės g. 34) Balandžio 28 d. (šeštadienis) 15:00 Lietuva – Švedija Prasideda rankinio čempionatų pusfinaliai Savaitgalį prasidės Lietuvos vyrų ir moterų rankinio čempionatų pusfinaliai, kuriuose kovojama iki dviejų pergalių. Čempionų titulą ginantys Klaipėdos „Dragūno“ rankininkai susitiks su lygos debiutante Kauno KTU komanda, kuri ketvirtfinalyje pateikė staigmeną ir eliminavo praėjusio sezono vicečempionę Alytaus „Varsos“ komandą. DELFI TV rodys „Dragūno“ ir KTU rankininkų susitikimą. Lietuvos vyrų rankinio lyga Balandžio 28 d. (šeštadienis) 14:00 Klaipėdos „Dragūnas“ – KTU („Neptūno salė“) 15:00 Kauno „Granitas“ – Vilniaus „Šviesa“ (Kauno sporto halė) Lietuvos moterų rankinio čempionatas Balandžio 28 d. (šeštadienis) 12:00 Kauno raj. „Garliava SM-Cascada“ – Vilniaus „Eglė-Šviesa“ (Garliavos sporto centras) 13:00 Kauno „ACME-Žalgiris“ – Vilniaus „Alandeko-Vichy“ (Kauno sporto halė) „Žalgiris“ grįš į Kauno sporto halę Į Eurolygos Finalinį ketvertą patekusių Kauno „Žalgirio“ krepšininkų jau sekmadienį laukia LKL rungtynės. Dėl „Žalgirio“ arenoje vykstančio ledo ritulio čempionato, LKL susitikimas su Kėdainių „Nevėžiu“ vyks sporto halėje. Labai svarbios rungtynės laukia brolių Ballų atsikračiusios Prienų „Vytauto“ komandos. Dėl išlikimo kovojantys autsaideriai nuo priešpaskutinėje vietoje esančios Alytaus „Dzūkijos“ atsilieka jau dviem pergalėmis. LKL rungtynes žiūrėkite DELFI TV. Lietuvos krepšinio lyga Balandžio 28 d. (šeštadienis) 17:20 Prienų „Vytautas“ – Klaipėdos „Neptūnas“ (Prienų sporto ir pramogų arena) Balandžio 29 d. (sekmadienis) 17:00 Vilniaus „Lietuvos rytas“ – Pasvalio „Pieno žvaigždės“ („Lietuvos ryto“ arena) 17:20 Kauno „Žalgiris“ – Kėdainių „Nevėžis“ (Kauno sporto halė) 17:20 Alytaus „Dzūkija“ – Utenos „Juventus“ (Alytaus arena) 17:30 „Šiauliai“ – Panevėžio „Lietkabelis“ (Šiaulių arena) A lygos čempionai sieks šeštos pergalės iš eilės Lietuvos futbolo A lygoje savaitgalį vyks 10 turas. Lygoje užtikrintai pirmauja čempionės titulą ginanti Marijampolės „Sūduva“, kurios sąskaitoje – 8 pergalės ir 1 lygiosios. Antroje vietoje esantis Vilniaus „Žalgiris“ nuo lyderių atsilieka jau 9 taškais, o trečią vietą užimantys „Trakai“ 10 taškų. Lietuvos futbolo A lyga Balandžio 28 d. (šeštadienis) 13:00 „Palanga“ – Vilniaus „Žalgiris“ (Klaipėdos dirbtinės dangos stadionas) 13:00 „Jonava“ – Marijampolės „Sūduva“ (Jonavos dirbtinės dangos stadionas) Balandžio 29 d. (sekmadienis) 13:00 „Kauno Žalgiris“ – Klaipėdos „Atlantas“ (Kauno NFA stadionas) 18:00 Kauno „Stumbras“ – „Trakai“ (Kauno NFA stadionas) Prasideda irklavimo sezonas Klaipėdos raj. Drevernoje prasideda irklavimo varžybų sezonas. Čia vyks Karaliaus Vilhelmo kanalo irklavimo regata ir Lietuvos irklavimo federacijos taurės I etapas. Irkluotojai varžysis 6000 metrų distancijoje. Karaliaus Vilhelmo kanalo regata ir LIF taurės I etapas Dreverna (Klaipėdos raj.) Balandžio 28 d. (šeštadienis) 13:00 varžybų pradžia