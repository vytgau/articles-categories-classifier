Varžybos prasidėjo moterų špagos rungtimi. Nenugalima buvo Kauno technologijos universiteto (KTU) studentė Paulina Bajorūnaitė, kuri be pralaimėjimų keliavusi iki finalo, o jame po įnirtingos kovos 8:7 nugalėjo Lietuvos sporto universiteto (LSU) studentę Viktę Ažukaitę. Trečiąsias vietas užėmė taip pat Lietuvos sporto universiteto (LSU) studentės Vilma Juchnevičiūtė ir Akvilė Katkovaitė. Vyrų špagos rungtyje pasižymėjo Mykolo Riomerio universiteto (MRU) studentas Justinas Kinderis, kuris neturėjo sau lygių ir iškovojo čempiono vardą. Sidabro medalis atiteko Vilniaus universiteto (VU) studentui Povilui Markevičiui. Bronzos medaliais pasipuošė MRU studentas Lukas Kontrimavičius ir VU studentas Paulius Stasiūnas. Bendroje įskaitoje nugalėtojų taurę iškovojo VU fechtuotojai, antrąją vietą užėmė LSU, trečiąją – MRU.