Londono „Arsenal“ namuose priėmė Madrido „Atletico“. Arsene'o Wengero auklėtiniai nuo 10 minutės turėjo kiekybinę persvarą ir pirmavo iki rungtynių pabaigos, tačiau svarbų įvartį išvykoje pelnė „Atletico“ puolimo lyderis Antoine Griezmannas. 61-ąją min. Alexandre'as Lacazette'as išvedė aikštės šeimininkus į priekį, bet 82-ąją min. rezultatą išlygino Antoine'as Griezmannas. Madrido klubas nuo 10-osios min. žaidė ne pilnos sudėties, kai aikštę dėl antros geltonos kortelės buvo priverstas palikti Šime Vrsaljko. Dėl tokio teisėjo Clemento Turpino sprendimo aršiai protestavęs „Atletico“ treneris Diego Simeone netrukus buvo išsiųstas į tribūnas, o jį likusį laiką pavadavo jo asistentas Germanas Burgosas.  Europos lygos pusfinalių rezultatai: Londono „Arsenal“ 1 - 1 Madrido „Atletico“ 10 min. – Šime Vrsaljko, raudona kortelė („Atletico“, antra geltona kortelė) 61 min. [1:0] Alexandre Lacazette 82 min. [1:1] Antoine Griezmann  „Marseille“ 2 - 0 „Salzburg“ 15 min. [1:0] Florianas Thauvinas 63 min. [2:0] Clintonas Njie 