Estija po pergalės su 10 taškų aplenkė iki tol grupės lydere buvusią Lietuvą (9 taškai), tačiau savo ketvirtąsias rungtynes Lietuva nuo 19:30 val. žais su Ukrainos ledo ritulininkais. Šeštadienį Lietuvos rinktinė žais paskutinį šio pasaulio čempionato mačą su estais ir jau dabar tapo aišku, kad tai bus aukso vertės mūšis. Estijos ekipai du įvarčius pelnė Riho Embrichas (29 ir 57 min.), po vieną – Robertas Rooba (5), Romanas Andrejevas (20) bei Robertas Arrakas (54). Kroatijos komandoje pasižymėjo Borna Renduličius (26). Estai į vartus metė 32 kartus, o kroatai – 34. 10 taškų surinkę estai, bent laikinai, tapo turnyro lyderiais. Kroatai su 3 taškais lieka ketvirti.  Pirmose dienos rungtynėse Japonijos ledo ritulininkai po pratęsimo 3:2 nugalėjo rumunus. Turnyro nugalėtoja iškovos kelialapį į I diviziono A grupę, o paskutinę vietą užimsianti ekipa iškris į žemesnį divizioną. Pasaulio ledo ritulio čempionato IB diviziono lentelė (vieta, komanda, rungtynės, pergalės, pergalės po baudinių serijos, pralaimėjimai po baudinių serijos, pralaimėjimai, įvarčiai, taškai): 