Tai pirmasis jėgų išbandymas mūsų šalies irkluotojams ant vandens po žiemos bendro pasiruošimo. Varžybose dalyvaus sportininkai iš Vilniaus, Kauno, Klaipėdos, Trakų, Šiaulių ir Kupiškio. Sportininkai varžysis 6000 metrų ilgo distancijoje. Lietuvos irklavimo federacijos taurės pirmajame etape startuos 53 sportininkai (41 valtis), o Karaliaus Vilhelmo kanalo regatoje varžysis 66 atletai (47 valtys). Šioje regatoje startuos ir 12 meistrų (8 valtys). Varžybų pradžia 13 val., pirmieji finišai apie 13.30 val. 24 km ilgio Karaliaus Vilhelmo kanalas, jungiantis Miniją ir Malkų įlanką Klaipėdos uoste, iškastas 1863-1873 metais prancūzų karo belaisvių, yra visiškai tiesus, todėl sudaromos lygiavertės sąlygos visiems varžybų dalyviams. Irkluotojų varžybas Karaliaus Vilhelmo kanale iki Antrojo pasaulinio karo organizavo ir vykdė klaipėdiečių klubai „Santara“ ir „Neptūnas“, tačiau juos panaikinus, kanale varžybos nebuvo rengiamos, ir tik 2011 metais Klaipėdos irklavimo centras atkūrė Karaliaus Vilhelmo kanalo regatą. Varžybas organizuoja Klaipėdos irklavimo centras drauge su Lietuvos irklavimo federacija.