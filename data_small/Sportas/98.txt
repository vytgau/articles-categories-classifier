Ji vyks kitą trečiadienį Romoje. Pusfinalis šeimininkams prasidėjo nesėkmingai ir jau 18 minutę aikštę ant neštuvų paliko traumą patyręs Alexas Oxlade'as-Chamberlainas. Komandos draugo nelaimė liverpuliečius tik dar labiau suvienijo: Faraonu bei Egipto karaliumi pramintas Mohamedas Salah kėlinio pabaigoje pelnė du fantastiško grožio įvarčius ir išvedė „Liverpool“ į priekį – 2:0. Iš pradžių, 36 min., Mo savo firmine kaire koja pasiuntė kamuolį į pačią varžovų vartų „devyniukę“, o 45 min. itin techniškai pergudravo Alissoną iššokęs vienas prieš vartininką. Beje, 38 min. svečius po Dejano Lovreno smūgio galva išgelbėjo tik skersinis. Po pertraukos „Liverpool“ futbolininkai nė nemanė atsitraukti ir M. Salah sukūrė dar du įvarčius: 56 min. po jo perdavimo pasižymėjo Sadio Mane, o 62 min. – Roberto Firmino. Tas pats R. Firmino 69 min. po kampinio galva įkalė ir penktą vinį į nuo Čempionų lygos kalno žemyn dardantį „Roma“ ekipos vežimą. 81 min. Edinas Džeko visgi sugebėjo pradžiuginti Italijos klubo gerbėjus ir šūviu į artimąjį vartų kampą sušvelninti rezultatą – 5:1. O netrukus prisnūdusius šeimininkus 85 min. dar kartą nubaudė 11 metrų baudinį realizavęs Diego Perotti – 5:2. 🇪🇬 Mohamed Salah sets a new club record by becoming the 1st Liverpool player in history to score in 33 different games during a single campaign. 👏👏👏#UCL pic.twitter.com/GZRJIgVlUC — UEFA Champions League (@ChampionsLeague) April 24, 2018  Rungtynės: FC „Liverpool“ 5 – 2 AS „Roma“ 36' [1 – 0] Mohamed Salah 45' [2 – 0] Mohamed Salah 56' [3 – 0] Sadio Mane 61' [4 – 0] Roberto Firmino 69' [5 – 0] Roberto Firmino 81' [5 – 1] Edin Džeko 85' [5 – 2] Diego Perotti (11 m)  „Liverpool“ siekia šešto titulo Europos klubų turnyruose. Paskutinį kartą UEFA Čempionų lyga liverpuliečiai laimėjo 2005 metais, kai finale po 11 metrų baudinių serijos ir įspūdingo Jeržio Dudeko pasirodymo įveikę AC „Milan“. Tuomet jiems vadovavo Rafaelis Benitezas. Beje, „raudonieji“ 1984 metais įveikė „Romą“ Europos taurės finale irgi po 11 m baudinių loterijos. Kitoje pusfinalio poroje trečiadienį susigrums Miuncheno „Bayern“ ir Madrido „Real“ klubai. Primename, kad į UEFA Čempionų lygos pusfinalį „Liverpool“ pateko perkopęs anglų „Premier“ lygos čempionų „Manchester City“ futbolininkų barjerą (3:0 ir 2:1), o „Romos“ komanda sukūrė stebuklą eliminavusi iš turnyro vieną iš favoričių „Barceloną“ – 1:4 ir 3:0. UEFA Čempionų lygos finalas vyks Kijeve gegužės 26 dieną. Nugalėtojo titulą gina „Real“, kuris praėjusio sezono finale 4:1 pranoko Turino „Juventus“ komandą. ⏰ RESULT ⏰ What. A. Game! 😮😮😮 Salah (2), Mané & Firmino (2) all net for Liverpool again but Roma grab late away goals in an epic semi-final tie Anfield. Best game this season? 🤔#UCL pic.twitter.com/9l3pJWn0pQ — UEFA Champions League (@ChampionsLeague) April 24, 2018