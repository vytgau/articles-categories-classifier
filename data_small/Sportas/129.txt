Čempionų titulą jau užsitikrinę paryžiečiai 34-ajame ture svečiuose 1-0 palaužė „Bordeaux“ ir savo sąskaitoje dabar turi 90 taškų. Pergalę Unai Emery kariaunai iškovoti leido 22-ejų saugo iš Argentinos Giovani Lo Celso įvartis, pelnytas 76-ąją minutę. Kitose sekmadienio „Ligue 1“ rungtynėse „Nice“ 1-0 įveikė „Montepellier“, o „Saint-Etienne“ 2-1 įrodė pranašumą prieš „Troyes“. Ispanijos „La Liga“ pirmenybėse toliau buksuoja Madrido „Atletico“ ekipa, kuri šįkart 0-0 neįveikė Sevilijos „Real Betis“ vienuolikės. Per pastaruosius penkis mačus vos kartą laimėję Diego Simeone auklėtiniai išlaiko antrąją poziciją, tačiau į ją taikosi 4 taškais mažiau turintis Madrido „Real“ klubas. Ateinančią savaitę „Atletico“ komanda UEFA Europos lygos pusfinalyje kovos su Londono „Arsenal“. Kitose sekmadienio „La Liga“ rungtynėse Barselonos „Espanyol“ 2-0 nugalėjo „Girona“, „Malaga” identišku rezultatu įveikė „Real Sociedad”, o „Alaves“ 4-0 sutalžė „Las Palmas“. .@alaves have made sure of their place next season in #LaLigaSantander! 👏 pic.twitter.com/3Kp1vWoZ7i — LaLiga (@LaLigaEN) April 22, 2018 