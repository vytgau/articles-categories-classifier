Antonio Conte auklėtiniai „Wembley“ stadione 2-0 eliminavo „Southampton“ futbolininkus ir gavo šansą laimėti FA taurę pirmą kartą nuo 2012 metų. Į priekį „mėlynieji“ įsiveržė antrojo kėlinio pradžioje, kai po Edeno Hazardo perdavimo pasižymėjo visą varžovų gynybą išmaudęs Olivier Giroud. Rungtynėms artėjant link pabaigos, Londono klubo persvarą padvigubino kitas puolėjas Alvaras Morata. Ispanas mušė įvartį po tautiečio Cesaro Azpilicuetos perdavimo. FA taurės finale „Chelsea“ sutiks savo buvusį trenerį Jose Mourinho, kurio vadovaujama „Manchester United“ ekipa pusfinalyje 2-1 nukovė Londono „Tottenham“.