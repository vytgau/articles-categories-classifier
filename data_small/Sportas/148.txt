Antrąją vietą užimanti „Monaco“ ekipa išvykoje patyrė netikėtą pralaimėjimą 1-3 prieš „Guingamp“ komandą. „Monaco“ futbolininkas Jemersonas jau 21-ąją minutę gavo raudoną kortelę, o dešimtyje likę svečiai subyrėjo. Prie praėjusio sezono čempionų priartėjo „Marseille“ ekipa, kuri 5-1 nesunkiai nugalėjo „Lille“ klubą. Nugalėtojų gretose po du įvarčius mušė Florianas Thauvinas bei Konstantinos Mitroglou. Vieną įvartį pridėjo Lucasas Ocamposas. „Lille“ komandai paguodos įvartį pelnė Yassine Benzia. Marselio klubas su 69 taškais pasivijo trečią vietą užimančius „Lyon“, o nuo antroje vietoje žengiančių „Monaco“ šiuos du klubus skiria vos taškas. Čempionų titulą jau anksčiau užsitikrino Paryžiaus PSG. Kiti rezultatai: „Amiens“ 3 – 1 „Strasbourg“ „Metz“ 1 – 1 „Caen“ „Toulouse“ 2 – 0 „Angers“ Cela se resserre devant, un invité dans la course à l'Europe et une lutte pour le maintien toujours aussi acharnée ✊ Le classement complet 📈➡ https://t.co/en9y4SPkCI pic.twitter.com/qaIeL7Rsf8 — Ligue 1 Conforama (@Ligue1Conforama) April 21, 2018 