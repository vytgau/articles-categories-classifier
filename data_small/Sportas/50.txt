Mačo pradžioje 5 minutę Kauno „Žalgirio“ arenos tribūnas nutildė estas Robertas Rooba, kuris išvedė savo rinktinę į priekį – 1:0. Tokia mačo pradžia neišmušė mūsiškių iš vėžių – 8 min. rezultatą išlygino Nerijus Ališauskas, o 16 min. rezultatą persvėrė Jaunius Jasinevičius (2:1). Antrame kėlinyje 36 min. rezultatą didino tikslus Povilo Verenio įvartis. Estijos pastangos atsimušė į patikimą Lietuvos gynybą, o trečiame kėlinyje 58 min. pergalę įtvirtino tas pats P. Verenis! Akivaizdų lietuvių pranašumą įrodo ir metimų statistika: šiame mače į vartus mūsiškiai metė 43 kartus, o estai – 27. Lietuvos rinktinė turnyre Kaune laimėjo visus penkis susitikimus ir surinko 14 taškų. Sidabro medaliai atiteko 10 taškų surinkusiems japonams, o estai su taip pat 10 taškų pelnė bronzos padovanojimus. Paskutinę vietą turnyre užėmė ir į II diviziono A grupę iškrito Kroatijos ledo ritulininkai. Jei lietuvių pergalingas žygis pirmenybėse buvo lauktas ir tikėtas, tai estai jau dabar nustebino visus, o juos lietuviams sustabdyti pavyko tik paskutinėse rungtynėse. Lietuvos rinktinė šiame mače sulaukė rekordiškai susirinkusių žiūrovų palaikymo – mačą arenoje stebėjo apie 10 tūkstančių sirgalių. Su jų pagalba mūsų šalies atstovai pirmą kartą istorijoje triumfavo šiame divizione ir pakilo į IA divizioną, nuo kurio elitinį čempionatą skiria vos vienas sėkmingas pasirodymas.    