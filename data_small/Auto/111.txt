Pirmosiose lenktynėse A. Jasikonis nefinišavo, o antrosiose buvo 15-as. Jam atiteko 6 įskaitiniai taškai. Etapo nugalėtoju tapo abejas lenktynes laimėjęs olandas Jeffrey'is Herlingsas (KTM, 50 tšk.). Bendroje įskaitoje 20-metis A. Jasikonis su 58 taškais iš 13-os vietos smuktelėjo į 14-ąją. Pirmauja 241 tašką surinkęs J. Herlingsas, o antras yra nugalėtojo titulą ginantis italas Antonio Cairoli (KTM, 225 tšk.). Iš viso pasaulio motokroso čempionatą sudaro 20 etapų. Šeštasis iš jų vyks gegužės 1 dieną Rusijoje.