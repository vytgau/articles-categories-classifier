Nepaisant praėjusį mėnesį įvykusio incidento, kurio metu autonominiu režimu važiavęs „Uber“ automobilis mirtinai partrenkė pėsčiąją, technologijų sektoriaus lyderiai toliau didina investicijas į milijardus dolerių pritraukiantį savaeigio transporto sektorių. Konkurencija kaista ir didžiausioje pasaulio automobilių rinkoje Kinijoje. Pavyzdžiui, „Alibaba“ konkurentai „Baidu“ prognozuoja, kad pirmieji savaeigiai automobiliai šalies keliuose pasirodys per artimiausius 3-5 metus. Tiek „Baidu“, tiek kitas Kinijos technologijų milžinas „Tencent“ tobulina savas autonominio vairavimo technologijas, todėl žiniasklaidoje imta spekuliuoti, ar tokiu pat keliu žengia ir „Alibaba“. „Mes atliekame daug autonominio vairavimo technologijų tyrimų. Mes norime išsiaiškinti, kaip automobilius paversti labiau automatiškais, draugiškesniais ir padaryti taip, kad jie taptų žmonių partneriais, o ne paprasčiausiomis transporto priemonėmis“, – kalbėjo Jackas Ma. Anot šalies žiniasklaidos, Kinija šį mėnesį leido šalies keliuose pradėti savaeigių automobilių testus.