„Renkantis padangas bet kokiam automobiliui pirmasis žingsnis yra jų dydžio, apkrovos, maksimalaus greičio indeksų nustatymai, kurie dažniausiai parašyti ant vairuotojo durelių rėmo priklijuoto lipduko. Tačiau tai ne vieninteliai padangų skirtumai, kitokios jose naudojamos technologijos, tad ta pati prekė vieno vairuotojo poreikius gali atitikti idealiai, o kitam – visiškai netikti“, – teigia „Goodyear“ Baltijos šalių lengvųjų padangų pardavimo vadovas Martinas Grinbergas. Komforto ir sportiškumo santykis Kone visi gamintojai turi daugiau nei vieną vasarinių padangų modelį. Vienos skirtos sportiniams automobiliams (kietesnio, stabilumą didinančio profilio, didelio greičio indekso), kitos subalansuotos ilgoms kelionėms ir komfortui, dažniausiai yra tylesnės ir ilgaamžiškesnės. „Sportinio automobilio vairuotojas, mėgstantis agresyvų važiavimą ir staigius posūkius, gali likti nepatenkintas įsigijęs komfortui sukurtą padangą – ji neatskleis geriausių automobilio savybių. Lygiai taip pat greitkeliuose dažnai važinėjantis vairuotojas gali nusivilti, jeigu jo automobilis turės kietesnes ir triukšmingesnes sportines padangas. Todėl itin svarbu išsiaiškinti poreikius“, – aiškina M. Grinbergas. Pavyzdžiui, „Goodyear Eagle“ šeimos padangos yra skirtos sportiniams automobiliams, kai kurie gamintojai jas pasirinko kaip standartinę įrangą. Jų profilis yra stipresnis ir užtikrinantis didesnį stabilumą posūkiuose, taip geriau atskleidžiamos sportinio automobilio savybės. „EfficientGrip“ šeimos padangos malonesnės ilgose kelionėse – jos tylesnės, minkštesnės, o gumos mišinio savybės skirtos ne tik maksimaliam efektyvumui užtikrinti, bet ir ridai didinti. Daugelis gamintojų turi atskirą padangų liniją didesnio pravažumo automobiliams, krosoveriams bei visureigiams. Jų leistina apkrova dažniausiai didesnė, nes SUV modeliai sveria daugiau. Tai – trys pagrindiniai vasarinių padangų tipai, tačiau kai kurie gamintojai juos skaido į dar smulkesnius, pavyzdžiui, kuria padangas specialiai sportiniams krosoveriams, daugiau nei pusę tūkstančio arklio galių pasiekiantiems itin galingiems automobiliams, itin ekonomiškas ar pritaikytas bekelei. Specialios technologijos saugumui Padangos tobulėja ne ką mažiau nei automobiliai, tik jų progresas ne taip matyti – juk išoriškai gaminys iš esmės nekinta jau kelis dešimtmečius. Tačiau kiekvieno naujo padangų modelio protektoriaus raštas, gumos sudėtis ir karkaso technologijos užtikrina gerėjančias saugumo ir komforto savybes. Kai kurios sukėlė kone revoliuciją. Pavyzdžiui, „Run on Flat“ technologija yra viena pagrindinių priežasčių, kodėl iš automobilių bagažinių nyksta atsarginiai ratai. Jos esmė – stipresnės sienelės, leidžiančios prakiurdyta padanga važiuoti dar 80 kilometrų ne didesniu nei 80 km/val. greičiu. Automobilio keleivių komfortas nuo to beveik nemažėja, o saugumas gerokai išauga – sprogus padangai, ji nesubliūkšta. Šią technologiją naudoja daugelis „premium“ padangų gamintojų. „Goodyear“ specialistų išrastą „SealTech“ technologiją turinčių padangų protektoriuje iki 5 mm skersmens plyšys yra užtaisomas automatiškai net tuomet, kai padangą prakiurdęs objektas (pavyzdžiui, vinis) yra išstumiamas. Tai – dar viena atsarginės padangos reikalingumą iki minimumo mažinanti technologija. Didelę įtaką važiavimo komfortui padarė specialios garso mažinimo technologijos: kai kurie gamintojai prie vidinio padangos paviršiaus priklijuoja putplasčio ar kitos medžiagos žiedą, sugeriantį kelio ir padangų keliamas vibracijas bei garsą – taip mažiau jų perduodama į saloną. Su laiku tobulėja ne tik padangų technologijos, bet ir keičiasi jų dydis. Praėjusiame dešimtmetyje automobilių gamintojai kūrė vis didesnius ir platesnius ratlankius turinčius automobilius, o padangos turėjo užtikrinti ne prastesnes stabdymo, valdymo bei komforto savybes. Pastaraisiais metais daug naujovių pritaikyta siekiant ekonomiškumo, testuojami nauji pasipriešinimą riedėjimui mažinantys gumos mišiniai ir specialūs protektoriaus raštai. Kai kurie gamintojai netgi pristatė automobilius, kuriems reikalingos itin aukštos ir siauros padangos – „BMW i3“, „Renault Scenic“ ir kiti. „Renault“ vienatūrio standartinių padangų matmenys – 195/55 R20, jos užtikrina itin mažą pasipriešinimą riedėjimui ir didina modelio ekonomiškumą. Šiuo metu tai – viena populiariausių padangų technologijų, kuri artimiausiais metais turėtų populiarėti. Unikalios koncepcijos Ženevoje Kovo mėnesį vykusioje Ženevos automobilių parodoje „Goodyear“ pristatė pirmąją išmanią padangą, kurios nauda įsitikins didelius autoparkus valdančios įmonės. Padangoje įmontuoti jutikliai, naudodami debesų technologiją, siunčia informaciją apie nusidėvėjimo lygį, slėgį bei temperatūrą į pagrindinę administravimo sistemą. Tai leidžia tiksliai identifikuoti ir nedelsiant išspręsti visus su padangomis susijusius nesklandumus – pavyzdžiui, informaciją matantis administratorius gali įspėti vairuotoją apie sumažėjusį slėgį ar pasirengti padangų keitimui, kai jos susidėvi. Ekologija yra ne mažiau svarbi tema ir jai Ženevos parodoje buvo paruošta kita koncepcija – padanga, kurios šoninėje sienelėje auga samanos. Dėl struktūros bei protektoriaus rašto „Goodyear Oxygene“ sugeria vandenį nuo kelio paviršiaus, ore esantį anglies dvideginį ir vykdo fotosintezę – taip gaminamas deguonis ir valomas oras.