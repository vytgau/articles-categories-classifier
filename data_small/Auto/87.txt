Trečiadienį Merzūgos ralio dalyvių laukė sunkiausias išbandymas – 239 km greičio ruožas. Trečiąjį ralio etapą A. Gelažninkas su savo KTM motociklu įveikė sklandžiai: vienintelis Lietuvos atstovas distanciją nuvažiavo per 4 val. 27 min. 7 sek. ir, patikslintais duomenimis, užėmė 28-ą vietą. Etapo nugalėtoju tapo bendrosios įskaitos lyderis ispanas Juanas Barreda Bortas su „Honda“, finišavęs per 3 val. 23 min. 42 sek. Antrą vietą užėmė nugalėtojui 8 min. 59 sek. pralaimėjęs Pablo Quintanilla su „Husqvarna“, trečias liko kitas „Honda“ pilotas Kevinas Benavidesas, lyderiui nusileidęs 9 min. 15 sek. Sunkiauskas išbandymas Per dvi dienas sportininkai iš viso turės įveikti nei 673 km, iš kurių 473 km sudarys greičio ruožai. Trečiadienį laukia 239 km greičio ruožas, ketvirtadienį – 233 km. Beje, paskutinius trečiojo etapo trasos pakeitimus organizatoriai pilotams įteikė likus vos 5 min. iki starto. „Bus sunku. Ką tik gavau kelio knygos pakeitimus, tačiau pataisyti jau nebėra kada. Reikia tikėtis, kad nepasiklysiu“, – DELFI prieš startą trečiadienio rytą teigė A. Gelažninkas. „Ralis verčiasi į antrą pusę. Liko trys dienos, iš kurių dvi bus labai ilgos. Džiaugiuosi, kad vis dar tęsiu varžybas ir žiūrėsime, kaip seksis“, – sakė kaunietis. Ralis finišuos penktadienį bendro starto lenktynėmis. Sportininkams reikės įveikti simbolinį 48 km greičio ruožą. 3-ojo etapo rezultatai: (vieta, sportininkas, komanda, laikas/atsiliko) 1. Joanas Barreda Bortas, „Honda“, 03:23:42 2. Pablo Quintanilla, „Husqvarna“, +08:59 3. Kevinas Benavidesas, „Honda“, +09:15 4. Toby Price'as, KTM, +10:49 5. Franco Caimi, „Yamaha“, +11:21 6. Ignacio Cornejo, „Honda“, +13:39 7. Ricky Brabecas, „Honda“, +14:32 8. Juanas Garcia Pedrero, „Sherco TVS“, +15:03 9. Paulo Goncalvesas, „Honda“, +15:09 10. Stefanas Svitko, KTM, +17:08 ... 28. Arūnas Gelažninkas, KTM, +01:03:25 Bendroji įskaita po 3 etapų iš 5: 1. Joanas Barreda Bortas, „Honda“, 09:36:09 2. Kevinas Benavidesas, „Honda“, +12:51 3. Pablo Quintanilla, „Husqvarna“, +13:52 4. Franco Caimi, „Yamaha“, +18:22 5. Toby Price'as, KTM, +20:17 6. Ricky Brabecas, „Honda“, +25:53 7. Ignacio Cornejo, „Honda“, +28:09 8. Juanas Garcia Pedrero, „Sherco TVS“, +32:05 9. Lorenzo Santolino, „Sherco TVS“, +46:26 10. Stefanas Svitko, KTM, +54:49 ... 62. Arūnas Gelažninkas, KTM, +21:21:03. Dalyvauja ryškiausios žvaigždės Merzūgos ralį organizuoja ta pati organizacija, kaip ir Dakaro ralį. Merzūgos ralis vyksta ne Pietų Amerikoje, kaip dabartinis Dakaras, o ten, kur yra tikrojo Dakaro ištakos – Sacharos dykumoje. Finišas 32 metų kauniečiui garantuotų vietą kitų metų Dakaro maratone Pietų Amerikoje. Kokio lygio Merzūgos ralis įrodo vien tai, kad į šiemet į varžybas atvyko net 8 iš 10 geriausiai šių metų Dakare pasirodžiusių pilotų. Tarp jų – ir šių metų Dakaro vicečempionas Kevinas Benavidesas bei trečiąją vietą užėmusi Australijos žvaigždė Toby Price'as. Įdomu, kad pirmas starto numeris liks laisvas – į Maroką turėjo atvykti ir Dakaro čempionas Matthiasas Walkneris, tačiau austras patyrė rankos traumą ir medikai pilotui startuoti neleido. A. Gelažninkui teko 69 starto numeris. Merzūgos ralį sudarys šeši etapai, o iš viso dalyviams teks įveikti beveik 1200 km, iš kurių daugiau nei 900 kilometrų sudarys greičio ruožai. Be motociklų Merzūgoje varžosi keturračiai bei bagiai (SxS).