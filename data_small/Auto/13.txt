Pasak estų ir ukrainiečių automobilių skelbimų tinklalapio AUTO.RIA.com (estų bendrovės OÜ „RIA.com Marketplaces“ produktas) valdybos nario Nikolajaus Zlotnickio, nuo 2016 m. Ukrainos valdžia sušvelnino automobilių išmuitinimo taisykles. „Priėmus įstatymą Nr. 1389–19, užsienio automobilių išmuitinimo akcizo mokestis buvo sumažintas. Šis mokestis yra skaičiuojamas kiekvienam automobiliui ir, jeigu įvykdyti visi reikalavimai, automobilio išmuitinimas gali kainuoti net keliais tūkstančiais eurų mažiau“, – sako N. Zlotnickis. Norint sutaupyti reikia atitikti tris reikalavimus: lengvatinis išmuitinimas galioja automobiliams, pagamintiems tik po 2016 m. sausio 1 dienos ir atitinkantiems „Еurо 5“ standartą; pasinaudoti lengvatine sistema ir išmuitinti vieną automobilį Ukrainos gyventojas gali tik kartą per metus; parduoti automobilį galima tik praėjus metams po jo įsigijimo. „Pavyzdžiui, jeigu ukrainietis norės nusipirkti 2012 m. pagamintą „Skoda Octavia“ Ukrainoje, tuomet, AUTO.RIA.com duomenimis, jis turėtų būti pasiryžęs išleisti apie 11–12 tūkst. eurų. O Lietuvoje, remiantis vietiniais skelbimų tinklalapiais, toks automobilis kainuotų 6–7 tūkst. eurų. Pargabentas į Ukrainą ir išmuitintas, europietiškas automobilis ukrainiečiui atsieitų 8999 eurus – tai reiškia, kad jis sutaupo kelis tūkstančius. Būtent dėl šios priežasties iš Lietuvos į Ukrainą gabenami dešimtys tūkstančių automobilių. Minėto įstatymo priėmimas yra pelningas abiem šalims: lietuviai parduoda ir iš to užsidirba, o ukrainiečiai turi galimybę įsigyti gerus automobilius už mažesnę nei jų šalies rinkos kainą. Net atsižvelgiant į visas automobilio pirkimo Lietuvoje, jo pargabenimo, dokumentų įforminimo ir registravimo Ukrainoje išlaidas, galutinė sąnaudų suma yra mažesnė“, – sako N. Zlotnickis. Remiantis statistikos duomenimis, Lietuvoje 1 tūkst. žmonių tenka 413 automobilių – transporto priemonę turi beveik kas antras gyventojas. Ukrainoje automobilių skaičius tūkstančiui žmonių yra vos 202. Palyginimui: Ukrainoje yra maždaug 45 mln., o Lietuvoje – 2,9 mln. gyventojų. „Vienas iš ukrainiečių siekių – panašus į Baltijos šalių pragyvenimo lygis. Jie taip pat nori važinėti kokybiškais automobiliais iš Europos, norinčiųjų skaičius auga ir augs kasdien ir tą įrodo statistika. Ukrainos valstybinės fiskalinės tarnybos duomenimis, vien 2017 m. Ukrainos gyventojai iš Baltijos šalių pargabeno 64566 automobilius iš kurių apie 20 tūkst. buvo įsigyti Lietuvoje. Jei į šį sąrašą dar įtrauktume Lenkiją ir kitas ES šalis, tuomet bendras iš Europos į Ukrainą pargabentų automobilių skaičius praėjusiais metais sudarys 2 mln. 780 tūkst.“, – sako N. Zlotnickis. „Kaip parduoti automobilius Ukrainoje? Skelbimą apie parduodamą automobilį įkelti į tinklalapį AUTO.RIA.com – tai Ukrainoje verslą vykdančios estų bendrovės OÜ „RIA.com Marketplaces“ produktas. Šiame tinklalapyje, patenkančiame į viso pasaulio automobilių tinklalapių TОP 6, kasdien apsilankoma daugiau nei 1,6 mln. kartų. Savo skelbime galite nurodyti, kad automobilis yra Lietuvoje, palikti savo telefono numerį ir el. pašto adresą. Už automobilio pardavimo skelbimo įdėjimą į tinklalapį sumokėsite 1,7 euro“, – aiškina N. Zlotnickis.