Vien Jungtinėse Valstijose „Volkswagen“ grupei priklausanti „Audi“ atšauks 342,867 tūkst. automobilių. Atšaukiami tam tikri „Audi A5 Cabriolet“, „A5 Sedan“ ir „Audi Q5“ modelių automobiliai, pagaminti 2013–2017 metais, taip pat „Audi A6“ modelio automobiliai, pagaminti 2012–2015 metais, ir „Audi A4 Sedan“ bei „Audi A4“, pagaminti 2013–2016 metais. „Šiuose automobiliuose su 2 litrų tūrio varikliu „Turbo FSI“ įrengtas elektrinis aušinamojo skysčio siurblys, kurio veikimas dėl aušinimo sistemos nuosėdų gali būti blokuotas ir jis gali perkaisti“, – nurodoma rašte, kurį „Volkswagen“ nusiuntė JAV nacionalinei eismo saugumo administracijai (NHTSA). Automobilių gamintoja taip pat įspėjo, kad dėl drėgmės siurblio viduje gali įvykti trumpieji jungimai. „Volkswagen“ nurodė, kad oficialūs įmonės atstovai pakeis elektrinius siurblius, tačiau šiuo metu tam reikalingų detalių nėra. Atšaukiamų automobilių savininkams apie tolesnius veiksmus bus pranešta birželio 11 dieną.