„Bentley“ prekės ženklas visame pasaulyje asocijuojasi su kokybe, prabanga ir greičiu. Tai unikalus savybių derinys, kurį įrodo ne tik gamintojo pasiekimai sporte bei įvairūs apdovanojimai, bet ir kiekvienas pro gamyklos Kru mieste vartus išriedantis automobilis“, – sako Evelina Avina, „Bentley“ pardavimų vadovė Lietuvoje. Pasiekimai sporte „Bentley“ yra puikiai žinomas dėl savo pasiekimų automobilių sporte. Pirmąją pergalę varžybose gamintojas pasiekė praėjus vos porai metų po debiuto – 1921-aisiais niekas neprilygo „Bentley“ 200 mylių lenktynėse „Brooklands in Surrey“. Prestižinėse Le Mano 24 val. lenktynėse „Bentley“ pelnė 6 pergales, o pirmąją pasiekė dar 1924-aisiais. Trečiojo dešimtmečio pabaigoje sportinis „Bentley“ automobilis buvo nepralenkiamas 4 metus iš eilės. Kai kurie „Bentley“ modeliai yra pavadinti „Circuit de la Sarthe“ – trasos, kurioje vyksta Le Mano 24 val. lenktynės, atkarpų pavadinimais: „Arnage“ ir „Mulsanne“. Patikimumas Įmonės įkūrėjo W. O. Bentley naudotas 1930-aisiais pagamintas „Bentley 8 Litre“ yra aktyviai naudojamas net šiandien. 2012-ųjų spalį automobilis įveikė septynių dienų ralį Kinijoje. Viso buvo pagaminta vos 100 šių prabangių automobilių, o kai kurios juose naudojamos technologijos darė įspūdį: pavyzdžiui, variklio ir pavarų dėžės tvirtinimai buvo apgaubti guma, taip saugant saloną nuo vibracijų. Dabar gaminami „Bentley“ taip pat yra labai patikimi – juose naudojamos patikrintos ir ilgaamžės technologijos plečia šios markės gerbėjų ratą. „Bentley“ pardavimai jau kelerius metus iš eilės viršija 10 tūkst. vienetų per metus, o tai – puikus rezultatas „luxury“ segmento prekės ženklui. Unikalus „Bentley Dominator“ 2016-aisiais pristatytas „Bentayga“ yra pirmasis serijinės gamybos „Bentley“ visureigis, tačiau britai SUV modelį yra sukūrę ir anksčiau. Tai – „Dominator“, kurių tik 6 vienetai buvo pristatyti specialiai Brunėjaus sultonui. Rankų darbas Šiuo metu gaminamo „Bentley“ automobilio salone yra lygiai 480 odos audinio elementų, kuriems susiūti reikia 40 tūkstančių dygsnių. Daugelis jų yra atliekami ranka – pavyzdžiui, „Mulsanne“ vairo apsiuvimas trunka 5 valandas, o tam prireikia 10 metrų medžiagos ir 620 siūlių. Išskirtinis „Bentley“ kėbulo dažymas susideda iš šešiolikos sluoksnių, o viso sunumeruotų ir griežtą tvarką turinčių dažymo procesų čia – 120. Vieno „Bentley Continental GT“ modelio surinkimas trunka apie 110 valandų, „Flying Spur“ bei „Bentayga“ – 130, o „Mulsanne“ – apie 400. Daugybė elementų yra renkami rankomis. Išskirtinė patikra Kiekvienas „Bentley“ automobilis dar gamyklos teritorijoje įveikia apie šešių kilometrų kelią – kvalifikuoti bandytojai patikrina visas svarbiausias jo dalis. Prieš atiduodant klientui, kiekvienas automobilis dar pereina 500–650 punktų patikros procedūrą. 20 atsitiktinai parinktų automobilių kiekvieną savaitę yra atliekama pilna patikra: daugiau nei 60 km trukmės bandomasis važiavimas, pilnas interjero ir eksterjero detalių bei funkcijų patikrinimas. Logotipo reikšmė „Bentley“ logotipas yra ganėtinai paprastas – tai „B“ raidė su stilizuotais iš šonų išdygusiais sparnais. Jo išskirtinumas yra ilgaamžiškume – klasikinis dizainas nesikeitė per visą dešimtmečius trukusią ženklo istoriją, tik kelis kartus buvo atlikti kosmetiniai patobulinimai. „B“ raidė logotipe reiškia „Bentley“, o sparnai simbolizuoja greitį. Istorinių „Bentley“ logotipo fone yra trys spalvos: juoda, raudona ir žalia. Pastaroji simbolizuoja lenktyninius automobilius, raudona – išskirtinius modelius, o juoda – ypač galingus. Pirmoji klientė „Bentley“ paskelbus apie SUV modelio gamybą, pirmoji į klientų eilę atsistojo Didžiosios Britanijos karalienė Elžbieta II. Teigiama, kad monarchės „Bentayga“ naudojamas jos rezidencijoje Škotijoje išvykoms į gamtą. W12 „Bentley“ yra gerai žinomas dėl išskirtinių „W“ formos variklių. W12 yra tarsi du sujungti V6 varikliai, o tokia konstrukcija užtikrina ne tik didelę galią, bet ir kompaktiškumą, gerą svorio paskirstymą bei komfortą. Vienas W12 variklis „Bentley“ gamykloje Anglijoje renkamas 13,5 valandų, šį darbą atlieka 30 žmonių. Kartą per savaitę atsitiktinai parinktas variklis yra nuodugniai testuojamas – tikrinama, ar gaminys atitinka aukščiausius gamintojo kokybės standartus. Variklis pasižymi ne tik išskirtine konstrukcija, bet ir įspūdingais techniniais duomenimis. Naujajame „Continental GT“ įmontuotas W12 variklis su dviem turbinomis pasiekia 635 AG ir 900 Nm galią, o automobilis iki 100 km/val. įsibėgėja per 3,7 sek. Didžiausias prabangaus „Gran Turismo“ kupė pasiekiamas greitis – 333 km/val. Dėmesys medžio apdailai „Bentley“ dirba tokių specialybių žmonės, kurie neįsivaizduojami kitose gamyklose. Pavyzdžiui, medžio specialistas apžiūri maždaug 25 tūkstančius kvadratinių metrų medienos, kol išsirenka geriausiai „Bentley“ modeliams tinkančias dalis. Kiekviename „Bentley“ naudojamas tik natūralus medis. Viename automobilyje yra naudojama tik to paties augalo mediena – taip užtikrinama, kad jų spalva bus tokia pati ir su amžiumi keisis vienodai. „Mulliner“ unikalumas „Bentley“ automobiliai yra išskirtiniai, tačiau „Mulliner“ specialistai, pasitelkdami išskirtines apdailos medžiagas, gali paversti juos visiškai unikaliais. Arba, pavyzdžiui, išsiuvinėti šeimos herbą ant sėdynės, kitos apdailos detalės ar įgyvendint bet kokį kitą kliento norą.