Kaip rašoma pranešime žiniasklaidai, atėjusi gegužė visiems žada daug startų mūsų regione. Mėnesio viduryje, gegužės 11-13 dienomis Rygoje prasidės ir Šiaurės Europos zonos bei Baltijos šalių lenktynės. Vienos iš jų – lietuvių itin mėgstama „BEC 4H“ ištvermės lenktynių serija. Būtent jos organizatoriai šiais metais dalyvaujančios komandoms paruošė šiek tiek naujovių. „BEC 4H“ dalyviams – vienodos padangos Praeitais metais populiariosiose 1000 km lenktynėse Palangoje dalyviai jau varžėsi naudodami vienodas „Hankook“ gamintojo padangas. Šiais metais tas pats gamintojas tapo ir oficialiu „Baltic Endurance Championship 4h“ partneriu. Tai reiškia, kad dalyviai, norintys varžytis lenktynių serijos įskaitoje, privalės įsigyti tik šio gamintojo padangas iš dokumentuose nurodyto tiekėjo, o besivaržantys savo nuožiūra pasirinktomis padangomis galės dalyvauti tik svečio teisėmis atskirų etapų metu. Vieniems dalyviams tai atrodo privalumu, kitiems – trūkumu, tretiems – tiesiog būtinybe: „mono“ padanga atveria duris didesnei konkurencijai. Kaip teigia patys organizatoriai, tai – jokia naujiena dalyviams: apie vienodos padangos atsiradimą diskutuota ir praeito sezono metu, o ir padanga didžiosios dalies dalyvių – jau išmėginta. Taip pat, dalyviai nuolat galės konsultuotis su padangų inžinieriais ir „Hankook“ padangų gamintojo atstovais. Keturi etapai įvyks Latvijoje ir Estijoje BEC 4H serijos etapai šiais metais bus keturi, trys iš jų įvyks Rygos „Bikernieki“ trasoje, kaip ir didysis sezono atidarymas. Finalinės sezono lenktynės įvyks Estijoje, „Auto24ring“ trasoje, įsikūrusioje šalia Pernu kurorto. Po „DeWALT Grand Prix“ etapo gegužės 11-13 dienomis, antrajam etapui į Rygą sugrįžti komandos bus kviečiamos beveik po mėnesio, birželio 8-10 dienomis. Trečiąjį kartą „endurance“ lenktynių dalyviai Rygoje rinksis jau po 1000 km lenktynių maratono Palangoje, viename geriausių renginių Baltijos šalyse laikomo „Riga Summer Race“ metu rugpjūčio 17-19 dienomis. Finalinis etapas Estijoje įvyks rugsėjo 22-23 dienomis.  „Endurance“ komandoms – 6 įskaitos Praeitame sezone „endurance“ dalyviai varžėsi 7 klasėse ir absoliučioje visų etapų įskaitoje. Šiais metais be bendrosios klasifikacijos dalyvių laukia 6 skirtingos įskaitos: „A2000“, „A3000“, „A3000+“, „GT“, „X1“ ir „D“. Praeitas sezonas tiesiog tapo eksperimentiniu: itin padidėjusios dyzeliniu kuru varomų automobilių gretos, paskatino skelti šią klasę į dvi grupes pagal technikos galingumą. Tačiau, besikeičiančios tendencijos paskatino vėl klasę sujungti į vieną. O dar viena technikos „tendencija“ – greit populiarėjantys TCR klasės automobiliai Baltijos šalių 4H lenktynių serijoje varžysis kartu su „A3000+“ dalyviais. Organizatorių teigimu, kol nėra garantijų, kad TCR įskaita bus pilnai susiformavusi, nėra tikslo ir ją atskirti: juk dalyviams kur kas smagiau varžytis gausioje konkurencingoje klasėje, nei sugrupuotiems „po du“. Šiuo metu „BEC 4H“ jau užsiregistravo 13 komandų, iš kurių 8 lietuvių. Tarp jų galima atrasti tris TCR klasės atstovus: lietuvių komandas Energizer Racing“ bei „GSR Motorsport“ su „VW Golf GTI TCR“ bei etų „ALM Motorsport“ komandą su „SEAT Leon SEQ V3 TCR“. Daugiau naujienų apie šios lenktynių serijos komandas ir jų techniką – organizatorių internetinėje svetainėje www.batcc.eu.