Lietuvoje šiemet per tris mėnesius parduota beveik 6,5 tūkst. naujų automobilių – 17,3 proc. daugiau nei pernai sausį-kovą, kai parduota 5,5 tūkst. automobilių. Sparčiau pardavimai augo tik Vengrijoje (29,8 proc.), Rumunijoje (28,6 proc.), Kroatijoje (28,4 proc.), Graikijoje (26,9 proc.) ir Bulgarijoje (26,2 proc.). Latvijoje automobilių pardavimai per metus padidėjo 3 proc. iki 4,2 tūkst., Estijoje – 15,5 proc. iki 6,6 tūkstančio. Vien kovą, palyginti su 2017-ųjų kovu, automobilių pardavimai Lietuvoje išaugo 34,5 proc. iki 2761 Latvijoje – smuktelėjo 2,8 proc. iki 1402, Estijoje – padidėjo 4 proc. iki 2278. Visoje Europos Sąjungoje pardavimai šiemet ūgtelėjo 0,7 proc. iki 4,172 mln., o vien kovą – smuko 5,3 proc. iki 1,793 milijono. Populiariausi šiemet buvo „Volkswagen“ automobiliai – jų parduota 453,5 tūkst., arba 4,7 proc. daugiau nei pernai pirmąjį ketvirtį.