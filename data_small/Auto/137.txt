Po sandorio su amerikiečiais, iš „Takata“ prezidento pareigų pasitraukė Shigehisha Takada, o jį pakeis dabartinis vykdantysis direktorius Yoichiro Nomura, skelbiama įmonės pranešime. Praėjusių metų birželį „Takata“ dėl defektinių oro pagalvių skandalo Jungtinėse Valstijose ir Japonijoje pasiprašė bankroto apsaugos. Skandalas kilo po to, kai paaiškėjo, kad „Takata“ gamintos oro pagalvės gali sprogti bei kelti pavojų vairuotojų gyvybėms. Dėl šios situacijos bendrovė susidūrė su didžiulėmis išlaidomis bei drastiškai kritusiais pardavimais. Skaičiuojama, kad dėl defektinių „Takata“ oro pagalvių visame pasaulyje keliuose žuvo mažiausiai 22 žmonės, sužeista – dar apie 180.