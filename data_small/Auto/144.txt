Kaip teigiama PSA išplatintame pranešime spaudai, pagrindinis bendrovės tikslas yra iki 2025 metų pasiekti, jog kiekvienas korporacijos gaminamas modelis turėtų savo elektrinę versiją. Ekspertai tokį koncerno žingsnį įvardija kaip naujausią bandymą pasivyti savo konkurentus, kurie elektrinių automobilių srityje kaip reikiant pasistūmėję į priekį. Prancūzijos koncernas PSA – vienas iš stambiausių automobilių gamintojų visoje Europoje. Grupei priklauso tokie prekių ženklai kaip „Peugeot“, „Citroen“, „Opel/Vauxhall“ ir DS. 2017 metais bendrovė iš viso pardavė 3,63 mln. automobilių.