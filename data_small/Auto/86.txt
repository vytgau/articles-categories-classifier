Kovą šalyje daugiausiai įregistruota „Volkswagen“ (2580 vnt.), „Opel“ (1571 vnt.) ir „Audi“ (1540 vnt.) markių automobilių. Tarp modelių pirmavo „Volkswagen Passat“ (974 vnt.), „Audi A6“ (690 vnt.) ir „Volkswagen Golf“ (565 vnt.). Pirmą kartą Lietuvoje įregistruotų naudotų automobilių vidutinis amžius siekė 12,4 metų. Dyzelinių automobilių dalis buvo 75,0 proc. (2017 m. kovą ji sudarė 75,1 proc.). Praeitą mėnesį Lietuvoje atliktos 23 846 naudotų lengvųjų automobilių savininkų keitimo operacijos, t.y. 6,7 proc. daugiau nei 2017 m. kovą (22 347). Asmeninių automobilių (M1) savininkų keitimo operacijų buvo 22 849, o lengvųjų komercinių (N1) – 997. Kovą savininkus dažniausiai keitė „Volkswagen“ (4536), „Audi“ (2820) ir „Opel“ (2021) markių automobiliai. Dažniausios buvo „Volkswagen Passat“ (1561), „Volkswagen Golf“ (1014) ir „Audi A6“ (947) modelių savininkų keitimo operacijos. Vidutinis savininką pakeitusio naudoto automobilio amžius buvo 14,6 metų. 2018 m. sausį-kovą Lietuvoje pirmą kartą įregistruota 38 776 naudoti lengvieji automobiliai, t.y. 4,1 proc. daugiau nei atitinkamu laikotarpiu 2017 m. (37 251 vnt.). Vidutinis jų amžius siekė 12,3 metų. Dyzelinių automobilių dalis šiemet siekė 74,9 proc. (pernai – 75,9 proc.). Per pirmuosius tris šių metų mėnesius šalyje buvo atliktos 62 483 naudotų lengvųjų automobilių savininkų keitimo operacijos, t.y. 7,1 proc. daugiau nei atitinkamu laikotarpiu 2017 m. (58 346). Vidutinis savininką keitusių automobilių amžius šiemet buvo 15 metų.