Nuo gegužės 20 dienos eksploatuoti netinkamas automobilis bus išregistruojamas tik pateikus transporto priemonės sunaikinimo pažymėjimą. Jeigu savininkas tokio pažymėjimo pateikti negalės, o transporto priemonės eksploatacija pasibaigusi po 2004-ųjų gegužės, jos savininkas privalės pateikti paaiškinimą raštu. Tikimasi, kad naujoji tvarka paskatins nelegalius automobilių ardytojus išlįsti iš šešėlio, be to, sumažės atvejų, kai automatiškai išregistruoti automobiliai paliekami be priežiūros kiemuose ar bendro naudojimo vietose.