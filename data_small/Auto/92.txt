„Šie laikotarpiai skirti tam, kad būtų patobulintas automatizacijos procesas ir rasti tam tikri sisteminiai sprendimai ... bei būtų padidintas našumas. Tame nėra nieko neįprasto“, – nurodoma įmonės paskelbtame pranešime. Tuo tarpu pigiausio elektromobilio modelio „Model 3“ gamyba ir toliau gerokai atsilieka nuo „Tesla“ planų. Kiek anksčiau šį mėnesį įmonė paskelbė, jog pirmąjį ketvirtį padidino sedano „Model 3“ gamybą, tačiau taip ir nepasiekė tikslo per savaitę gaminti 2,5 tūkst. šio modelio automobilių. „Per ketvirtį sugebėjome dukart padidinti „Model 3“ savaitės gamybą, nes greitai sureagavome į veiksnius, kurie varžė gamybą ir tiekimą...“, – tuomet pranešė įmonė. Sausio–kovo mėnesiais „Tesla“ pagamino iš viso 34,494 tūkst. elektromobilių – 40 proc. daugiau negu ankstesnį ketvirtį. Pasak įmonės, šis gamybos rodiklis yra didžiausias jos istorijoje. Per tris pirmus šių metų mėnesius buvo pagaminta 24,728 tūkst. „Model S“ ir „Model X“ automobilių, taip pat 9,766 tūkst. „Model 3“ automobilių. Vien per paskutines septynias ketvirčio dienas „Tesla“ pagamino 2,02 tūkst. „Model 3“ vienetų.