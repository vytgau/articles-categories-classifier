Ketvirtadienį, balandžio 12 dieną, šiauriniame Kinijos Tiandzino uoste sėkmingai baigtas šalyje kurto ir pagaminto autonomiško elektrinio vilkiko bandymas. Vilkikas, kuriame įdiegtas lazerinis radaras, didelės raiškos kamerų ir įvairių išmanių technologinių sprendimų, sėkmingai atliko visas jam skirtas užduotis: jis be jokių trukdžių savarankiškai važiavo, parkavosi, pasikrovė ir iškrovė krovinį bei susitvarkė su kelyje pasitaikiusiomis kliūtimis. Šis vilkikas, besididžiuojantis jame įdiegta pasaulinio lygio vairavimo sistema, krovinį gali nuvežti net 120 kilometrų. Jį pilnai įkrauti galima vos per valandą. Kinijos valstybinės bendrovės „Heavy Duty Truck Group Co. Ltd.“ techninių tyrimų ir vystymo centro atstovas Tian Lei žurnalistams paaiškino, kad tokie savarankiški elektriniai vilkikai padės uostui sutaupyti daug pinigų. Šis sėkmingas bandymas – dar vienas drąsus ir tvirtas Kinijos žingsnis į priekį vystant savarankiškų elektrinių vilkikų uostams programą, kuria siekiama ne tik optimizuoti uosto darbą, bet ir tausoti gamtą. Tokios savarankiškos transporto priemonės uostams – viena iš ateities tendencijų.