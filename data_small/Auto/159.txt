Dygliuotomis žieminėmis padangomis galima važinėti nuo lapkričio 1-osios iki balandžio 9-osios. Tai reiškia, kad balandžio 10-osios automobiliais su tokiomis padangomis važinėti nebegalima, transporto priemonė bus laikoma techniškai netvarkinga (tokiai transporto priemonei policininkai turi teisę panaikinti techninės apžiūros galiojimą). Dėl to, automobiliui su dygliuotomis padangomis sukėlus eismo įvykį, draudimas negalios. Nors draudimo kompanija atlygins nuostolius nukentėjusiajam, vėliau šią sumą išsireikalaus iš kaltininko, važiavusio netinkamomis padangomis. Padangas keičiantys servisai sako, kad šiuo metu, kaip ir kasmet, juntamas klientų antplūdis. Tačiau vizualiai tai mažiau matoma, nes žmonės retai kur laukia gyvose eilėse, registruojasi keitimui telefonu arba internetu. Vis dėlto dabar dangų keitimo gali tekti laukti ir savaitę ar ilgiau.