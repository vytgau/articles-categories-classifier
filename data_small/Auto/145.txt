Važiuojate pro Nyderlandų Jelsumo miestelį? Nenustebkite, jei kelias jums sugros melodiją. Muzikalius garsus skleidžia strategiškai ant kelio dangos išklotos greičio mažinimo juostos. Važiuokite reikiamu 60 kilometrų per valandą greičiu ir kelias jums atsidėkos Frieslando provincijos himno melodija. Nors toks greičio ribojimo formatas iš pradžių ir gali pasirodyti inovatyvus ir smagus, vietos gyventojams, kuriems nuolat tenka klausytis kelio koncertų, jis primena baisiausią košmarą. Vietos pareigūnų teigimu, jau labai greitai grojančio kelio eksperimentas baigsis ir vietiniai galės ramiau atsipūsti.