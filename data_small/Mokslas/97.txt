Maždaug 80 procentų žmonių paauglystėje ir vyresniame amžiuje kamuoja spuogai. Kai kam nuo jų tenka kentėti ir įžengus į šeštą dešimtį, o blogiausia, kad mokslininkai nežino, kas aknę sukelia ir kaip jos išvengti ar gydyti. Kalifornijos universiteto Los Andžele molekulinės farmokologijos specialistė Huiying Li ir jos komanda nutarė ištirti aukšto vitamino B12 lygio įtaką. Pirmiausia jie ištyrė ir palygino sveiką odą turinčių ir linkusių į aknę vitaminą B12 gaminančias Propionibacterium acnes bakterijas. Paaiškėjo, kad į aknę linkusių pacientų odos bakterijų P. acnes vitamino B12 biosintezė gerokai prislopinta, lyginant su sveikos odos pacientų bakterijomis. Atlikti vitamino B12 injekcijų bandymai su 10 savanorių parodė, kad vartodami pernelyg daug vitamino B12, galime slopinti odos bakterijų gebėjimą gaminti jį pačioms, dėl ko gali atsirasti disbalansas, padidinantis aknės atsiradimo riziką.