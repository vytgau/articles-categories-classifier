Pasak šaltinių, kurie susipažino su „Apple“ vadovybės laišku darbuotojams, jis taps įmonės vyresniuoju viceprezidentu ir bus tiesiogiai pavaldus generaliniam direktoriui Timui Cookui. „Apple“ atstovai šio pranešimo kol kas nekomentavo, tuo tarpu „Google“ spaudos tarnyba patvirtino, kad J. Giannandrea pasitraukė iš įmonės. J. Giannandrea „Google“ dirbo nuo 2010 metų. Jam vadovaujant, dirbtinio intelekto sprendimai buvo įdiegti į įvairius įmonės produktus. 2016 metais jis tapo padalinio, atsakingo už paieškos sistemą „Google“, vadovu. Dabar jis prisijungs prie komandos, kurioje dirba Karnegio Melono universiteto profesorius Ruslanas Salakhutdinovas ir Vašingtono universiteto profesorius Carlosas Guestrinas, besispecializuojantis mašininio mokymosi srityje. Už dirbtinį intelektą „Google“ dabar bus atsakingas Jeffas Deanas, įmonėje dirbantis nuo 1999 metų ir vadovaujantis neurotinklų projektui „Google Brain“.