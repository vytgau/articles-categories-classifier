Telefonai yra raudonos spalvos, bet tokia spalva pasirinkta ne šiaip sau. Išleisdama raudonos spalvos telefonus technologijų kompanija nori atkreipti dėmesį į ŽIV ir AIDS problemą bei prisideda prie kovos su šiomis ligomis. Šie telefonai priklauso „Apple“ (PRODUCT)RED linijai. Savo interneto svetainėje įmonė skelbia, kad jau vienuoliktus metus remia programą, skirtą kovai su ŽIV ir AIDS. Jai „Apple“ skyrė jau 160 milijonų dolerių, o kiekvienas perkantis (RED) linijos gaminius taip pat prisideda prie kampanijos.