Kūrėjai neabejoja, kad kraštuose, kur vanduo brangesnis už auksą, jų išradimas bus itin populiarus. Pasaulyje daugėjant vietų, kur stinga geriamojo vandens, prancūzų išradėjai sukūrė įrenginį, kuris, jų teigimu, gali išgelbėti nuo troškulio net dykumoje. Vos kiek daugiau nei metro skersmens skaidrus rutulys galėtų išgelbėti nuo mirties iš troškulio. Projekto inžinierė Laura Stanck pasakoja, kad jų sumanytame rutulyje yra jūros vanduo, kuris, veikiamas saulės šilumos ir spindulių, išgaruoja ir susikondensuoja ant rutulio sienelių. Tuomet į apačią suteka distiliuotas geriamasis vanduo. Kompanija neabejoja, kad įrenginiai sparčiai populiarės, nes prognozuojama, kad po 12 metų geriamojo vandens paklausa išaugs 50 procentų. Išsamiau – Julijos Petrošiūtės pasakojime.