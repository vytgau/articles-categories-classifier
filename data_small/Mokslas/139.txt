Tačiau informacinių technologijų ekspertas Marius Pareščius perspėja, kad jei jau skelbiate savo duomenis internete, jie nebėra privatūs. „Jei esate internete ir savo duomenis pateikiate vienam ar kitam portalui [socialiniam tinklui], tie duomenys taps vieši. Jie nebebus nuosavi ir niekieno nepasiekiami. Jei jau esate interneto erdvėje – esate ten. Galimybės ištrinti, tapti nežinomam, nebebus“, – pabrėžia M. Pereščius. Ekspertas paaiškina, kad vartotojų pateikti duomenys naudojami siūlyti jiems įdomų turinį. Sekama, kokie straipsniai vartotojui patinka, kiek laiko skaito, ką perka, kuo domisi ir ką komentuoja. Nors toks informacijos rinkimo būdas gali palengvinti gyvenimą vartotojui, kalbant apie duomenų naudojimą rinkimų kampanijose ar versle, tai nebeatrodo tokia gera mintis, pabrėžia M. Pareščius. „Konkrečiam vartotojui paruošta reklama iškreipia tikrąjį vaizdą ir tai nebūtinai atitinka geriausias kandidato savybes“, – sako informacinių technologijų ekspertas, primindamas apie JAV prezidento rinkimų kampaniją. Daugiau apie saugumą internete – įraše.