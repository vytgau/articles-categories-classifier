Toks tyrimas buvo atliktas JAV veikiančios belaidžio interneto tiekėjų asociacijos CTIA užsakymu. Jo išvadose nurodoma, kad Jungtinės Valstijos šiek tiek atsilieka diegiant itin greitas belaidžio interneto sistemas, kurių reikės autonominiams automobiliams, telemedicinos paslaugos ir kitoms technologijoms. Tyrimą atliko tyrimų bendrovė „Analysys Mason“, kuri nustatė, kad visi didžiausi Kinijos tiekėjai yra nusistatę konkrečias 5G tinklo paleidimo datas. Tyrimo, kuris apėmė dešimt šalių, ataskaitoje nurodoma, kad Jungtinės Valstijos priklauso vadinamajam „pirmajam lygmeniui“ šalių, kuriuos rengiasi paleisti 5G tinklą. Šiai grupei priskiriamos ir Kinija, Pietų Korėja ir Japonija. Antrajai grupei priklauso pagrindinės Europos šalys, įskaitant Prancūziją, Vokietiją ir Didžiąją Britaniją. O trečiajai grupei yra priskiriamos Singapūras, Rusija ir Kanada. Šio sektoriaus atstovai sako, kad 5G tinklo paleidimas duos pirmaujančioms šalims didelės ekonominės naudos, o atsilikimas šalims gali turėti neigiamų pasekmių. „Jungtinės Valstijos neturės antros galimybės laimėti pasaulines 5G lenktynes“, – sakė CTIA prezidentė ir vykdomoji direktorė Meredith Attwell Baker. Tyrimo išvadose taip pat pažymima, kad Europa pirmavo diegiant 2G interneto tinklą, Japoniją – diegiant 3G tinklą, o Jungtinės Valstijos – diegiant 4G tinklą. 5G tinklą šiais ir ateinančiais metais ketinama paleisti Jungtinėse Valstijose, Pietų Korėjoje ir Japonijoje.