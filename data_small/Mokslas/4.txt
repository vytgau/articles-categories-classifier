Tarptautinės gamtos išsaugojimo sąjungos (IUCN) teigimu, apie 76 proc. gyvųjų organizmų, randamų Viktorijos ežere ir aplink jį, įskaitant žuvis, krabus, laumžirgius ir vandens augalus, yra pavojuje. Tyrimo duomenimis, ežerą užteršė žemės ūkio veikla ir pramonė, taip pat įtakos turi besaikis žvejojimas ir invazinės rūšys. Tai gali turėti pražūtingų pasekmių žmonėms, kurie priklauso nuo ežero dėl maisto ir pajamų. Anot Pasaulio banko, apie 40 mln. žmonių Kenijoje, Ugandoje ir Tanzanijoje tiesiogiai ar netiesiogiai priklauso nuo Viktorijos ežero, kuris yra didžiausias Afrikos ežeras ir antrasis pagal plotą pasaulyje gėlavandenis ežeras.