Patino raganosio palaikai rasti Vakarų Javos Udžung Kulono nacionaliniame parke – paskutinėje natūralioje šios rūšies žinduolių buveinėje. Manoma, kad 40-metis patinas nugaišo dėl senatvės ir brakonieriai prie to neprisidėjo. Javiniai raganosiai atsidūrė ties išnykimo riba, nes buvo medžiojami dėl savo ragų, kuriuos itin vertina praktikuojantieji tradicinę Kinijos ir Korėjos mediciną. Tiesa, dauguma regiono šalių jau yra uždraudusios prekybą šių raganosių ragais. Javiniai raganosiai nuo afrikinių raganosių skiriasi mažesniu dydžiu, tuo, kad turi tik vieną ragą bei šarvus primenančias odos raukšles.