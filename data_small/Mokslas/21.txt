Bet kuri operacinė sistema vienu ar kitu metu sulėtėja. Bet tai ne visada yra pačios sistemos kaltė. Jūs siunčiatės dešimtis ar šimtus programų ir failų, kol aplankas „Atsisiuntimai“ užsikemša senais ir nereikalingais dokumentais. Darbastalyje yra tiek daug piktogramų, kad ekrane beveik neįmanoma pamatyti fono. Su šiomis ir kai kuriom kitomis „Windows 10“ organizavimo problemomis padės susidoroti siūlomos programos. 1. „DropIt“ Programa bus labai naudinga, jei visus naujus atsiųstus failus laikysite tame pačiame aplanke. „DropIt“ leidžia sukurti daugybę skirtingų taisyklių, kurios veikia, kai perkeliate failus į programos piktogramą. Pavyzdžiui, galite nustatyti, kad nuotraukos visada būtų siunčiamos į pagrindinį aplanką su nuotraukomis, vaizdo įrašai į aplanką su vaizdo įrašais, o dokumentai – į aplanką,skirtą dokumentams. Programa gali automatiškai nuskaityti atskirus aplankus, tokius kaip „Atsisiuntimai“, ir taikyti jų turiniui išplėstinius filtrus. „DropIt“ gali automatiškai išarchyvuoti turinį, pervadinti failus pagal nustatytus parametrus ir suspausti turinį, kuris užima per daug vietos. 2. „digiKam“ Jei jūsų nuotraukų biblioteka nuolat pildosi ir reikalinga rimta reorganizacija, o jūs nenorite mokėti už „Lightroom“, tuomet „digiKam“, atvirojo kodo programa jums pagelbės. Naudokite šią programą, norėdami rūšiuoti atvaizdus, ​​kurti ir redaguoti metaduomenis, kad galėtumėte greitai rasti bet kurį vaizdą bibliotekoje. Taip pat programa turi puikią galimybę redaguoti nuotraukas, įskaitant RAW formatu. 3. „LaunchBox“ Jei jūs kankina nostalgija ir jūs nusprendėte pažaisti ką nors iš savo vaikystės, tada jums greičiausiai reikės senojo modelio emulatoriaus, pavyzdžiui, „Sega Mega Drive“ ar „Super Nintendo“. Paruošti emulatorių ir šimtus žaidimų jums padės „LaunchBox“. Programa net ir didžiulėje bibliotekoje greitai suras ir paleis bet kokį žaidimą. Nuolat pildoma duomenų bazė leidžia pridėti naudingos informacijos: išleidimo datą, žanrą, leidėją ir ekrano kopijas. Galite mėgstamus žaidimus priskirti prie savo mėgstamiausių. „LaunchBox“ turi galimybę importuoti ir modernius projektus iš tokių paslaugų servisų kaip „Steam“, „GOG“ ir „Battle.net“. 4. „AquaSnap“ Naudojant „Windows“ klavišą kartu su klaviatūros rodyklėmis, galite sumažinti ir maksimaliai padidinti langus, bei keisti jų dydį. „AquaSnap“ turi daug gerų idėjų. Pvz., jei turite tris mažus stačiakampius langus, galite greitai juos pakeisti, vilkdami pelės žymeklį. Kiekvienas langas bus atitinkamai susiaurintas ar išplėstas. Programa leidžia kurti langus ne tik ekrano kraštuose, bet ir keisti juos tarpusavyje. Sujungdami programas į vieną grupę, galite langus vilkti į jums patogią vietą. Dukart spustelėjus lango kraštą, jis bus išplėstas per visą ekraną pasirinkta kryptimi. Jūs netgi galite palietę langą ir spaudinėdami pele jį perjungti. Tuomet jis tampa permatomas ir gali būt rodomas ant kitų, ekrane esančių programų. Naudinga, jei, pavyzdžiui jums visada reikalinga užrašų knygutė. 5. „TileIconifier“ Jei esate vienas iš tų, kurie suskirsto programas telefone pagal piktogramų spalvas, „TileIconifier“ jums tinka. Su juo meniu skyriuje „Pradėti“ galite parinkti ekrano plytelių išvaizdą. Ar jums patinka tam tikra spalva, o gal kai kuriose programose plytelių fonas neatitinka jūsų skonio? „TileIconifier“ leis tai pakeisti. Jūs galite įkelti savo paveikslėlį ir naudoti jį kaip piktogramą, arba pasirinkti patys standartinės programos piktogramos spalvą. Galima sukurti ir šviesią, ir tamsią plytelių spalvos versiją. Tai naudinga, jei nuspręsite pakeisti „Windows 10“ temą , o įdiegta į OS automatinė fono spalvų pasirinkimo funkcija suveiks netinkamai.