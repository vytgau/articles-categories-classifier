Vos po 21 valandos nuo pradinio pastebėjimo, asteroidas 2018 GE3 prisigretino kiek nejaukiai arti. Skriedamas ~106 000 km/h greičiu, asteroidas nuo Žemės buvo per pusę vidutinio atstumo tarp Žemės ir Mėnulio. Nors tai atrodo labai toli, kosminiais mastais tai šiurpinančiai arti. Situacija ypač baugina, atsižvelgiant jau vien asteroido dydį. Kartą ar du per savaitę mokslininkai užfiksuoja asteroidus, priartėjančius labiau nei Mėnulis. Tik tie asteroidai paprastai būna autobuso ar namo dydžio. Asteroidas 2018 GE3 buvo veikiau prekybos centro dydžio. NASA vertinimu, Asteroidas 2018 GE3 yra 47–100 metrų skersmens. Tai reiškia, kad šis asteroidas buvo maždaug 3,6 karto didesnis už 1908 metais išvertusį 2000 kvadratinių kilometrų Sibiro miškų. O anas asteroidas išskyrė maždaug 185 kartus daugiau energijos nei Hirošimos atominė bomba. NASA svetainėje Tunguskos įvykis aprašomas taip: „Vanavara miestelyje Sibire, parduotuvės prieangyje sėdi vyriškis. Jis nenutuokia, kad po kelių akimirkų jis bus išsviestas iš kėdės, o karštis bus toks stiprus, lyg marškiniai degtų“. Visai nelinksma įsivaizduoti, kas būtų nutikę, jei 2018 GE3 asteroidas būtų pataikęs į Žemę. „Jei 2018 GE3 trenktųsi į Žemę, tai sukeltų regioninę, ne pasaulinę žalą, ir gal net suirtų atmosferoje, taip ir nepasiekęs žemės. Kaip bebūtų, tai nemenkas asteroidas, iliustruojantis, kaip mus užklupti gali netgi didelės kosminės uolienos. 2018 GE3 buvo aptiktas, likus mažiau nei parai iki jo didžiausio priartėjimo“, – pranešė SpaceWeather.com. Asteroidai maži ir tamsūs, tad mokslininkams juos aptikti sudėtinga. Be to, jie juda išties greitai, tad, norint juos pagausti, reikia, kad teleskopas būtų nukreiptas į tinkamą vietą tinkamu laiku. Laimei, NASA turi asteroidų aptikimo programą, nors ji ieško tik didesnių nei 140 metrų skersmens asteroidų. Netgi drąsiausiais vertinimais, 2018 GE3 gabaritai buvo tik trijų ketvirčių šio „rėčio“ akučių dydžio. Tačiau ir mažesni asteroidai pridaro žalos. 2013 metais 3–6 kartus mažesnis už 2018 GE3 asteroidas sužeidė daugiau nei 1200 žmonių ir apgadino tūkstančius pastatų Čeliabinske, Rusijoje. Bent kol kas galime atsikvėpti lengviau. Carly Cassella www.sciencealert.com