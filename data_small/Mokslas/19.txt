Kinijos centrinėje Henano provincijoje penktadienio rytą prasidėjo ilgai lauktas Džengdžou aviacijos šou, kurį atidarė oro akrobatikos pilotų ir parašiutininkų pasirodymai. Provincijos sostinės Džengdžou Šangdzie oro uoste susirinko daugiau kaip 80 tipų 233 orlaiviai. Šventėje dalyvauja Lietuvos akrobatinių skraidymų grupė ANBO. Pilotai Antanas Marčiukaitis, Robertas Noreika ir Algimantas Žentelis. Akrobatinio skraidymo pasirodymuose dalyvavo devynios garsiausios pasaulio akrobatinio skraidymo komandos, įskaitant Didžios Britanijos „Global Stars“ ir JAV „Red Eagle“, kurios varžysis dėl kasmetinių Pasaulio grupinių akrobatinių skrydžių apdovanojimų, sudarančių vieną iš keturių pagrindinių šio šou dalių. Likusios trys dalys yra Azijos ir Ramiojo vandenyno regiono aviacijos paroda, aukštųjų aviacijos technologijų forumai ir Centrinės lygumos sąskrydžio paroda.