Pranešama, kad „Twitter“ neveikė visame pasaulyje. Norintys prisijungti prie socialinio tinklo matė tik liūdną robotą ir užrašą, kad iškilo techninės kliūtys. Interneto svetainėje downdetector.com matyti, kad daugiausia apie neveikiantį socialinį tinklą pranešama iš JAV, Didžiosios Britanijos ir Japonijos. Lietuvoje „Twitter“ veikla taip pat buvo sutrikusi. Apie 18 val. Lietuvos laiku socialinis tinklas vėl pradėjo veikti. „Sutrikimai buvo trumpalaikiai ir yra susiję su „Twitter“ pasirengimu būti dar saugesne ir greitesne platforma sparčiai augančiai bendruomenei. Iš tiesų „Twitter“ išgyvena labai gerus laikus – auga tiek vartotojų skaičius, tiek pačios platformos vertė. Beje, pastaruoju metu „Twitter“ vis labiau atranda Lietuvos eksportuotojai ir į pasaulinę rinką orientuoti jauni Lietuvos verslai“, – situaciją komentavo kompanijos „Httpool“, atstovaujančios „Twitter“, vadovas Lietuvoje Šarūnas Sakalauskas.