Antradienį, balandžio 18 dieną, Paryžiuje žmonės plūsta į įspūdingą parodą, skirtą filmų serijai „Juros periodo parkas“. Parodos lankytojai jau nuo savaitgalio gali iš arčiau apžiūrėti judančias didžiulių dinozaurų kopijas, tarp kurių – stegozauras, tricerotopsas ir nuožmusis tiranozauras. Parodos lankytojai vaikštinėja po erdvę, transformuotą į baugias džiungles, kur šiurpą kelią ne tik siaubo filmo vertas apšvietimas, bet iš visų pusių sklindantis riaumojimas. Galima žvilgterėti ir į improvizuotą laboratoriją, kur inkubatoriuose uždarytos dinozaurų mažylių kopijos. Visi kalbinti parodos lankytojai prisipažino nesitikėję tokio stipraus įspūdžio: visi iki vieno sakė, kad dinozaurai atrodo labai tikroviškai – tarsi ką tik nužengę iš dinozaurų laikų. „La Cite du Cinema“ erdvėje surengta paroda lankytojų lauks iki rugsėjo 2 dienos.