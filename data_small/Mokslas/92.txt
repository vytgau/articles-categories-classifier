Specialistai šį enzimą dar prieš kelerius metus aptiko Japonijoje. Tirdami jo struktūrą mokslininkai netyčia jį patobulino ir dabar natūraliai plastiką ardantis fermentas tai gali padaryti dar greičiau. Poliesteris, arba PET, naudojamas mažiau nei 50 metų, todėl neįprasta, kad gamtoje yra jį naikinančių bakterijų. Skaičiuojama, kad vien Jungtinėje Karalystėje per metus sunaudojama 13 mlrd. plastiko butelių, o ketvirtadalis jų nėra perdirbami. Lėtai yrantis plastikas yra viena iš labiausiai aplinką teršiančių medžiagų. Vandenynuose yra susiformavusių plastiko atliekų salų. Prisiėdę plastiko dalelių, žūsta tūkstančiai vandens gyvūnų ir paukščių. Mokslininkai teigia, kad jei plastiko perdirbimo problema nebus sprendžiama, netrukus vandenynuose šios medžiagos bus daugiau nei žuvų.