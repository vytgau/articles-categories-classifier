„Rusijos nacionalinio saugumo lygis kris, nes dalies gyventojų privatūs duomenys bus perkelti į „WhatsApp“ ir „Facebook“, kurie kontroliuojami iš Jungtinių Valstijų“, – savo paskyroje Rusijos socialiniame tinkle „VKontakte“ parašė P. Durovas. Anot jo, „Telegram“ blokavimas terorizmo grėsmės Rusijoje nesumažins, nes „ekstremistai ir toliau naudosis koduojamais ryšių kanalais – kitomis programėlėmis, arba VPN technologija“. „Mes manome, kad sprendimas dėl blokavimo yra antikonstitucinis, ir esame pasiryžę toliau ginti Rusijos piliečių teisę į slaptą susirašinėjimą“, – parašė V. Durovas. „Telegram“ blokavimas Rusijoje prasidėjo pirmadienį, Federalinei ryšių rinkos priežiūros tarnybai „Roskomnadzor“ balandžio 13-ąją gavus atitinkamą vieno Maskvos rajono teismo leidimą. „Telegram“ Rusijoje blokuojas jos operatorei atsisakius vykdyti Federalinei saugumo tarnybai (FSB) pateikti susirašinėjimo šifravimo kodus programėlės naudotojų žinutėms netrukdomai skaityti. Bendrovė „Telegram Messenger“ kreipėsi į Europos Žmogaus Teisių Teismą, tvirtindama, kad taip pažeidžiami trys Europos žmogaus teisių konvencijos straipsniai. Nuo 2013 metų nemokamos „Telegram“ vartotojų skaičius pasiekė beveik 100 milijonų, iš jų 15 mln. – Rusijoje, tačiau ši programėlė kritikuojama dėl to, kad leidžia susirašinėti nusikaltėliams ir teroristams, nes specialiosios tarnybos negali jų susekti.