Štai 7 klaidos, kurias tikriausiai padarote kasdien – jas būtina pašalinti. 1. Pirmiausia atliekate lengviausias užduotis Kai kurie žmonės mano, kad darbo dienos pradžioje reikia atlikti lengviausias užduotis. Tai – lyg apšilimas, kuris padeda neapsunkti ir neprarasti motyvacijos. Ir iš tikrųjų, tai yra tiesa – greitai atliekamos užduotys suteikia progreso jausmą, nes darbotvarkėje greitai daugėja varnelių. Tačiau yra vienas bet. Markas Tvenas yra pasakęs: „Iš pat ryto suvalgyk gyvą varlę ir nieko blogiau tą dieną jau nenutiks“. Toks požiūris yra išties naudingas, nes, kaip rodo tyrimai, jūsų valia dirbi mažėja artėjant prie vakaro. Taip pat niekada negalite būti tikri, kad kas nors nenutiks ir neteks darbo užbaigti anksčiau taip ir nepriartėjus prie sunkiausių/svarbiausių darbų. Todėl juos ir atlikite pirmiausiai. 2. Visada tikrinate elektroninį paštą Į elektroninius laiškus atsakyti nėra būtina iš karto. Jei reikalas būtų labai skubus, jums paskambintų. Nuolat tikrindami elektroninį paštą tik kenkiate savo produktyvumui. Tyrimai rodo, kad persimetimai nuo vienos užduoties prie kitos (pavyzdžiui, vieno darbo metimas, kad atsakytumėte į elektroninį laišką) kainuoja daug laiko. Du darbus vienu metu atlikinėsite 40 proc. ilgiau nei juos atlikdami paeiliui – taip teigia mokslininkai. Geriausia darbo dienos metu nusistatyti laiką, kuomet tikrinsite elektroninį paštą ir atsakinėsite į laiškus. 3. Paliekate išmanųjį telefoną ant stalo Manote, kad kai nesinaudojate telefonu jis jums nekenkia? O galbūt laikote jį išjungtą? Tyrimai rodo, kad bet koks telefonas ant stalo (įjungtas, išjungtas, vibruojantis, skambantis ir t. t.) jus labai blaško ir didina krūvį jūsų smegenims net jei patys to sąmoningai nesuvokiate. Geriausia, kai telefonas nėra matymo lauke. 4. Dirbdami klausotės muzikos Manote, kad dirbate geriau, kai fone groja muzika? Taip mano daugelis žmonių, kurie priima sprendimą įsijungti mėgstamiausios grupės albumą. Tačiau neuromokslininkas ir muzikantas Danielis Levitinas teigia, kad beveik visi atlikti eksperimentai parodė, kad muzika trukdo atlikti protines užduotis, įskaitant skaitymą ir rašymą. Todėl, jei dirbate protinį darbą, geriau muzikos pasiklausyti prieš darbo pradžią – ji gali jus nuraminti ir tinkamai nuteikti. Kita vertus, jei dirbate fizinį pasikartojantį darbą, muzika gali padėti išlaikyti ritmą. 5. Ilgai sėdite žiūrėdami į ekraną Ilgai sėdėti be pertraukos yra nesveika. Vos nutaikę progą privalote atsikelti ir pasivaikščioti bent 5 minutes. Pagerės kraujotaka, išsivalys mintys, bus lengviau susikaupti. Negerai ilgai žiūrėti ir į ekraną. Bent kas 20 minučių nukreipkite akis į tolimesnį tašką, atlikite kelis pratimus akims. Ilgai žiūrint į ekraną prarandamas susikaupimas, pavargsta akys. Galiausiai – tai nusibosta. 6. Einate miegoti per vėlai Mokslininkai pastebi, kad šiais laikais žmonėms vis sunkiau nueiti miegoti laiku. Jie vis dažniau ilgas valandas prasėdi iš esmės nieko neveikdami (o tai yra vienas iš įpročių, kurių milijonieriai vengia) – žiūri neįdomias televizijos laidas, naršo socialiniuose tinkluose, kur nieko naujo, ar tiesiog visai atidėlioja ėjimą į lovą. Nueikite miegoti laiku – ryte sau padėkosite. 7. Pamirštate pavalgyti Gerai, kai darbe turite numatytą pietų pertrauką. Tačiau jei nustatyto laiko nėra, jums patiems reikėtų jį nuspręsti. Žmonės labai dažnai pamiršta pavalgyti – tai vis atidėlioja arba valgo prie kompiuterio. Skirkite laiko savo kūnui ir rinkitės sveikesnį, daugiau energijos suteikiantį maistą.