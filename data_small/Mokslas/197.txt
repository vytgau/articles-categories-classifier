Tiksliai apskaičiuoti, kiek vabzdžių ir vabalų žmogus suvalgo per gyvenimą yra neįmanoma. Viskas priklauso nuo žmogaus ir jo gyvenimo būdo. Tačiau galime paminėti kelis produktus, kuriuose leidžiamas šioks toks vabzdžių kiekis. Pavyzdžiui, įvairių vaisių sultys. Ar pastebėjote, kad kai kurių sulčių etiketėse skelbiama, kad jos yra veganiškos? Kai paskutinį kartą tikrinome, vaisiuose mėsos ir pieno nebuvo. Veganiškomis vadinamos tos sultys, kurių gamyboje nebuvo panaudoti iš vabalų pagaminti dažikliai. Jie naudojami labai plačiai, nes yra gana pigūs ir natūralūs – jie nekenkia sveikatai. Tačiau net jei geriate veganiškas sultis, jose tikriausiai vis tiek yra vabzdžių, todėl galite ir nesivarginti ieškoti to užrašo etiketėje. Kiek tiksliai vabzdžių dalių yra sultyse būtų net sunku pasakyti. Tačiau pagal JAV Maisto ir vaistų administracijos taisykles, 226 gramų apelsinų sulčių stiklinėje gali būti penkios vaisinės muselės. Šaldytuose špinatuose gali būti 50 amarų, įvairių vikšrų ar kitų gyvių. Ne tik gali būti, bet ir neišvengiamai yra. Šaldytos daržovės prieš pakavimą yra nuplaunamos, tačiau visi vabzdžiai tikrai nenuplaunami. Kurie vaisiai ir daržovės turi mažiau vabzdžių ir vabalų? Tie, kurie yra labiau apdoroti pesticidais. Jei mintis, kad jūs praktiškai kasdien valgote vabzdžius, jus gąsdina, prisiminkite, kad gali būti ir blogiau. Jei reikėtų rinktis tarp vabzdžių ir pesticidų, ką mieliau valgytumėte? Žinoma, kad vabzdžius. Jie jūsų maisto ne tik negadina, bet jam dar ir suteikia baltymų. Pasaulyje egzistuoja daugiau nei 1500 valgomų vabzdžių rūšių ir visos jos yra naudingos sveikatai. Kai kurių iš šių gyvių kūnus sudaro net 80 proc. baltymų. Juokaujama, kad tai – sportininkų maistas, kuris padeda augti raumenims ir suteikia energijos. Dar daugiau – žmonės pasakoja, kad patiekalai iš vabzdžių yra gana skanūs. Vis tiek sakote, kad niekada nieko panašaus specialiai nevalgytumėte? Valgysite. Tas pats maisto kiekis užaugina keturis kartus daugiau svirplių pagal svorį nei jautienos. Taigi, tai yra ateities maistas. O gal mieliau rinktumėtės laboratorijoje užaugintą mėsą ar hormoniniais preparatais augintą jautieną? Tik laiko klausimas, kada valgyti vabzdžius taps įprasta ir mūsų kraštuose. Nepamirškite, kad ir taip nemažai jų suvalgote su kasdieniu savo maistu, ypač sultimis ir daržovėmis.