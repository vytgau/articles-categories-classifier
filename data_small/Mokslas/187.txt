Vasario pabaigoje vartotojams pristatytas naujasis flagmanas jau sulaukė didelio susidomėjimo, o daugiausiai komplimentų pelnė patobulinta vaizdo kamera, sulėtinto filmavimo režimas ir galimybė pagal savo atvaizdą susikurti AR (papildytos realybės) jaustukus. Tačiau išmanusis įrenginys turi ne ką mažiau įdomių ir naudingų funkcijų, apie kurias žino nedaugelis, rašoma pranešime žiniasklaidai. Apsaugokite privačią informaciją Vieną išmanųjį naudojate asmeniniams ir darbiniams reikalams? „Samsung“ siūlo itin paprastą būdą, kaip atskirti šiuos dokumentus. Jei telefone laikote itin privačius darbinius failus, nuotraukas ar programėles, kurioms reikalinga papildoma apsauga, išbandykite bendrovės flagmanuose esančio „Secure“ aplanko teikiamas galimybes. Šiame aplanke galėsite susikurti atskirą adresų knygelę ir į jį susikelti visus norimus duomenis, prie kurių prieigą turės tik telefono naudotojas. Jei įrenginiu naudojasi daugiau nei vienas asmuo, kiekvienam galite sukurti individualų aplanka. Svarbus privalumas – šiuos aplankus galite padaryti „nematomais“ arba pakeisti jų pavadinimą bei piktogramą, jei siekiate, kad pašaliniams nesusidarytų įspūdis, jog disponuojate konfidencialia informacija. Jei susidomėjote, atlikite šiuos žingsnius savo įrenginio nustatymuose: pasirinkite „Apps“, suraskite programėlių nustatymus („Settings“) ir pasirinkite „Lock screen and security“. Suradę „Secure Folder“ paspauskite ant šios programėlės piktogramos ir prisijunkite prie savo „Samsung“ paskyros. Netrukus po to galėsite pasirinkti apsaugos būdą, kuriuo bus apsaugoti šiame aplanke esantys konfidencialūs duomenys. Įamžinkite tai, ką iš tikrųjų norite parodyti Šiemet „Samsung“ savo vartotojams pasiūlė dar tobulesnę kamerą ir jos galimybes. Dėl naujausiuose „Galaxy S9+“ flagmanuose įdiegtos dvigubos kameros technologijos, nuotraukose vartotojas lengvai išgaus „bokeh“ – suliejimo – efektą. Ne ryškumo zonoje esantiems objektams bus taikomas „suliejimo“ efektas, kuris dar labiau išryškins tai, ką norite parodyti pirmame nuotraukos plane. Kadangi naujausi išmanieji telefonai pasirinktus objektus įamžina ne ką prasčiau nei profesionalūs fotoaparatai, šis rėžimas dar labiau patobulins jūsų įgūdžius, kuomet norite užfiksuoti portretą ar kitą norimą vaizdą iš gan arti. Jei vis dėlto nesate patenkinti įamžinto kadro kokybe, nuotraukoje galite pakoreguoti tik antro plano suliejimo lygi. „Multitaskingite“, kaip tikras profesionalas Jei išmanųjį telefoną naudojate atlikti didesniam kiekiui funkcijų nei tik skambinimas ar trumposios žinutės išsiuntimas, turbūt susidūrėte su nepatogumu, jog vienu metu savo įrenginio ekrane galite matyti tik tą programėlę, kurią naudojate realiu laiku. Šiuolaikiniam žmogui, kuris savo išmanųjį įrenginį išnaudoja ne tik asmeninėms reikmėms, to nepakanka. Tad naujojo „Samsung“ flagmano kūrėjai į tai atsižvelgė ir šiuose irenginiuose vartotojas iš karto gali matyti kelias ir daugiau vienu metu naudojamų programėlių. Norite patys išbandyti, kaip tai veikia? Eikite į įrenginio nustatymus („Settings“), pasirinkite „Advanced Features“, suraskite „Multi Window“ ir įjunkite abu nurodytus pasirinkimus. Žinodami šią mažą gudrybę, kuri nieko nekainuoja ir yra įdiegta naujausiuose flagmanuose „Galaxy S9“ ir „S9+“, iš karto galėsite atidaryti ir naudotis daugiau nei viena programėle. Jos automatiškai iššoks naujuose, kiek mažesniuose languose, tad ši funkcija ne tik naudinga, bet ir itin patogi. Pagreitinkite duomenų siuntimąsį Ar žinojote, kad atsisiųsti norimus failus galite dar greičiau nei tai leidžia interneto galimybės? „The Download Booster“ įskiepis išmaniajame, kuris pirmą kartą vartotojams buvo pristatytas 2014-aisiais pasirodžius „Galaxy Alpha“ telefonui, naudodamas tiek bevielio interneto, tiek mobiliuosius duomenis leidžia norimą turinį atsisiųsti kiek greičiau. Tam jums nereikia siųstis jokių papildomų programėlių ar kitų papildinių – telefono nustatymuose suraskite skiltį „Connections“, pasirinkite „More connection settings“ ir pažymėkite „On“. Paprasta, greita ir patogu.