Singapūre robotai įvykdė užduotį, kurios vengia daugelis žmonių – surinko IKEA baldą. Vartyti instrukcijų puslapius ir raustis po varžtų bei veržlių krūvą, norint susirinkti šios švedų gamintojos baldą, netrukus gali tapti atgyvena – prie to prisidės šio miesto - valstybės Nanjango technologijų universiteto mokslininkų pasiekimai ir technologinė pažanga. Robotą, turintį rankas, jutiklius ir trimates vaizdo kameras, šio universiteto mokslininkai programavo trejus metus. Dabar jis IKEA valgomojo kėdę surenka maždaug per 20 minučių. „Kodėl IKEA kėdė, o ne kitas objektas? Turiu galvoje, kad dauguma iš mūsų kada nors gyvenime tikrai bandė surinkti IKEA kėdę, tiesa? Taigi visiems bus lengviau suprasti ir palyginti, ką šis robotas sugebėjo pasiekti“, - teigė Nanjango technologijų universiteto Mechaninės ir kosmoso inžinerijos mokyklos asistuojantis profesorius Quang Cuong Phamas.