M. Zuckerbergas į Vašingtoną buvo pakviestas po to, kai paaiškėjo, kad apie 50 mln. „Facebook“ vartotojų asmeniniai duomenys pateko į su Donaldo Trumpo rinkimų kampanija dirbusios įmonės „Cambridge Analytica“ rankas. Ilgai reaguoti į skandalą delsęs M. Zuckerbergas pažadėjo padaryti visa, kas įmanoma, jog būtų užkirstas kelias naujiems vartotojų asmeninių duomenų nutekėjimams. Tuo pat metu M. Zucerbergas praėjusį mėnesį atmetė britų parlamentinio komiteto užklausą paaiškinti savo įmonės vaidmenį minėtame skandale. Duomenų skandalas „Facebook“ kainuoja itin skaudžiai – per kelias savaites nuo jo iškilimo į viešumą, įmonės vertė smuko keliomis dešimtimis milijardų dolerių.