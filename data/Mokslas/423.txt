Bendrovė taip pat pristatė daugybę naujų ir patobulintų funkcijų, kurios užtikrins itin aukštą vaizdo kokybę, pažangias galimybes, o naujieji televizorių modeliai dėl savo patrauklaus dizaino pagyvins namų interjerą. Pristatydama šiemetines televizorių rinkos naujoves bendrovė stengėsi patenkinti augančius vartotojų poreikius, todėl naujieji „Samsung QLED“ televizoriai garantuos geresnę vaizdo kokybę, bus patogiau valdomi ir prijungiami, o dalintis informacija tarp įrenginių taps daug paprasčiau. Pilno foninio apšvietimo technologija „Direct Full Array“, valdymas balsu ir televizorių su kitais prietaisais sujungianti vieninetelė nepastebima jungtis – visą tai vartotojai ras 2018 m. serijos modeliuose. Naujieji įrenginiai taip pat turės naują aplinkos režimą „Ambient Mode“, kuris leis televizoriui prisitaikyti prie vartotojo namų interjero. Pagrindinės 2018 m. „Samsug“ televizorių serijos naujovės: „Direct Full Array“ – pilno foninio apšvietimo technologija „Samsung Q9F“ televizoriuose integruota „DFA“ technologija, vartotojams suteiks itin aukštos kokybės vaizdą. Tiksliai kontroliuojamų šviesos diodų sistema, sudaranti pilną foninį apšvietimą, užtikrins puikų spalvų kontrastą tarp visų ekrane matomų vaizdų. „Ambient Mode“ – aplinkos režimas Norėdama sukurti vientisą naujos televizorių serijos dizainą, „Samsung“ į naujuosius įrenginius integravo aplinkos režimą, kuris išplėsdamas televizoriaus galimybes jį paverčia dar funkcionalesniu prietaisu. Naujausiuose televizoriuose integruota aplinkos režimo technologija yra sukurta taip, kad galėtų nustatyti sienų ir apmušalų spalvas bei raštus ir prie jų pritaikyti ekrano temą. Net išjungus televizorių, vartotojui nereikės matyti juodo ekrano. Dar viena išskirtinė savybė – televizorių susichronizavus su mobiliuoju signalu, aplinkos režimas nustato, kada žmogus įžengia į kambarį ir iš karto įjungią ekraną, o jam palikus kambarį – televizorių išjungia. Viena nepastebima jungtis Televizorių sujungti su maitinimo jungtimi ir kitais išoriniais prietaisais dabar galima vos vienu laidu. Tai yra pirmasis rinkoje sukurtas kabelis, kuris tuo pačiu metu gali maitinti įrenginį ir šviesos greičiu perduoti didelės talpos vaizdo duomenis. „Smart TV“ funkcija ir valdymas balsu Kartu su aukšta vaizdo kokybe ir patraukliais dizaino sprendimais, naujoji televizorių serija vartotojui siūlo patobulintus „Smart TV“ sprendimus. Programa „Effortlesss Login“ vartotojui leis žymiai sutrumpinti bevielio interneto ir programėlių nustatymą ir įdiegimą televizoriuje, tad įrenginį parengti naudojimui bus dar paprasčiau. Naujieji prietaisai taip pat siūlo intuityvų universalų gidą, suteikiantį daugybę galimybių naršyti ir leidžiantį „QLED“ televizoriuje esančiu turiniu naudotis dar paprasčiau. Siekiant užtikrinti paprastesnį naudojimą, naujuosius televizorius bus galima valdyti balsu. Tačiau vartotojai kol kas įrenginius gali valdyti anglų kalba. Pasitelkus „SmartThings“ programėlę, prietaisą taip pat bus lengva sinchronizuoti su „Galaxy“ serijos išmaniaisiais. Tad naudotis programų vadovu, nuotoliniu valdymo pulteliu, skirtinguose įrenginiuose dalintis vaizdo siužetais ar valdyti kitas funkcijas bus dar lengviau. Niujorke pristatytoje „Samsung“ televizorių serijoje yra net 11 skirtingų modelių, tarp kurių „QLED“, „Premium UHD“, „UHD“ ir 189 cm bei keletas didesnių ekranų įstrižainių įrenginiai. Iš naujausios televizorių serijos, kuri Lietuvos parduotuvėse pasirodys pavasario pabaigoje, vartotojai galės išsirinkti sau tinkamiausią įrenginį iš dviejų pasiūlymų – su plokščiu arba lenktu ekranu.