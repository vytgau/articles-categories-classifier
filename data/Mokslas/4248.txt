Savo tinklaraštyje bendrovė paskelbė nuo sausio 1 d. kelianti įmonėms skirtos programinės įrangos kainą 13 proc., o debesijos paslaugų – 22 proc. Vartotojams skirtos programinės įrangos ir debesijos produktai nebrangs, pranešė „Microsoft“. Svaro vertės nuosmukis po „Brexit“ pakėlė kai kurių vartojimo produktų kainas. Technologijų srityje pokyčių taip pat būta: praėjusį mėnesį britai pastebėjo, kad už naujausią „iPhone“ išmanųjį telefoną teks mokėti 16 proc. daugiau nei už ankstesnes versijas – infliacija daug didesnė nei Jungtinėse Amerikos Valstijose ar Vokietijoje. Po „Brexit“ balsavimo birželio 23 d. svaro vertė nusmuko daugiau nei 16 proc. ir toliau nežymiai krinta, vykstant diskusijoms, kaip išsiskyrimas su Europos Sąjunga paveiks Britanijos dalyvavimą bendrojoje rinkoje.