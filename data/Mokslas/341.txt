Amerikiečių aktorė Jennifer Aniston taip pat pripažino, kad skrydžio metu yra užsiėmusi seksu. Šis motyvas yra gana dažnas ir įvairiose komedijose. Vis dėlto, daugelis suvokia, kad tai – nėra visai normalus reiškinys, kuriuo žavisi tik adrenalino mėgėjai. Oro linijoms tai tikrai nepatinka, ypač jei įsimylėjėliai jausmų nesutramdo tiesiog salone. 2006 metais viename skrydyje teko sulaikyti porą keleivių, nes aplinkui buvę žmonės skundėsi, kad jie užsiiminėja lytiniais santykiais. Vėliau jų advokatas teigė, kad vyras tiesiog miegojo padėjęs galvą savo merginai ant kelių. Jei tikėtume oro linijų ir liudininkų versija, tai buvo ne keliai ir vyras tikrai nemiegojo. Dėl to, kad galima papulti į bėdą, dažniausiai pasirenkamas orlaivio tualetas. Jis, beje, kaip tikriausiai pastebėjote, yra labai mažas, o ir pastebėti du žmones einančius link jo yra labai lengva. Bet ar tai legalu? Tikriausiai nuojauta kužda, kad seksas lėktuve tiesiog negali būti legalus. Yra pasitaikę atvejų, kuomet lėktuvams teko neplanuotai leistis dėl savęs nekontroliuojančių žmonių. Tačiau iš tikrųjų, nėra specialių įstatymų ar tarptautinių teisės normų, kurie tai draustų. Viskas priklauso nuo to, kur registruotas lėktuvas. Daugelis šalių turi įstatymus, nukreiptus prieš seksą viešose vietose. Kai kuriose šalyse atskirai paminimi ir viešieji tualetai. Jungtinė Karalystė tualetus lėktuvuose (ir traukiniuose) laiko viešaisiais, todėl seksas juose gali užtraukti atsakomybę ir baigtis bauda. Tačiau juk nebūtina mylėtis tualete. „Airbus A380“ pirmos klasės salonas gali būti padalintas į atskirus kambarius. Jie yra uždari, į juos nekviesti neužeina skrydžių palydovai. Šiuose prabangiai įrengtuose miegamuosiuose gali būti ir dvigulės lovos. Tikriausiai nesunku suprasti, link ko lenkiame. Singapūro oro linijoms teko viešai prašyti savo keleivių gerbti kitų žmonių poilsį ir komfortą. Priežastis labai paprasta – nors šie kambariai yra puikiai įrengti, jie neturi jokios garso izoliacijos. Tačiau, jei niekas nieko negirdi, niekas niekuo nesiskundžia, viskas yra legalu ir pagal taisykles.