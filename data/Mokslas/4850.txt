Pranešime žiniasklaidai rašoma, kad rankomis ploja mobiliųjų ryšio tinklų operatoriai bei išorinių baterijų pardavėjai, nes norint ilgiau žaisti „Pokemon Go“, reikia ir daugiau mobiliojo ryšio duomenų, ir papildomo energijos šaltinio telefono baterijai. Problema, su kuria susiduria „Pokemon Go“ žaidėjai „Pokemon Go“ žaidimo metu žaidėjas juda realiame pasaulyje gaudydamas virtualias būtybes, atsirandančias telefono ekrane. Norint žaisti „Pokemon Go“ telefone reikia įjungti „GPS“ signalą, nurodantį buvimo vietą, būtinas interneto ryšys, dažnai naudojama kamera. Nors šiuolaikinių išmaniųjų telefonų baterijos itin talpios, sujungus visas išvardintas funkcijas neretai jos išsikrauna kur kas greičiau nei norėtųsi. Tai yra gana opi problema „Pokemon Go“ žaidėjams, nes, tarkim, norint „išperėti“ vieną pokemoną reikia nueiti net 5 km, kas gali užtrukti gerokai ilgiau nei valandą. O būtent tiek maždaug laiko telefono baterija nenutraukiamai žaidžiant. Ką jau kalbėti, jeigu pakeliui bus surastas naujas pokemonas, dėl kurio reikės kautis su kitu žaidėju. O juk visai nesinori, kad telefonas „numirtų“ kelio ar kovos viduryje, kai namai, su elektros lizdu, toli. Išeitis – išorinės baterijos Ne vienas „Pokemon Go“ žaidėjas jau surado išeitį – įsigijo išorinę bateriją. Tai itin patogus ir patogus nešiotis įrenginys, kurį nesunku pasiimti su savimi, o telefono veikimo laiką jis prailgina net iki 48 ar daugiau valandų. Užtenka prietaisus sujungti USB laidu. Tai tobulas derinys „Pokemon Go“ žaidėjams, nes telefonas ne tik, kad neišsikrauna žaidžiant, bet dar ir yra įkraunamas. „Išorinių baterijų poreikis ženkliai išaugo, kai „Pokemon Go“ pasiekė Baltijos šalis. Žinoma, jos ir prieš tai buvo gerai perkamos, nes tikrai praverčia vykstant atostogauti ar daug keliaujant darbo reikalais. Tačiau šis žaidimas stipriai prisidėjo prie išaugusių pardavimų“, – pasakoja „Acme Europe“ pardavimų ir rinkodaros skyriaus vadovas Arnoldas Saldys. Išorinės baterijos ne tik „Pokemon Go“ žaidėjams Išorinės baterijos puikiai tinka ir dažnai keliaujantiems, mažai namuose būnantiems žmonėms, kurie intensyviai naudojasi mobiliuoju telefonu ar kitais išmaniaisiais įrenginiais, bet ne visada turi laiko sėdėti prie elektros lizdo ir laukti, kol jie įsikraus. Visuomenėje neretai galima išgirsti kritikos, kad išorinės baterijos ne iki galo įkrauna telefoną arba greitai sugenda. Tačiau dažnai taip nutinka, nes žmonės neišsirinka optimalaus išorinės baterijos varianto arba neatsargiai su ja elgiasi ir patys sugadina. O išorinių baterijų būna įvairių, skirtingiems žmonių poreikiams: mažesnės ir didesnės talpos, su 1 arba 2 USB jungtimis – tereikia tinkamai išsirinkti. „Jeigu nusipirkote išorinę bateriją, ant kurios parašyta tik 2 000 mAh talpa, o vidutinė telefono baterijos talpa yra didesnė (2 500–3 500 mAh), visiškai normalu, kad telefonas nėra iki galo įkraunamas. Tai tiesiog neįmanoma, nes mažesnės talpos baterija iki galo neįkraus didesnės. O kur dar krovimo nuostolis“ ,– teigia Arnoldas Saldys. Taigi, jeigu norite, kad telefonas būtų iki galo įkrautas ir išorinė baterija neliktų visiškai išeikvota, pirkite bent 6 000 mAh talpos. Taip pat atsižvelkite į tai, kiek išmaniųjų įrenginių kasdien naudojate ir atitinkamai pasirinkite USB jungčių skaičių. Dėl patogumo ir ilgesnio tarnavimo, rinkitės išorines baterijas, kuriose laidas saugiai įsideda į specialią vietą. Pasinaudokite išvardytais patarimais, visiškai įkraukite bateriją ir pirmyn žaisti „Pokemon Go“, naudotis navigacija ar tiesiog ieškoti informacijos internete.