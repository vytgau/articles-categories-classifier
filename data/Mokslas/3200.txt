Visos šešios žiedą sudarančios galaktikos tolsta nuo jo centro greičiais, gerokai didesniais už tikėtinus greičius Vietinėje galaktikų grupėje. Tikimybė tokiai struktūrai susidaryti atsitiktinai yra mažiau nei pusė procento. Dabar pasiūlytas tokio judėjimo paaiškinimas, kurį paskatino pastebėjimas, jog Paukščių Takas ir Andromeda yra beveik žiedo plokštumoje. Prieš keletą milijardų metų Andromeda ir Paukščių Takas praskriejo arti vienas kito; šis skrydis galėjo išsviesti mažesnes aplink esančias galaktikas dideliais greičiais tolyn, panašiai kaip lietaus lašai nulekia tolyn nuo besisukančio lietsargio. Bet šis paaiškinimas irgi sukelia problemų. Pasirodo, tam, kad taip stipriai nusviestų mažas galaktikas į šonus, didžiosios galaktikos turėjo pralėkti labai arti viena kitos. Lėkdamos tokiu atstumu, jos turėtų susilieti į vieną, o ne nutolti taip toli, kaip yra dabar. Vienintelis tyrimo autorių siūlomas sprendimas - galaktikos iš tikro neturi tamsiosios materijos halų, o jų judėjimo savybes nulemia gravitacijos dėsnių nevienodumas dideliais ir mažais masteliais. Tyrimo rezultatai arXiv. 