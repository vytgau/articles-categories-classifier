Prognozuojama, kad paklausa naujajam jubiliejiniam „iPhone“ bus labai didelė, nepaisant ir didesnės kainos. Be to, tikimasi, kad pats telefonas atrodys kiek kitaip: beveik nesimatys ekraną laikančių rėmelių. Tad ekranas, galima manyti, bus pagrindiniu naujojo „iPhone“ dizaino elementu ir tam yra ruošiamasi. „Nikkei“ šaltinio iš gamybos grandinės duomenys atitinka informaciją, kurią anksčiau skelbė „IHS Markit“ analitikas Davidas Hsiehas. „Apple“ šiemet užsakė 70 mln. vienetų OLED ekranų iš „Samsung“, bet pastaroji rengiasi turėti 95 mln. vienetų, jei paklausa viršytų pasiūlą“, - kalbėjo D. Hsiehas. Manoma, kad kai tik naujieji „iPhone“ pasirodys rugsėjį, jų netrukus ims trūkti, tad pirkėjams teks jų dar šiek tiek palaukti. Tokios pat nuomonės laikosi ir D. Hsiehas. „Gal būti, kad kai kurie iš šių 70 mln. telefonų nebus pristatyti pirkėjams šiemet ir jais bus prekiaujama kitais metais, priklausomai nuo poreikio“, - sakė analitikas. „Nikkei“ šaltinis taip pat nutekino ir kai kurias papildomas detales apie laukiamą naujieną iš „Apple“. Manoma, kad vartotojai gali tikėtis išvyksti aukštesnės klasės „iPhone“ su OLED ekranu, kurio dydis sieks 5,2 colio be tradicinio „Home“ mygtuko – pastarasis, kaip ir „Samsung Galaxy S8“ atveju galėtų būti piktograma ant ekrano. Kiti „iPhone“ modeliai gali turėti 4,7 ir 5,5 LCD ekranus ir „Home“ mygtukus. Manoma, kad visos trys naujienos turės belaidžio krovimo galimybę, kuri bus indukcinė, ir atsparumą vandeniui. Vienas iš šių naujovių, veikiausiai, telefonas su OLED ekranu, turės 3D sensorių, su įdiegta veido atpažinimo funkcija. Kitos naujovės, kurios yra nepaminėtos „Nikkei“, yra patobulinta naujojo „iPhone 8“ kamera, nors pastarasis gali turėti ir kitą pavadinimą, greitesnį ir efektyvesnį A11 procesorių, atpažinimo funkciją „Touch ID“, ekrano apšvietimo pritaikymą „True Tone“, galbūt ir papildytos realybės sprendimų. 