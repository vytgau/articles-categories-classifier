„Huawei" prekės ženklo telefonai su kitais žymiais prekės ženklais konkuruoja ne tik techninėmis galimybėmis, bet ir kaina. Be flagmano P10 buvo pristatytas modelis „Huawei P10 Plus“, kuris pasižymi papildomomis specifikacijomis, o „Huawei P10 Lite“ yra ne tik šiek tiek pigesnė, bet ir paprastesnė flagmano versija. Pristatymai vyksta tarptautinės mobiliųjų technologijų parodos „Mobile World Congress“ Barselonoje išvakarėse. Pristatydamas savo telefonus „Huawei“ turi kuo nustebinti, tad šiuolaikinių technologijų gerbėjai nekantriai laukia žinių, kuo ypatingas bus „Huawei P10”. Skelbiama, kad su naujuoju modeliu norima pristatyti kosmopolitinį gyvenimo būdą, kuriame technologijos derėtų su dizainu. Telefonas, kaip ir kiti didžiųjų bendrovių flagmanai, yra atsparus vandeniui. Šių metų pristatyme labai didelis dėmesys yra skiriamas spalvoms. „Huawei“ vartotojų verslo grupė ir „Pantone Color Institute“ paskelbė apie partnerystę, kurios rezultatą vartotojai išvys naujausiuose „Huawei“ įrenginiuose. Naujasis bendrovės flagmanas bus kelių spalvų: mėlynos, auksinės, žalsvos, rožinės auksinės, sidabrinės, juodos, baltos.  „Huawei P10“ naudos naująją operacinę sistemą „Android 7.0 Nougat“, o ne kiek senesnę „Android 6.0.1 Marshmallow“. Svarbioji dalis – ekranas. Spėta, kad vienas iš dizaino pokyčių bus didesnis ekranas. Kiek buvo galima spręsti iš paskelbtos preliminarios informacijos, ekranas nuo 5,2 bus padidintas iki 5,5 colio. „Huawei P10“ ekranas yra 5,1 colio, o jo galingesnė versija - 5,5 colio, taigi, pastarasis modelis nenusileis „iPhone 7 Plus“, bent matmenų atžvilgiu. Pranešta, kad telefonas „Huawei P10“ turi 3200 mAh bateriją, o jo galingesnė versija - 3750 mAh bateriją. Primename, kad „Huawei” įkurdino 3,000 mAh galingumo bateriją modelyje „Huawei P9”. Kameros galingumas Vienas iš didžiausių „Huawei P9“ pranašumų buvo dviejų lęšių kamera. Tokio tipo kamerą „Huawei“ pristatė net keliais mėnesiais anksčiau nei „Apple“ su rinkoje pasirodžiusiu „iPhone 7 Plus“, rašė trustedreviews.com. Dviejų lęšių kameras planuojama montuoti daugelio šiemet pasirodysiančių telefonų modeliuose. Svarbu tai, „Huawei P10“, kaip ir ankstesnio modelio, kamera bus dviejų lęšių – juk tai ypač svarbus telefonų paklausą užtikrinantis privalumas. Viena savybė, kurios išties trūko ankstesniam modeliui, – tai optinio vaizdo stabilizavimo galimybė. Paskelbta, kad ja papildytas naujojo „Huawei“ modelio funkcijų arsenalas. Lustas ir baterija Buvo spėjama, kad naujasis „Huawei P10” turės Kirin 960 lustą, kuris yra ne tik naujesnis, bet ir galingesnis nei jo pirmtako, tačiau yra pagamintas pačios bendrovės, Modeliui „Huawei P10“ iš tiesų buvo pasirinktas lustas Kirin 960, tačiaus skelbta, kad tai gali trukdyti naudoti kai kuria programine įranga, nes šis lustas pagamintas naudojant 16 nm gamybinį procesą, kuris yra ne toks efektyvus kaip JAV mikroschemų gamintojo „Qualcomm“ naudojamas 10nm „Snapdragon 835“. Pastarąjį lustą savo flagmanams naudoja ne vienas žinomas išmaniųjų telefonų gamintojas. Bet kuriuo atveju, „Huawei“ turi užtikrinti, kad jo naujasis įrenginys galės konkuruoti su tokiomis šių metų naujovėmis kaip „Samsung Galaxy S8 „ ir LG G6. „Huawei P10” operatyvioji atmintis (RAM) siekia 4 GB, o „Huawei P10 Plus“ - 6 GB. bet telefono talpa gali būti padidinta iki 256 GB . Vidinė „Huawei P10” atmintis siekia 64 GB. „Huawei P10” modelio ekrano charakteristikose nurodoma 423 pikselių colyje (ppi), o „Huawei P10 Plus“ – 534 ppi, o tai reiškia, kad pastarojo telefono ekrano pikselių tankis bus gerokai didesnis. Kada pasirodys prekyboje ir kiek kainuos Telefonai prekyboje pasirodys kovą. „P10“ modelis su 64 GB talpa kainuos 649 eur, „P10 Plus“ su 64 GB talpa – 699 eur, o su 128 GB talpa – 799 eur. Buvo prognozuojama, kad „Huawei P10” kaina nebus mažesnė nei 530 eurų, nes jo pirmtako „Huawei P9” kaina kilo nuo šios sumos. Pastaruoju „Huawei” flagmanu P9 prekyba pradėta pernai balandžio 29 d., o „Huawei P8“ – 2015 m. balandžio 15 d. Tad, buvo spėjama, kad ir naujojo flagmano prekyba prasidės balandį. Ankstesni modeliai „Huawei P7“ ir „Huawei P6“ rinkoje pasirodė birželį, atitinkamai 2014 ir 2013 metais.