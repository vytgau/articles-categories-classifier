Telefonas susideda iš dviejų dalių – paties išmaniojo telefono ir „šaltosios“ piniginės, kuri gali turėti kelis saugumo lygius. Jo kūrėjai yra telekomunikacijų kompanija „Just5“ ir kriptovaliutų platforma „CoinPlace“, rašoma pranešime žiniasklaidai. Telefonas sukurtas siekiant padaryti atsiskaitymus kriptovaliutomis prieinamus, patogius ir saugius, kad jie būtų tokie pat paprasti ir saugūs kaip mokėjimai banko kortelėmis. Paprastų išmaniųjų telefonų ir bankų era pasibaigė, mano įmonės „Just5“ įkūrėjas Mihailas Nikolajevas. „Jau visai greitai mokėjimų kriptovaliutomis programinė įranga taps tokia pat įprasta telefonų funkcija, kaip šiandien yra MP3 grotuvai. Šiuo metu saugiausios sandėrių kriptovaliutomis priemonės yra „šaltieji“ seifai arba piniginės, kurie neveikia be nešiojamojo kompiuterio. „CoinPhone“ išmanieji telefonai vartotojui padės atsikratyti nereikalingų prietaisų ir mokėjimus kriptovaliutomis padarys labai paprastus“, – sako M. Nikolajevas. „CoinPlace“ plėtros direktorius Stanislavas Teo mano, kad artimiausiu metu pasaulyje labai išaugs atsiskaitymai kriptovaliutomis, kuriuos lemia tokios globalios tendencijos kaip decentralizacija, tarpininkų atsisakymas ir visų paslaugų migracija į mobiliuosius įrenginius. Vis daugiau mokėjimų atliekama tiesiogiai, bet tam reikalingi įrenginiai. Bitkoinų esmė irgi yra nereikalingų tarpininkų atsisakymas. „Just5“ ruošia išmaniųjų telefonų liniją – „Coinphone Lite“, „Coinphone Pro“, „Coinphone Pro Note“. Telefonai bus aprūpinti apsaugos lygiu iki IP68 (įskaitant smūgį ir vandens pralaidumą), pirštų antspaudų skeneriu, veido ID, NFC žyma bekontakčiams atsiskaitymams ir ypatinga apsaugine programine įranga, kuri neleis nusiųsti duomenų be vartotojo patvirtinimo. Sujungtas su nešiojamuoju arba stacionariu kompiuteriu, telefonas galės tarnauti kaip „šaltasis“ seifas. „CoinPhone“ išmaniesiems telefonams iš anksto bus įrengtos „CoinPlace“ piniginės, kurios vartotojams leis saugiai laikyti įvairias populiariausias kriptovaliutas. Taip pat į juos bus integruota NFC sistema, kuri remiasi „Google Pay“ ir „CoinPlace“ platformomis. „CoinPhone“ pagrindinė versija kainuos 99 eurus, o aukščiausio lygio versijos kaina bus apie 499 eurus. Jos pasirodymas pasaulinėje rinkoje numatytas 2018 metų pabaigoje–2019 metų pradžioje. „Just5“ yra daugiau nei devynių metų patirtį turintis telefonų gamintojas, įmonei priklauso patentai ir prekiniai ženklai, ji yra gavusi „Effie“, „Reddot“ ir IF apdovanojimus. „Just5“ yra oficialus „Google“ partneris. Telefonai gainami „Mediatek“ ir „Foxconn“ gamyklose. „CoinPlace“ yra pirmoji pasaulyje įvairių valiutų P2P platforma prekybai kriptovaliutomis ir ICO valiutomis. Iki 2018 metų pabaigos ji užtikrins darbą su daugiau nei 13 populiariausių valiutų (Bitcoin, Etherium, CPL Bitcoin Cash, Litecoin, Etherium Classic, Dash ir Tether), o taip pat virš 50 ICO virtualių žetonų projektų.