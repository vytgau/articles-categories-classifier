Tokius Lenkijos dienraštis „Rzeczpospolita“ vertinimus cituoja specializuotas leidinys „Telecompaper“. Lenkijos prižiūrinčioji institucija informavo dienraštį, kad remiantis mobiliojo ryšio operatorių pateiktais duomenimis, 68,7 proc. išankstinio apmokėjimo SIM kortelių buvo užregistruotos iki numatyto termino, t. y., vasario 1 d. Lenkijoje sprendimas registruoti SIM korteles priimtas remiantis antiteroristiniais teisės aktais. Lenkijos mobiliojo ryšio operatoriaus „Virgin Mobile Poland“ vadovė Grazyna Piotrowska-Oliwa skaičiavo, kad jos vadovaujama bendrovė išjungė 59 tūkst. išankstinio apmokėjimo SIM kortelių. Tai sudaro apie 14 proc. jų klientų bazės. Kiti mobiliojo ryšio bendrovių atstovai nurodė, kad yra patenkinti SIM kortelių registravimo rezultatais.