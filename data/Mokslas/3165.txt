Šiandieniniuose išmaniuosiuose namuose galima reguliuoti apšvietimą, užsisakyti dantų pastos papildymą ar vaikus informuoti apie būtinybę eiti į lovą kalbant per nedidelį prie bevielio ryšio prijungtą mikrofoną, pavyzdžiui „Amazon Echo“ ar „Google Home“. Vis tik toli gražu ne visi mano, kad ateities bendravimas internetu su objektais turi būti įgarsinamas. Keli didieji išmaniųjų prietaisų gamintojai dėmesį šiuo metu sutelkę į nedidelę Singapūre veiklą vykdančią įmonę „Unified Inbox“, siūlančią paslaugą, galinčią performuoti įprastines tekstines žinutes ir perduoti jas prietaisams. Pridėjus namus į susirašinėjimų programėlės, pavyzdžiui, „WhatsApp“ kontaktų sąrašą, bus galima išsiųsti žinutę su nurodymu įjungti kavos aparatą, 17 val. įjungti siurblį ar 18:30 val. įkaitinti orkaitę iki 200 laipsnių. „Unified Inbox“ prietaisai prijungiami gamintojo nurodymu, o pirkėjas gali pridėti prietaisą į kontaktų sąrašą išsiųsdamas prietaiso serijos numerį į tam tikrą vartotojo paskyrą ar telefoninį numerį. Šiuo metu aptarnaujama daugiau nei 20 populiariausių žinučių siuntimo programėlių, SMS ir „Twitter“, suteikiama galimybė kontroliuoti įvairius prietaisus, pradedant orkaitėmis ir baigiant elektriniais virduliais. Šiuo metu atliekami bandymai su tokiais namuose naudojamais prietaisais kaip spynos, garažų vartai, langų žaliuzės, skrudintuvai ir sodo purkštuvai. Tiems, kurie dažnai susiduria su sunkumais, susijusiais su balso komandų sistemomis, „Unified Inbox“ siūlo patrauklią alternatyvą. Ši įmonė bendradarbiauja su taip pat Singapūre veiklą vykdančia „Nanyang Polytechnic“, įgyvendindama tikslą – galimybę siųsti atnaujintą informaciją šeimos nariams ar ligoninės darbuotojams tiesiogiai iš prie pacientų prijungtų aparatų.