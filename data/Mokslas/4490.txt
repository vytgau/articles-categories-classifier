Vienas reklamos užsakovas teigė, kad kai kuriais atvejais įrašų žiūrėjimo statistika buvo pervertinta net 80 proc. „Facebook“ analytics“ priemonės yra nepakeičiami įrankiai reklamos užsakovams, kurie jais naudojasi, kad gautų duomenis apie įkelto reklaminio turinio peržiūras. Socialinio tinklo atstovų teigimu, klaida jau ištaisyta ir nepakeitė kainų, kurias moka užsakantieji reklamas. Klaida paveikė „Facebook“ parametrą, pavadintą „vidutinė įrašo peržiūros trukmė“, pagal kurį leidėjai sužinodavo, kiek vidutiniškai laiko žmonės praleido žiūrėdami jų įrašą. Vis dėlto į skaičiavimus nebuvo įtraukiami žmonės, žiūrėję įrašą trumpiau nei tris sekundes. Neįtraukiant į apskaitą tokių trumpų peržiūrų, taip pat vartotojų, neatkreipusių dėmesio į įrašą savo naujienų sraute, vidutinis kiekvieno įrašo peržiūros laikas ženkliai pailgėdavo. Bendrovės teigimu, parametrui, kuriame įsivėlė klaida, buvo suteiktas tikslesnis pavadinimas, kuris aiškiau nusako, kas yra matuojama. Dabar jis vadinasi „vidutinis žiūrėjimo laikas“, „Facebook“ pradėjo jį taikyti praėjusio mėnesio pabaigoje. Seniau „Facebook“ buvo kritikuojama dėl įrašų žymėjimo „peržiūrėtas“ vos po trijų sekundžių žiūrėjimo.