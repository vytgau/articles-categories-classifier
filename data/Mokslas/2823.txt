Lietuviškai šios ikonos reikšmė verčiama kaip „Dėkingas“ – taip ji papildo ankstesnių, tokias emocijas kaip meilę, liūdesį, nuostabą, pyktį, juoką ar paprasčiausią patikimą išreiškiančių ikonėlių sąrašą. Tiesa, pačiam lietuviui tokia ikona savo savijautos šalia įrašo išreikšti nepavyko – tai reiškia, jog nauja ikona tikriausiai yra išbandoma arba sukurta naudoti kitose pasaulio šalyse, į kurių sąrašą Lietuva neįeina. Įdomu tai, kad 2016 m. artėjant Motinos dienai šią ikoną jau buvo pastebėję kiti vartotojai. Kaip rašo „The Verge“, tąkart „Facebook“ atstovai savo pareiškime nurodė, kad „Motinos dienos proga mes keliose rinkose testuojame galimybę žmonėms reaguoti „gėlės“ ikona“. Tuomet buvo rašoma, kad ši ikonėlė – laikina, ir praėjus Motinos dienai vartotojai jos naudoti negalės. Tech.firstpost.com rašė, kad šią ikoną buvo galima naudoti gegužės 7-9 d.