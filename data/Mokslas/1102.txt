Panašu, kad svajonė apie tobulą nuotrauką darosi ranka pasiekiama, o ją išpildyti jau netrukus padės Singapūre sukurtas specialus dronas. Iš kitų jis išskiria dar ir tuo, jog yra autonomiškas. „XPose“ valdomas programėle išmaniajame telefone arba planšetėje, joje ir galima nustatyti, kad konkretų objektą, pavyzdžiui, skulptūrą, jis fotografuotų iš skirtingų perspektyvų, jas galima pasirinkti. Likusį darbą dronas atlieka savarankiškai. Drono kūrėjai iš valstybinio Singapūro universiteto sako norėję, kad „XPose“ būtų intuityvus ir paprastas naudoti. Tikimasi, kad šiais metais bus parduota per 2,8 mln. tokių į vartotojus orientuotų dronų modelių.