Anot IDC, šios išlaidos 2016-2021 metais augs vidutiniškai 21,9 proc. kasmet ir 2021-aisiais pasieks 277 mlrd. dolerių. Pagrindinė tokių paslaugų rinka išliks JAV – šiemet ji sieks 97 mlrd. dolerių ir sudarys apie 60 proc. viso pasaulio rinkos. Į antrąją šio sąrašo eilutę IDC įrašė Didžiąją Britaniją (7,9 mlrd. dolerių), į trečiąją – Vokietiją (7,4 mlrd. dolerių), o į pirmąjį penketą taip pat pateko Japonija ir Kinija. Sparčiausias šios rinkos augimas 2016-2021 metais pranašaujamas Kinijoje (43,2 proc.), kuri laikotarpio pabaigoje pagal šį rodiklį gali nusileisti tik Jungtinėms Valstijoms. Spartus debesų kompiuterijos paslaugų populiarėjimas taip pat prognozuojamas Argentinoje, Indijoje ir Brazilijoje.