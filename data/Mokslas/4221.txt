Pranešime žiniasklaidai rašoma, kad ji organizacijoms leis savo IT infrastruktūrą perkelti į debesį ir efektyviau siekti tikslų. Šis žingsnis yra metų pradžioje paskelbtos bendrovės iniciatyvos „Microsoft Philanthropies“ dalis, kuri per ateinančius trejus metus NVO visuomenės labui paaukos bendrovės resursų, vertų 1 mlrd. JAV dolerių. „Siekiame, kad NVO visame pasaulyje, įskaitant ir veikiančias Lietuvoje, turėtų prieigą prie pažangiausių technologijų. „Microsoft Philanthropies“ suteikia galimybę daugiau nei 70 tūkst. organizacijų visame pasaulyje pasitelkti išmanius įrankius, padedant išspręsti didžiausius visuomenės iššūkius, gerinti sąlygas ir užtikrinti tobulėjimą. Tikimės, kad šia iniciatyva padėsime visuomenės labui veikiančioms organizacijoms pasiekti savo tikslus“, – sako „Microsoft Lietuva“ vadovas Ainis Kavaliauskas. Lengvatos leidžia sėkmingai vystyti savo veiklą Anot didžiausios šalies jaunimo NVO Lietuvos jaunimo organizacijų tarybos (LiJOT) prezidento Manto Zakarkos, „Microsoft“ siūlomos lengvatos padeda palaikyti pagrindinius organizacijos procesus: „Microsoft“ lengvatomis naudojamės jau dešimtmetį ir šią veiklą laikome sveikintina, nes ji padeda mūsų organizacijai efektyviai atlikti darbus, pradedant darbuotojų kalendorių sinchronizavimu, baigiant projektų paraiškų, sąmatų rengimu ir prezentacijų konferencijoms kūrimu. Čia didžiausi privalumai yra tie, kad visa programinė įranga yra licencijuota, pritaikyta ir veikia visur, todėl nekyla problemų renginiuose, o ir duomenys išlieka saugūs.“ LiJOT planuoja pasinaudoti ir „Azure“ platforma: „Jau seniai mąstome apie vidinio serverio perkėlimą į debesiją, todėl „Azure“ pasiūlymas mus itin vilioja. Perkėlę organizacijos sukauptus duomenis į minėtą platformą, galėsime juos pasiekti dirbdami iš bet kurios vietos ir būsime užtikrinti informacijos apsauga.“ Debesų kompiuterija duomenis verčia prognozėmis Anot A. Kavaliausko, šiuo metu debesų kompiuterija kaip niekad svarbi NVO, nes padeda analizuoti didžiulius duomenų kiekius ir iš jų pateikti konkrečias įžvalgas ir žinias – spėlionės ir prielaidos paverčiamos į logiškas prognozes. Šios technologijos svarbą patvirtina ir lyderiai iš viso pasaulio. Praėjusių metų rudenį Jungtinėse Tautose šie 193 lyderiai išskyrė 17 darnaus vystymosi tikslų, kuriuos norima pasiekti iki 2030 metų. Debesų kompiuterija minima kaip viena iš pagrindinių priemonių, sprendžiant tokias problemas kaip skurdas, badas ar netvarus energetinių išteklių naudojimas. Dabar „Microsoft Philanthropies“ iniciatyva suteikia galimybę viso pasaulio NVO, atitinkančioms reikalavimus, nemokamai naudotis „Microsoft Azure“ paslaugomis. Šis pasiūlymas papildo jau anksčiau NVO nemokamai prieinamus įrankius iš „Microsoft“, kaip „Office 365“, „Dynamics CRM“, „Power BI“ ir kitus. „Microsoft“ tikisi, kad per trejus metus sugebės pagelbėti 70 tūkst. organizacijų. NVO atstovai gali patikrinti, ar jų organizacija atitinka reikalavimus, čia.