„Facebook“ į skandalą įsipainiojo paaiškėjus, kad socialinio tinklo naudotojų duomenys pateko į su Donaldo Trumpo prezidento rinkimų kampanija dirbusios įmonės „Cambridge Analytics“ rankas. Londone įsikūręs Skaitmeninių technologijų, kultūros, žiniasklaidos ir sporto komitetas pareikalavo, kad M. Zuckerbergas asmeniškai dalyvautų posėdyje, tačiau bendrovė pirmadienį atsiuntė laišką, kuriame vietoje M. Zuckerbergo pasiūlė atsiųsti vieną iš jo pavaduotojų: technikos direktorių Mike'ą Schroepferį arba gamybos skyriaus vadovą Chrisą Coxą. „Facebook“ suvokia visuomenės ir parlamento susidomėjimą šiuo klausimu ir palaiko jūsų įsitikinimą tuo, kad šiuos klausimus turi spręsti aukščiausio lygio autoritetingi pareigūnai, todėl Markas Zukerbergas paprašė vieno iš savo pavaduotojų liudyti komitete“, – laikraštis „The Independent“ cituoja laiško, adresuoto komitetui, ištraukas. Komiteto pirmininkas Damianas Collinsas antradienį tviteryje parašė atsakymą į laišką, kuriame pakvietė Ch. Coxą atvykti į komiteto posėdį. Tačiau jis dar kartą pakartojo, kad „atsižvelgus į šių problemų rimtumą, mes vis tiek manome, kad būtų teisinga, jeigu komiteto posėdyje dalyvauti Markas Zukerbergas“. Europos Sąjunga davė bendrovei „Facebook“ dvi savaites pateikti atsakymus į klausimus, kurių sukėlė nuskambėjęs skandalas dėl to paties pavadinimo socialinio tinklo vartotojų asmeninių duomenų rinkimo ir netinkamo panaudojimo, informuoja agentūra AFP. Laiške, kurį Europos Sąjungos teisingumo komisarė Vera Jourova nusiuntė „Facebook“ veiklos direktorei Sheryl Sandberg, klausiama, kokių žingsnių įmonė ketina imtis siekdama užkirsti kelią panašaus pobūdžio skandalams ateityje. „Per artimiausias dvi savaites norėčiau sulaukti atsakymo“, – teigiama laiške. „Ar šis neseniai kilęs skandalas paveikė kokius nors ES piliečių duomenis? – rašė V. Jourova, nurodydama vieną iš pagrindinių ekonominių klausimų. – Jeigu taip, kaip ketinama informuoti valdžios institucijas ir vartotojus apie tai?„ V. Jourova taip pat pasiteiravo, ar socialinės žiniasklaidos platformai būtinos griežtesnės taisyklės nei tradicinei žiniasklaidai. Kiek anksčiau, savo komentare laikraščiui „Bild am Sonntag“, ES teisingumo komisarė teigė, kad toks piktnaudžiavimas „Facebook“ vartotojų duomenimis yra „visiškai nepriimtinas“. Ji skandalą pavadino savotišku vartotojų pabudinimu iš miego, kad šie apmąstytų, kam gali būti panaudoti jų pateikti duomenys.