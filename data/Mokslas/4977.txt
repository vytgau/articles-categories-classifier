Praėjus savaitei nuo to laiko, kai žaidimo programėlė buvo išleista Jungtinėse Amerikos valstijose (JAV), iš „Apple“ ir „Google Play“ programėlių dirbtuvių ji buvo parsisiųsta apie 15 mln. kartų. „Apple“ patvirtino, kad „Pokemon Go“ žaidėjai buvo „nulaužę“ programėlių parduotuvę dėl programėlės siuntimosi dažnos. Tikslių duomenų, kiek kartų programėlė buvo parsisiųsta, kompanija nepateikė. „Būtų nuostabu, jei „Apple“ ir „Google“ paviešintų šiuos duomenis, tačiau jie to nedaro“, – sakė „SurveyMonkey“ atstovas Abhinavas Agrawalas. Jo kompanija yra viena iš kelių kompanijų, kurios bando išsiaiškinti kiek žmonių yra parsisiuntę „Pokemon Go“. Jis pridūrė, kad programėlės kūrėjai taip pat turėtų turėti duomenis, tačiau nebūtinai jie atvirai juos atskleis, nes tikriausiai tai yra verslo paslaptis. Be to, „Apple“ ir „Google“ neatskleidžia savo skaičiavimo metodologijos. Ar duomenys atnaujinami valandomis ar dienomis? Ar iš bendro auditorijos kiekio išskaičiuojami žmonės, išinstaliavę programėlę? Niekas tiksliai nežino, kaip kompanijos renka duomenis,“ – sakė A. Agrawalas. Nepaisant visų netikslumų, „SurveyMonkey“ tiki, kad šiuo metu „Pokemon Go“ JAV turėtų būti parsisiųstas bent 30 mln. kartų. Tiesa, tai yra skaičius, kurį reikėtų vertinti labai atsargiai: tai – tik įvertinimas, spėjimas – ne tikslūs duomenys. Pavyzdžiui, kita panašia veikla užsiimanti kompanija teigia, kad programėlę yra parsisiuntę 20 mln. amerikiečių. Remiantis „SurveyMonkey“ spėjimais, pristatytais liepos viduryje, praėjus savaitei po žaidimo išleidimo, žaidėjų skaičius nustojo didėti. Jų duomenimis, daugiausia žaidėjų jį parsisiuntė tą dieną, kai žaidimas buvo pristatytas rinkai. Šiuo metu žaidimą parsisiunčia apie 1,5 mln. naudotojų kasdien. Palyginti su žaidimo pradžia, kai buvo siunčiamasi apie beveik 6 mln. kasdien, matomas mažėjimas, rašo pcnews.com.