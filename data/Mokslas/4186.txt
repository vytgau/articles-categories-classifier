Tačiau tai nėra išmanusis laikrodis. Tai netgi nėra išmanusis telefonas. Tai yra paprastas mobilusis telefonas, turintis jutiklinį 1,54 colių įstrižainės ekraną, 240×240 vaizdo taškų raišką. Ekraną nuo mechaninių pažeidimų saugo madingas 2.5D stiklas su užapvalintais kampais. Prietaiso veikimą užtikrina „MediaTek MT2502“ lustas kartu su 64 MB talpos RAM bei 128 MB nuolatinės atminties, o naudotojo failams, pavyzdžiui, muzikos saugojimui, numatytas microSD lizdas. Integruota baterija turi 380 mAh talpą, o kroviklis ir sąsajos kabelis prijungiamas per micro-USB prievadą. Kad telefonu būtų galima skambinti bei siųsti ir gauti žinutes, jis turi lizdą Micro-SIM formato kortelėms, tačiau Wi-Fi, 3G ar 4G modulių čia nerasite. Kūrėjai svarsto, kad prietaisui su tokiu mažu ekranu belaidžio interneto nereikia. Tačiau mažasis telefonas turi FM radiją ir Bluetooth 4.0. Pastarasis reikalingas norint mažylį sinchronizuoti su išmaniuoju telefonu, valdomu iOS arba „Android“ ir, jei reikia, priimti iš jo skambučius. Be to „vPhone S8“ turi žingsniamatį ir širdies ritmo jutiklį. „VPhone S8“ korpusas pagamintas iš aliuminio-magnio lydinio ir gali būti nudažytas juodos arba sidabro spalvos dažais. Šiuo metu naujieną jau galima užsisakyti Kinijjos internetinėse parduotuvėse už 27,55 eurų.