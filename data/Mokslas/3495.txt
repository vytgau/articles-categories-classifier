Veiksmo-aktyvaus sporto kameros pasaulyje išpopuliarėjo tiek tarp ekstremalaus sporto atstovų, tiek tarp mėgėjų, tad „ACME Europe“ Pardavimų ir rinkodaros skyriaus vadovas Arnoldas Saldys pataria, ką verta žinoti jas renkantis. Pirmosios veiksmo-aktyvaus sporto kameros prototipas sukurtas dar septintajame dešimtmetyje, kai vaizdo kamera buvo tiesiog pritvirtina prie parašiutininko šalmo. O jas išpopuliarino kompanija „GoPro“ maždaug prieš 10 metų pristačiusi kameras, filmuojančias pirmuoju asmeniu, už sąlyginai draugišką kainą, skelbiama bendrovės pranešime. Pasak A. Saldžio, veiksmo-aktyvaus sporto kameros nuo to laiko iš esmės patobulintos. Dabar siūlomos kameros turi 4K raišką, o kadrų per sekundę skaičius (fps) siekia iki 240 fps. Tobulėjo ir joms skirti aksesuarai: su vandeniui atspariu dėklu galima panerti iki 60 m gylio, sukurti trijų ašių stabilizatoriai (angl. gimbal) geresnei vaizdo įrašo kokybei užtikrinti, išvengti nestabilaus ir „drebančio“ vaizdo. „Dabartinis veiksmo-aktyvaus sporto kamerų standartas yra 1080p (Full HD) 60 fps, kas suteikia puikios kokybės vaizdą ir pakankamą kadrų skaičių. Jeigu manote, kad dažnai naudosite sulėtinto judesio vaizdo įrašus, ieškokite kameros su keliais filmavimo režimais, pvz.: 4K 30 fps įprastam naudojimui, t. y. atostogų įamžinimas, nardymas po vandeniu, ir 1080p (Full HD) 60 fps sulėtinto vaizdo filmavimui, t. y. įvairūs triukai, ekstremalus sportas, važinėjimas dviračiu ar keturračiu“,– patarimais dalijasi A. Saldys. Verta atkeipti dėmesį į tai, ar kamera „sulipins“ vaizdo įrašą, ar tai jums teks daryti patiems. Pravartu žinoti, kad montavimas reikalauja nemažai laiko, be to, būtina parsisiųsti papildomą programą, kuri sklandžiai veiks tik su galingesniais kompiuteriais. Tai dažnai nuvilia vartotojus, nes vaizdo įrašą norima peržiūrėti čia ir dabar, o ne grįžus namo ir pasėdėjus prie kompiuterio kelias valandas. „Dauguma 360° kamerų turi tam tikrus apribojimus, kurie neleidžia vaizdo įrašo peržiūrėti iš karto. Tarkim, visas „Samsung“ 360° kameros funkcijas galima išnaudoti tik turint šio prekinio ženklo vieną iš telefonų-flagmanų. Norint peržiūrėti „LG“ kamera darytus vaizdo įrašus, reikia būtinai jais dalintis socialiniuose tinkluose, paprastai sukelti į kompiuterį ir peržiūrėti – neįmanoma“,– atkreipė dėmesį jis. 360° vaizdo įrašus taip pat patogu kelti tiesiai į asmeninį „YouTube“ kanalą. Ten juos galima peržiūrėti iš karto tiek paprastu režimu, tiek su virtualios realybės akiniais. Bendrovė, vertindama praeitų metų paskutinio ketvirčio duomenis, skelbia, kad „ACME“ veiksmo-aktyvaus sporto kamerų pardavimai išaugo.