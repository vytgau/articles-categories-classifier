Argumentais už gali būti gaunama garantija, su sąlyga, kad pirksite iš žinomos parduotuvės, kuri gyvuoja bent keletą metų. Mažiau žinomi pardavėjai gali taip pat greitai išnykti, kaip ir atsirado. Tačiau net ir pirmuoju atveju kainų skirtumas, lyginant su kinų internetinėmis parduotuvėmis, gali būti pernelyg ryškus. Pavyzdžiui, palyginime „Umi Max“ išmaniojo telefono kainas Kinijoje ir mūsų šalyje. Kinijos elektroninėje parduotuvėje „Gearbest“ iš Europos sandėlio, o tai reiškia, kad nebus importo mokesčių, šiuo metu jį galima įsigyti už 147,41 eur. Tautiečiai už jį prašo mažiausiai 192 eurus. Šis išmanusis pirkėjams siūlo 5,5 colių įstrižainės ekraną, kurį pagamino „Sharp“ bendrovė. Nuo pažeidimų matricą saugo grūdintas stiklas „Gorilla Glass 3“. Išmanusis telefonas gali pasigirti visiškai metaliniu korpusu. „Umi Max“ integruotą 3 GB operatyviosios RAM atminties modulį sukūrė Pietų Korėjos milžinė „Samsung“, o itin talpios 4000 mAh baterijos buvo užsakytos iš „Sony“. Tuo tarpu Kinijos gamintojo užsakymu 13 MP galinės ir 5 megapikselių priekinės kameros gamyba pasirūpino ne kas kitas, o taip pat gerai žinoma japonų kompanija „Panasonic“. Verta paminėti ir tai, kad „Umi Max“ išmanusis telefonas yra komplektuojamas su keturių branduolių lustu „Mediatek Helio P10“, turi integruotą „Mali-T860“ vaizdo apdorojimo posistemę, USB-C tipo jungtį, Bluetooth 4.1 ir 4G LTE ryšių modulius bei 16 GB talpos vidinę atmintį, kurią panaudojant atminties kortelę, galima išplėsti 256 GB. Be to „Umi Max“ gavo dviejų SIM kortelių palaikymą bei ketvirtosios kartos „Microarray“ piršto antspaudų skaitytuvą. Be to, gamintojas pristatydamas „Umi Max“ taip pat akcentuoja išmaniojo telefono garso apdorojimo galimybes, kurias užtikrina garso apdorojimui skirtas atskiras lustas. „Umi Max“ parduodamas su iš „Google“ gauta operacine sistema „Android 6.0 Marshmallow“.