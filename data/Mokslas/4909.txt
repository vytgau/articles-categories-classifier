„Kaspersky Lab“ ir „iconKids & Youth“ tyrimas, per kurį apklausta 3,7 tūkst. šeimų septyniose šalyse, rodo, kad skaitmeninis gyvenimas ardo tradicines šeimos vertybes. Anksčiau tėvai buvo tie žmonės, į kuriuos vaikai pirmiausia kreipdavosi ieškodami atsakymų į iškilusius klausimus. Šiandieniame skaitmeniniame pasaulyje kas ketvirtas tėvas (23 proc.) nurodė, kad vaikai labiau linkę ieškoti atsakymų į klausimus tinkle negu klausti jų. Tyrimas taip pat parodė, kad beveik pusė (42 proc.) tėvų nėra savo vaikų draugai socialiniuose tinkluose ir kas penktas tėvas (18 proc.) to priežastimi įvardijo tai, kad vaikai gali jaustis nepatogiai. Dar penktadalis tėvų (21 proc.) ir vaikų (22 proc.) sako, kad internetas gali tapti įtemptų santykių šeimoje priežastimi. Didžiausią nerimą kelia tai, kad kas trečias tėvas (31 proc.) mano, jog internetas izoliuoja vaikus nuo jų. Konfliktai gali būti rimtesni dėl to, kad naršyti internete naudojami įrenginiai dažnai yra bendri. Du trečdaliai (31 proc.) apklaustų tėvų skundėsi, kad vaikai sugadino jų įrenginius arba užkrėtė juos virusais (31 proc.) tinkle, o ketvirtadalis (24 proc.) turėjo sumokėti už vaikų pirkinius interneto parduotuvėse. Tuo pat metu 13 proc. vaikų apkaltino tėvus, kurie sugadino jų įrenginius, o dar 16 proc. pasiskundė, kad tėvai per klaidą ištrynė kokią nors jų informaciją. „Tai natūralu, kad bendrai naudojami įrenginiai gali tapti šeimos konflikto priežastimi. Tačiau reikia atminti, kad mes vis daugiau laiko praleidžiame tinkle, o tai reiškia, kad įprastas šeimos gyvenimas irgi keičiasi. Svarbu, kad šeimos kalbėtų apie aktualius pavojus tinkle ir būdus jų išvengti, kad vaikai ir tėvai susitartų dėl pagrindinių buvimo tinkle taisyklių. Taip pat svarbu nepamiršti saugumo taisyklių. Mes rekomenduojame visuose namie naudojamuose įrenginiuose įdiegti kompleksinį „Internet Security“ klasės sprendimą. Dar labiau sustiprinti apsaugą padės Tėvų kontrolės modulis, kuris blokuoja prieigą prie nepageidaujamo turinio ir apsaugo svarbius duomenis nuo nutekinimo arba pašalinimo iš įrenginio“, – sako „Kaspersky Lab“ vartojimo skyriaus vadovas Andrejus Mocholia. Tarptautinės organizacijos „European Schoolnet“ vyriausioji patarėja Janice Richardson teigimu, nors internetas kai kuriose šeimose ir tampa konfliktų priežastimi, neseniai Jungtinio Europos Komisijos tyrimų centro atlikta apklausa parodė augančią tendenciją, kad broliai, seserys ir toli gyvenantys šeimos nariai turi žymiai didesnę įtaką vaikų elgesiui tinkle. „Nenuostabu, kad vaikai instinktyviai kreipiasi į žmogų, kuris gali jiems padėti techniniais klausimais, suteikti konsultaciją dėl tinklalapių ir saugumo priemonių bei užtikrinti objektyvesnius atsakymus į delikačius klausimus. Tai parodo, kaip svarbu tėvams ir globėjams lavinti savo techninę kompetenciją ir kurti pasitikėjimu grįstus santykius su savo vaikais, tuo pat metu nustatant pagrindines taisykles, kaip naudotis įrenginiais ir jungtis prie tinklo, siekiant išvengti konfliktų. Programinės įrangos ir specialiųjų programų kūrėjai taip pat turi siekti kurti šeimoms mažiau žalingus instrumentus“, – sako D.Ričardson.