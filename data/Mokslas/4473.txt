Livescience.com rašo, kad 2010 m. astrofizikas S. Hawkingas yra pasakęs, kad protingieji ateiviai gali būti plėšrūs grobikai, visame kosmose ieškantys egzistuojančių išteklių ir planetų, kurias galima užkariauti bei kolonizuoti. Tai jis darkart priminė naujoje kuriamoje dokumentikoje, „Mėgstamos Steweno Hawkingo vietos“ (angl. k. Stephen Hawking's Favorite Places). „Vieną dieną mes galime sulaukti signalo iš planetos, tokios kaip ši, – sakė S. Hawkingas, nurodydamas į potencialiai ateivių gyvenamą planetą Gliese 832c. – Ieškodami atsakymo į klausimą, ar jiems atsakyti, turime būti atsargūs. Susitikimas su pažangia civilizacija galėtų būti panašus į indėnų susitikimą su Kolumbu – šis nebuvo labai malonus“. Kiti astronomai tiki, kad S. Hawkingo atsargumas nėra pagrįstas. Bet kuri kiek daugiau išsivysčiusi civilizacija jau seniai žinotų apie žmogaus egzistenciją dėl radijo ir televizijos signalo, kuris į kosmosą siunčiamas nuo 1900-ųjų ar panašiai. Mintys apie ateivius yra tik dalis to, ką galima išgirsti laidoje „Mėgstamos Steweno Hawkingo vietos“. 26 minutes trunkančioje dokumentikoje, mokslininkas keliauja per kosmosą įsivaizduojamu kosminiu laivu, pavadintu „S.S. Hawking“, sustodamas penkiose vietose. S. Hawkingas stebi Didįjį sprogimą, kurio metu atsirado pasaulis, apsilanko monstriškojoje juodojoje skylėje, esančioje Paukščių tako viduryje, nukeliauja iki planetos Giese 832c, taip pat apsuka kelis ratus apie Saulės sistemoje esantį Saturną. Paskutinė stotelė – Santa Barbara miestas Kalifonijoje, kurį S. Hawkingas vadina „namais, esančiais toli nuo namų“. 1974 m. Kalifornijos technologijos institutas mokslininkai pasiūlė darbą, pasakojo anglas profesorius dokumentikoje. Jis pasinaudojo šia galimybe ir pabėgo nuo lietingojo Kembridžo (Anglija). Laidas galima peržiūrėti Curiositystream.com