Mūsų smegenys dažnai tampa mūsų pačių priešėmis, kai tenka priimti vienokius ar kitokius finansinius sprendimus. Tiesa, jei žinosite šiuos netinkamus suvokimo ypatumus, šias kliūtis galėsite įveikti. Pinigų „kišimas“ į balą Jei kada gyvenime esate atsidūrę situacijoje, kai buvo palaikomi neperspektyvūs ryšiai, trukę pernelyg ilgai, žinote, ką reiškia energijos, laiko ar pinigų investavimas į dalykus, į kuriuos visų šių resursų investuoti tikrai neverta. Paprastai iš tokios situacijos sudėtinga išbristi, nes tai reikštų pralaimėjimą ir tektų suvokti, kad pastangos buvo dedamos veltui. Kaip rašo lifehacker.com, kasdieniame gyvenime taip pat egzistuoja daugybė subtilių „kabliukų“, veikiančių panašiu principu. Pavyzdžiui, pusvalandį praleidote internetinėje apsipirkimų platformoje „Amazon“. Nors neradote to, ko ieškojote, vis tik turėjote pateisinti sugaištą laiką ir šį tą įsigijote. Vonios kambario sienoms pasirinkote netinkamus dažus. Nenorėdami visko pradėti iš naujo nusipirkote didesnį netinkamų dažų kiekį tam, kad galėtumėte perdažyti ir kitas sienas. Išlaidavimas – nemaloni savybė, tačiau pinigų leidimas dalykams, kurių iš tikrųjų jums visiškai nereikia, gali sukelti kur kas didesnių finansinių problemų. Galbūt mokate už studijas, kurių nekenčiate ir kurių niekada gyvenime jums neprireiks? O gal nepasiteisino verslo idėja, tačiau jūs, nenorėdami pripažinti nesėkmės ir nepasinaudodami galimybe sumažinti išlaidas, toliau investuojate dideles sumas į perspektyvų neturintį verslą? Atėjo laikas pasinaudoti dviejų žingsnių planu, padėsiančiu ištrūkti iš šio užburto rato. Visų pirma reikia pripažinti klaidą, o tada paskaičiuoti, kiek dar teks pakloti pinigų, jei nepadėsite taško čia ir dabar. Pasirinkimo pateisinimas Pirkėjo „blaivėjimas“ paprastai prasideda nuo neigimo, dar žinomo pasirinkimo teisinimu, užklumpančiu įsigijus prekių. Kitaip tariant, ši tendencija skirta ignoruoti kitų nuomones tam, kad būtų apgintas jau padarytas sprendimas. Pirkinio įsigijimo teisinimas dar žinomas pirkėjo Stokholmo sindromu – tai mūsų smegenų mechanizmas, skirtas sumažinti suvokimo disonansą, diskomforto būseną, patiriamą tuo pačiu metu aplankius dviem ar daugiau tarpusavyje kontrastuojantiems įsitikinimams. Mums atrodo, kad vidinių įsitikinimų nepakanka, todėl jaučiame poreikį rasti papildomų įrodymų savo sprendimams pateisinti. Vaistas, kuris apsaugos nuo tokių negandų elementarus – nepraraskite budrumo. Žinoma, pasakyti kur kas lengviau nei padaryti, ypač atsižvelgiant į tai, kad patys save laikome kur kas adekvatesniais ir budresniais, nei iš tikrųjų esame. Svarbu bent jau neignoruoti kitų žmonių nuomonių ir faktų. Kaip yra pasakęs Thorinas Klosowskis, vykstant pokalbiui turėsite kur kas didesnį šansą iš tikrųjų išgirsti, ką jums sako žmogus, jei patylėsite ir klausysitės.