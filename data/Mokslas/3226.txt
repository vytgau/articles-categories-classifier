Naujasis kibernetinės atakos būdas buvo aprašytas specialiame centrinio banko pranešime, išsiuntinėtame rinkos dalyviams. Bankai yra įspėjami apie šią naują grėsmę. Pasak „Kommersant“ pašnekovų, naujasis virusas veikia bankomato operatyvinėje atmintyje, bet nėra failo pavidalo, todėl antivirusinės programos jo negali aptikti. Įvedus specialų kodą virusu užkrėstas bankomatas išduoda jame laikomas didžiausio nominalo kupiūras. Rusijoje tokie banknotai paprastai būna tūkstančio arba penkių tūkstančių rublių vertės, o bankomate jų laikoma iki 40 vienetų. Šios žalingos programos pasirodė užsienyje, bet bankomatų Rusijoje kol kas nepaveikė. Nors Rusijoje fiksuota, kad tokių kenkėjiškų programų yra, jos dar nespėjo padaryti žalos. Įspėjimai apie žalingą programą jau išplatinti, tikintis užkirsti kelią jos sklaidai. Pavojus iškilęs daugumai šio tipo įrenginių šalyje, kuriuose yra įdiegta „Windows“ operacinė sistema. Virusas nenaudoja jokių duomenų apie bankų klientų sąskaitas, todėl, ekspertų nuomone, bankams bus paprasčiau apsidrausti nuo grynųjų pinigų vagysčių, o ne tobulinti apsaugos sistemas.