Federalinis Apsaugos nuo radiacijos biuras ketvirtadienį pranešė, kad Vokietijoje, Italijoje, Austrijoje, Šveicarijoje ir Prancūzijoje nuo rugsėjo 29-osios fiksuojamas padidėjęs rutenio izotopo Ru-106 lygis. Pasak biuro atstovo Jano Henriko Lauerio, to izotopo šaltinis nėra žinomas, tačiau skaičiavimai rodo, kad jis galėjo būti išleistas Rytų Europoje. Rutenio izotopas Ru-106 naudojamas radiacijoje akių vėžio gydymui. Kartais šis izotopas būna palydovų energijos šaltinis. Virš Lietuvos didesnis radioaktyvumas dar nepastebėtas Virš kelių Europos valstybių pastebėjus radioaktyvumo padidėjimą, Lietuvoje dirbantis Radiacinės saugos centras sako šalyje to nefiksavęs. „Kol kas neturime informacijos apie didėjimą, nors apie situaciją iš kolegų Vakaruose girdėjome“, – ketvirtadienį sakė centro direktorius Albinas Mastauskas. Taip jis kalbėjo Vokietijos pareigūnams paskelbus, kad virš Vakarų ir Vidurio Europos buvo užfiksuotas retas radioaktyvumo padidėjimas. Federalinis apsaugos nuo radiacijos biuras pranešė, kad Vokietijoje, Italijoje, Austrijoje, Šveicarijoje ir Prancūzijoje nuo rugsėjo pabaigos fiksuojamas padidėjęs rutenio izotopo Ru-106 lygis. A.Mastauskas tikino, kad ši cheminio elemento atmaina nėra pavojinga žmogaus sveikatai. Izotopo šaltinis nėra žinomas, tačiau skaičiavimai rodo, kad jis galėjo būti paleistas Rytų Europoje.