„Reuters“ korespondentas nufilmavo operaciją, primenančią ištrauką iš filmo „Greiti ir įsiutę“: JAV kariai galingais automobiliais vejasi besileidžiantį žvalgybos lėktuvą U-2. Skelbiama, kad bandymas „Dodge Charger“ automobiliu pagauti besileidžiantį lėktuvą vyko vieną karštą rugpjūčio popietę „Al Dhafra“ karinėje bazėje Jungtiniuose Arabų Emyratuose. Šis žvalgybos misijoms skirta lėktuvas sukurtas XX amžiaus 6-ąjį dešimtmetį. Jis toks manevringas ir sąlyginai lengvas, jog, kaip teigia vienas U-2 pilotų, „jis niekada nenori leistis“. Minėtoje bazėje nufilmuota misija tikrai nėra joks eksperimentas, kurio metu norėta išsiaiškinti, ar automobiliu galima aplenkti ar bent jau prisivyti šį besileidžiantį lėktuvą. „Dodge Charger“ įkandin orlaivio skuodė beveik 150 kilometrų per valandą greičiu turėdamas visai kitą tikslą – padėti jam nusileisti. Anot ekspertų, U-2 pilotų matomumas skrydžio metu dėl lėktuvo dizaino subtilybių ir vilkimų specialių kostiumų, primenančių astronautų aprangą, gana ribotas. Dėl šios priežasties sklandų nusileidimą užtikrinti padeda įkandin skubantis automobilis – jo vairuotojas lėktuvo įgulai teikia svarbią informaciją, padedančią saugiai pasiekti žemę. Itin svarbu tiksliai nusakyti atstumą, kiek lėktuvui liko iki nusileidimo tako. Pats procesas vadinasi „U-2 gaudynės“.