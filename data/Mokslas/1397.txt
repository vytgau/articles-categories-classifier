Naujasis „Aibo“, kas japoniškai reiškia „partneris“, yra labai panašus į 1999 metų versiją, bet techniškai gerokai modernesnis. Tikroviškus šuns judesnius imituoja net 22 kryptimis galinčios judėti elektroninio šuns kūno dalys. Jį valdo greitas keturių branduolių procesorius, bet svarbiausia roboto dalis – dirbtinis intelektas. „Sony“ specialistai tvirtina, kad turėdamas tokią programinę įrangą elektroninis šuo sugebės pats suprasti, kas patinka, o kas nepatinka jo šeimininkams, sugebės orientuotis kiekvienuose konkrečiuose namuose ir taip galės daugiau ir tikroviškiau bendrauti su žmonėmis. Tam „Aibo“ turi daugiau kaip 20 įvairų jutiklių, tarp jų – dvi plačiakampes žuvies akies kameras. Viena jų įmontuota nosyje. Naujasis „Aibo“ kainuos panašiai kaip jo pirmtakas – apie 1700 dolerių, bet parduotuvėse pasirodys tik kitais metais, nes pirmosios, sausio mėnesiui planuojamos partijos, jau išparduotos internetu.