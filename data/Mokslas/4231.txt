Praėjusią savaitę Liuksemburge vykusioje kosmoso pramonės konferencijoje ASIME buvo išdėstytas pasiūlymas, kaip šią problemą galima būtų išspręsti. Idėja atrodo gana paprasta, nors jos įgyvendinimui prireiks ne vieno dešimtmečio. Žemės orbitoje pastatoma vandens perdirbimo stotis, kurioje vanduo skaidomas į vandenilį ir deguonį, o šios dujos paruošiamos įpylimui į prisišvartavusius erdvėlaivius. Vienas toks erdvėlaivis nuskrenda iki asteroido, kuriame yra daug vandens, tą vandenį (greičiausiai ledą) surenka ir pargabena į perdirbimo stotį. Tuo tarpu tarp žemosios Žemės orbitos ir geostacionarios orbitos kursuoja erdvėlaivis-buksyras, kuris pagauna į žemąją orbitą iškeltus palydovus, atsitempia juos iki perdirbimo stoties, ten pasipildo kuru ir tada kyla toliau, į geostacionarią orbitą 36 tūkstančių kilometrų aukštyje. Šitaip būtų sutaupoma daug lėšų, kurios dabar reikalingos kuro pakėlimui į orbitą. Techniškai sumanymas atrodo įgyvendinamas, bet iki jo įgyvendinimo realybėje dar teks palaukti.