Pranešime spaudai pateikiamos penkios Evaldo Viselgos, „Tele2“ telefonų priežiūros centro vadovo ir „Inovacijų biuro“ eksperto, rekomendacijos, kaip pasitikti Kalėdas ramiau. 1. Tobulam Kalėdų stalui – „Tender“! Kiekvienais metais vis sukate galvą, kokiais patiekalais šįkart nustebinti savo artimuosius? Jums pagelbės į populiariąją pasimatymų programėlę „Tinder“ panaši, tik maistui skirta „Tender“! Šio socialinio tinklo vartotojai tarpusavyje dalinasi savo kulinarinių šedevrų nuotraukomis, o patikusius receptus galima tiesiog išsisaugoti telefone. Programėlė veikia itin paprastai, naudojantieji „Tinder“ – perpras akimirksniu! 2. Daugiau jokių sąrašų popieriuje Kalėdinių dovanų sąrašai, planuojami biudžetai, jau išleista suma ir likutis – visa tai iš savo minčių jau galima perkelti į telefoną. Tokios programėlės kaip „Santa‘s Bag“ arba „Christmas Gift List“ leidžia sugrupuoti sąrašus į planuojamų, nupirktų, supakuotų ir jau įteiktų dovanų grupes, taip pat sekti išlaidas. Jos skaičiuoja ir kiek tiksliai laiko liko iki Kalėdų bei leidžia dovanas susieti su telefone esančiais adresatais. 3. Personalizuoti atvirukai ir ranka rašyti sveikinimai Popierinius atvirukus šventiniu laikotarpiu vis dažniau pakeičia sveikinimai elektroniniais laiškais bei žinutėmis. Šiais metais norėtumėte artimuosius nustebinti asmeniškiau? Personalizuotas atvirutes savo telefone galite sukurti patys. Tam skirtos programėlės „Red Stamp Cards“ arba „justWink“ leidžia pasirinkti iš daugelio skirtingų šablonų. Išsiilgusiems rašymo ranka patiks su programėlė „Felt“ – joje palinkėjimą norimu šriftu galima išraityti išmaniojo ekrane ir įkomponuoti tekstą į pasirinktą atvirutę. 4. Gerumu dalinkitės su visu pasauliu Šv. Kalėdos – laikas, kai labiau nei bet kada norisi skleisti gerumą ir dalintis. Kad tai daryti būtų patogu, „Google“ sukūrė programėlę „One Today“, kuri, atsižvelgdama į vartotojo interesus, kasdien informuoja apie skirtingus ne pelno siekiančių organizacijų labdaros projektus. Apsisprendus, kuriam iš jų aukoti, vienu kartu galima pervesti nuo 1$ iki 100$ sumą. 5. Prieš Kalėdas – tik kalėdinę muziką transliuojančios radijo stotys Net ir atsisiuntus visas išmaniąsias programėles, spūsčių gatvėse išvengti turbūt nepavyks. Tačiau laikas automobilyje neprailgs, o ir kalėdinė dvasia klausantis šventėms tinkamų melodijų. Įsidiegę programėlę „Christmas Radio“, savo telefone turėsite net 80 tik kalėdinę muziką grojančių radijo stočių! Rinktis galima iš džiazo, bliuzo, klasikos, roko stilių, o taip pat – muziką, transliuojamą... tiesiai iš Šiaurės ašigalio!