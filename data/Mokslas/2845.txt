Robotikos ekspertai iš Kinijos oficialiai pristatė savo naujausią kūrinį – naują robotą-gladiatorių „Monkey King“. Jie viliasi, kad naujausia jų kovos mašina taps verta priešininke kitoms tarptautinėms tokių robotų kovotojų komandoms ir prisidės prie šios naujos kartos sporto šakos evoliucijos. Vienas iš „Monkey King“ kūrėjų Sun Shiqian sako, kad šis robotas dar iki galo nebaigtas, tačiau išreiškė viltį, kad jau kitų metų pabaigoje jis bus pasirengęs kovoti. Sun Shiqian komanda oficialiai jau metė iššūkį amerikiečių komandai „Megabots“. „Megabots“ vykdomasis direktorius ir vienas iš robotų kūrėjų Gui Cavalcanti sako esantis labai laimingas būdamas šio „ateities sporto“ istorijos dalimi. Dabar amerikiečių komanda ruošiasi akistatai su robotų-gladiatorių komanda iš „Suidobashi Heavy Industries“ komandos. Kaip skelbia „The Sun“, „Monkey King“, sveriantis daugiau nei keturias tonas, buvo surinktas per du mėnesius.