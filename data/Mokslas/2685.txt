Šis strutį primenantis robotas, anot kūrėjų, kuria naują dvikojų robotų judėjimo standartą. Robotas, kuriam kūrėjai davė „Elliptical Runner“ pavadinimą, sukurtas Floridoje veikiančio mokslinio centro „Institute for Human and Machine Cognition“ specialistų. Šis iki 19 kilometrų per valandą greičiu judantis robotas turi vieną variklį, kuris varo abi jo kojas. Specialistai akcentuoja, kad jis geba pats nenuvirsti ant šono – jame neįdiegta jokių tai užtikrinti galinčių jutiklių ar kompiuterių. Kūrėjai sako, kad nenuvirsti ir išlaikyti pusiausvyrą šiam strutį kiek primenančiam robotui padeda vadinamoji dinaminė geometrija. Tokie judrūs robotai kaip šis labai pasitarnautų vykdant gelbėjimo ir tyrimų misijas, kur žmonėms pernelyg pavojinga.