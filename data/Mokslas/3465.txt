Sujungus „Huawei“ inžineriją ir „Pantone Color Institute“ žinias apie spalvas vartotojams bus pasiūlyti nauji įrenginiai, skelbiama pranešime. Trečia pagal dydį išmaniųjų telefonų gamintoja partneryste su „Pantone Color Institute“ siekia pakartoti tokių įrenginių kaip „Huawei P9“ bei „P9 Plus“, kurių pardavimai viršijo 10 mln. vienetų visame pasaulyje, pardavimus. „Pantone Color Institute“ bendradarbiauja su prekių ženklais visame pasaulyje, remdamasi bendrovių dizaino strategijomis. „Pantone Color Institute“ prognozuoja ateities spalvų tendencijas, stengiasi perteikti spalvų daromą įtaką žmonių emocijoms. „Džiaugiamės galėdami dirbti kartu su „Pantone Color Institute“ ir tobulinti savo produktus, kad vartotojus pasiektų naujausios tendencijos. Tikime partnerystės galia, o šis bendradarbiavimas leis vartotojams išreikšti emocijas dar ryškiau – per universalią spalvų kalbą“, – cituojamas „Huawei“ Vartotojų verslo grupės vadovas Richard Yu. Bendradarbiaudama su „Huawei“, „Pantone Color Institute“ ir toliau vystys spalvų kalbą. „Vartotojams vis dažniau pasitelkiant spalvas kaip išraiškos formą, įžvelgiame dar daugiau ekspertimentinių ir kūrybinių spalvų panaudojimo būdų. Spalva tapo priemone, per kurią žmogus gali išreikšti save jį supančiam pasauliui“, – cituojama Pantone Color Institute“ viceprezidentė Laurie Pressman. Detalesnė informacija apie „Huawei“ ir „Pantone Color Institute“ partnerystę bus atskleista „Huawei“ Vartotojų verslo grupės spaudos konferencijoje vasario 26 d. prieš „Mobile World Congress“ parodą Barselonoje.