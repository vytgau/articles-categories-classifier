Pristatome T-HR3 – bendrovės „Toyota“ sukurtą trečios kartos robotą humanoidą. Kūrėjų teigimu, unikali jo išmaniųjų sąnarių sistema demonstruoja naujas jo nuotolinio valdymo galimybes. „Toyota“ sako, kad net 29 išmanieji sąnariai, kuriais aprūpintas šis robotas, leidžia saugiai ir stebėtinai tiksliai atkartoti net ir pačius sudėtingiausius judesius. Skelbiama, kad T-HR3 – svarbus žingsnis, kuriant draugišką robotą pagalbininką. Robotą nuotoliniu būdu kontroliuoja žmogus, apsirūpinęs egzoskeletu – stebėdamas, kaip elgiasi žmogus, robotas mėgdžioja jo judesius. Specialus šalmas žmogui suteikia galimybę realiu laiku žiūrėti į pasaulį roboto akimis. „Toyota“ teigimu, robotas T-HR3 bus labai naudingas namuose, gydymo įstaigose ir statybose. Japonija – valstybė, kurios populiacija sensta sparčiausiai pasaulyje, tad papildomos pagalbos rankos tikrai nepakenks.