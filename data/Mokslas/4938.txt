Prie Kalifornijos krantų, už uolos, jie pamatė violetinės spalvos burbulą, rašo livescience.com. Tyrinėtojai yra iki šiol yra „apšalę“ ir net neįsivaizduoja, kaip būtų galima pavadinti tą spalvingą, nelygų paviršių turintį kamuoliuką. Artimiausias jų spėjimas – kad tai galėtų būti pilvakojų moliuskų klasei priklausantis gyvis, toks kaip sraigė ar šliužas. Neatmetama ir prielaida, kad mokslininkai aptiko naują rūšį: nė vienas žinomas šios kategorijos gyvis, gyvenantis prie Kalifornijos (Jungtinės Amerikos valstijos - JAV), nėra violetinis. Taip sakė „Nautilus“ ekspedicijos atstovė žiniasklaidai Susan Poulton. Keistas mažas padaras, kuris pasidalijo į dvi dalis, jį paėmus į laivo vidų, yra apie 5 cm skersmens. Jo tiksli radimo vieta – Arquello kanjonas, esantis JAV vakarinėje pakrantėje, vandenyno dalyje tarp Santa Barbaros ir Los Andželo. Mokslininkų filmuotame vaizdo siužete matyti, kaip nuotoliniu būdu valdoma transporto priemonė „Hercules“ keliauja purvinu vandenyno dugnu maždaug 1616 metrų gylyje. Mokslininkai stebi ropojančius moliuskus ir krabus, kol staiga jų dėmesį patraukia violetinis burbulas.  Mokslininkai šį organizmą pasiėmė ir planuoja jį tirti Harvardo lyginamosios zoologijos muziejuje. Taip pat planuojamos atlikti RNR ir DNR analizės. „Naujos rūšies patvirtinimas gali reikalauti labai daug laiko“, – teigė S. Poulton.