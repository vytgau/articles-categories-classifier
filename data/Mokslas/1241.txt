Šių metų birželį prezidentūroje buvo pasirašyta Lietuvos asocijuotosios narystės CERN sutartis. Lietuva priimta į didžiausią pasaulyje mokslo instituciją ir pripažinta kaip valstybė, pasiekusi didelę pažangą mokslo, technologijų ir inovacijų srityje, rašoma pranešime žiniasklaidai. Tarp Baltijos šalių Lietuva pirmoji sulaukė narystės šioje organizacijoje. Pasak prezidentės, tai ypatingas įvykis šalies mokslo gyvenime, nes Lietuvai įstojus į CERN – vieną didžiausių ir pažangiausių mokslo organizacijų – mūsų mokslui ir verslui atsivėrė daug naujų augimo galimybių. Šalies vadovės iniciatyva Lietuvoje bus įkurtas CERN Verslo inkubatorius, kuriame įsikurs žinioms ir mokslui imlios įmonės. Jau ateinančių metų pradžioje Lietuvoje laukiama atsvykstant CERN delegacijos. Tarp kitų panašių CERN Verslo inkubatorių, įkurtų kitose šalyse, šis bus jau dešimtasis. Lietuvos narystė CERN yra tiesiogiai susijusi su naryste Ekonominio bendradarbiavimo ir plėtros organizacijoje (OECD), kuri ypatingą dėmesį skiria inovacijoms.