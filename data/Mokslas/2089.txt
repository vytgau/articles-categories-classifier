Prie įėjimo į antikinę ligoninę pastatyta 2 metrų aukščio žmogaus statula iš smiltainio tikriausiai atliko saugotojo funkciją, mano tyrėjai. Ankor Vatas yra viena populiariausių turistų lankomų vietų šalyje. Pernai skirtingais Khmerų imperijos periodais (nuo IX iki XV a.) statytas šventyklos kompleksas sulaukė apie 2,5 mln. lankytojų. Laikraštis „The Cambodia Daily“ šeštadienio atradimą pavadino „tuo, kas nutinka tik filmuose“. Archeologai statulą aptiko 40 cm po žeme, kasinėdami karaliaus Džajavarmano VII valdymo laikotarpiu (nuo 1181 iki 1220 m.) pastatytą ligoninę.