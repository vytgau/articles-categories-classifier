„Lietuviai kaip ir likusi pasaulio dalis daugiausiai siunčiasi iš Kinijos, taip pat daug siunčiamės iš Anglijos, iš Vokietijos, taip pat iš kaimyninių šalių: Latvijos, Lenkijos. Elektroninėje komercijoje yra trys banginiai – Jungtinės Amerikos Valstijos, Kinija ir Jungtinė Karalystė. Šitos trys šalys valdo maždaug 60 proc. elektroninės komercijos rinkos“, – sakė „Lietuvos pašto“ rinkos tyrimų vadovė ir e. prekybos ekspertė Edita Jurkienė. Šį kartą renkamės tris elektronikos prekes. Pirmiausia aplankėme vieną didžiausių buitine technika, garso ir vaizdo įranga prekiaujančią fizinę parduotuvę. Čia išsirenkame mobilųjį telefoną „iPhone7 Plus”, plokščiaekranį televizorių „Sony“ ir elektroninį sportinį laikrodį „Garmin“. Dabar patikrinsime, kiek šios prekės kainuoja skirtingose el. parduotuvėse užsienyje ir Lietuvoje. Kviečiame žiūrėti videoreportažą, kuriame ir sužinosite, kur pavyko rasti pigiausias prekes.