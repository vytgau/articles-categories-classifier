Visa pėdsakų virtinė buvo aptikta Skaujaus salos (Isle of Skye) molingoje įlankoje. Mokslininkai tikina, kad šis radinys yra labai svarbus, nes turima labai mažai duomenų apie vidurinį Juros (Middle Jurassic) periodą, rašoma news.sky.com. Nustatyta, kad pėdsakus paliko ilgakakliai dinozaurai Sauropodai ir Teropodai. Iš viso buvo aptikta apie 50 pėdsakų. Didžiausias jų buvo 70 centimetrų skersmens ir priklausė Sauropodui, o didžiausias Teropodui priklausęs pėdsakas buvo 50 centimetrų skersmens. Naudodami dronus mokslininkai sudarė vietovės žemėlapį ir sukūrė 3D nuotraukas. Tokiu būdu jie atkūrė pėdsakų grandinę, dinozaurų pėdų kryptį. Prie šio tyrimo dirbo Edinburgo uiversiteto, Staffin muziejaus ir Kinų mokslų akademijos mokslininkai. Tai ne pirmieji šioje saloje rasti dinozaurų pėdsakai. „Kuo daugiau tyrinėjame Skajaus salą, tuo daugiau dinozaurų pėdsakų atrandame. Šių dviejų dinozaurų pėdsakai mums padės suvokti, kad vyko prieš daugelį milijonų metų, kai Škotija buvo daug šiltesnėje klimato zonoje ir kai dinozaurai pradėjo savo kelią link dominavimo“, – sakė Edinburgo universiteto mokslininkas Steve'as Brusatte'as. 