Prisidėti prie šios srities plėtros nusprendė Kinijos bendrovė „Protruly“, pristatydama pirmąjį pasaulyje išmanųjį telefoną, kurio kamera gali fiksuoti 360 laipsnių vaizdą. Deja, prietaiso pavadinimas dar nebuvo atskleistas. Be to labai mažai tikėtina, kad jis bus prieinama už vietinės rinkos ribų. Išmanusis telefonas savo išore panašesnis į futuristinę koncepciją, o ne komercinį produktą, tačiau gamintojas žada, kad naujieną įsigyti bus galima jau lapkričio mėnesį. 360 laipsnių vaizdo įrašams „Protruly“ išmanusis telefonas naudoja priekyje ir gale įmontuotas dvi 13 megapikselių kameras su „Sony“ objektyvais, kurių matymo kampas siekia 200 laipsnių. Vaizdo kokybės pagerinimui naudojami specialiai suprojektuoti lęšiai ir programinė įranga. Vaizdus iš dviejų jutiklių prietaisas „suklijuoja“ vos per 0,002 sekundės, o tai leidžia realiu laiku peržiūrėti viską, kas filmuojama 360 laipsnių režimu. Medžiaga gali būti peržiūrima naudojant įdiegtą grotuvą. Išmanusis telefonas taip pat turi įprastas 13 megapikselių pagrindinę ir 8 MP kamerą asmenukėms, kurios leidžia išsaugoti tradicines „plokščias“ nuotraukas ir vaizdo įrašus. Be to, prietaise įmontuoti specialūs jutikliai, kurie gali išmatuoti objektų temperatūrą. Tam, kad ši funkcija veiktų, prietaisą reikia laikyti labai arti norimo objekto. Naujiena gavo neblogą techninę įrangą: 5.5 colių AMOLED ekranas, 10 branduolių „MediaTek Helio X20“ procesorius su 2,5 GHz dažniu, 4 GB RAM, 64 GB talpos kaupiklis, 3560 mAh baterija ir USB Type-C jungtis. Pirkėjams bus pasiūlytos dvi išmaniojo versijos: „Elite Edition“ ir „Extreme Edition“. Pastaroji modifikacija gali pasigirti aukso spalvos juostele, esančia virš ekrano, ir odiniu apvalkalu. „Extreme Edition“ pirštų atspaudų skaitytuvas įmontuotas priekyje, o „Elite Edition“ – galinėje pusėje. Kaip minėta pirmiau, išmanusis telefonas bus parduodamas nuo lapkričio mėnesio. „Elite Edition“ kainuos 590 dolerių (540 eurų), o už „Extreme Edition“ prašys net 1300 dolerių (1190 dol.).