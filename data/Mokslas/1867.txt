Geriausiu projektoriumi namų kinui 2017-2018 išrinktas „Epson EH-TW9300W“ Šis, 2014-15 metų EISA apdovanojimus laimėjusio „EH-TW9200“ įpėdinis, remiasi pastarojo modelio aukščiausio lygio lankstumu, tuo pačiu praturtintas naujų formatų ir funkcijų palaikymu. „Epson 4K Enhancement“ vaizdo taškų perjungimo technologija padidina įeinančio signalo raišką, kad išaugtų ryškumas. „Ultra HD Blu-ray“ turinys (su HDR) palaikomas per projektoriaus HDCP 2.2 HDMI įvestį. Vaizdo kokybė pasižymi puikiu detalumu ir spalvų išraiškingumu, įspūdingu ryškumu ir juodos spalvos lygiu. Projektorius naudoja 2.1x motorizuotą priartinimą / fokusavimą ir siūlo platų objektyvų parinkimo spektrą. Bevielio ryšio dėka „EH-TW9300W“ lengva integruoti į namų kino sistemą ar svetainę. Geriausias pirkinys tarp OLED televizorių – „Philips 55POS9002“ Kartu su savo antrosios kartos OLED televizoriais „Philips“ pristatė visiškai naują vaido apdorojimo technologiją P5 bei išlaikė patrauklią kainą. Šio 55 colių televizoriaus puiki vaizdo kokybė džiugina ne tik turtinga spalvų gama, smulkiomis detalėmis ir gilia juoda spalva, bet taip pat ir judesio ryškumu. Vartotojai turi pilną priėjimą prie „55POS9002“ išsamių vaizdo valdymo nustatymų, leidžiančių prietaisą sukonfigūruoti pagal savo skonį. Įsitraukimo jausmą iš bet kokio šaltinio padidina „Philips“ unikali apšvietimo technologija „Ambilight“. Pagrąžintas „Android TV“ ir žaidimų režimas šį 4K HDR plokščią ekraną daro labai patraukliu pirkiniu. „Philips 55POS9002“ šių metų vasarą kainuoja apie 2500 eurų. Geriausias pirkinys tarp televizorių 2017-2018 – „TCL U55C7006“ „TCL U55C7006“ sujungia 55 matricą, platų spalvų apdorojimą ir HDR suderinamumą už prieinamą kainą (apie 500 eurų) ir tai yra puikus kompanionas kasdieniniam TV žiūrėjimui. 4K raiškos padidinimas užtikrina, kad žemesnės skiriamosios gebos signalai (antžeminės transliacijos, DVD, Blu-ray) televizoriaus UHD ekrane yra pateikiami su smulkiomis detalėmis, tuo tarpu HDR šaltiniai sukelia stiprų realybės jausmą, o suderinamumas su HLG HDR standartu reiškia tai, kad šis modelis bus aktualus ir ateityje. Audio sistema, sukurta kartu su JBL specialistais, papildo vizualinį įspūdį galingu ir pritaikomu garsu. Išmaniąsias „TCL U55C7006“ funkcija užtikrina „Google Android TV“ operacinė sistema. Geriausias OLED televizorius – „LG OLED65E7“ LG OLED technologija suteikia žiūrovams puikų kontrastą su absoliučia juoda spalva ir ryškiais akcentais, taip pat sodriomis spalvomis, kurios nesumažėja žiūrint plačiu kampu. Tačiau OLED65E7 (kaina – 4700 eurų) dar labiau padidino pagrindinius privalumus, palyginti su ankstesniais modeliais. Juodos detalės buvo dar patobulintos, o didžiausias ryškumas išaugo. Rezultatas – ekranas idealiai tinka 4K HDR turiniui iš Blu-ray arba transliacijos paslaugų, o standartinis dinaminio diapazono turinys, naudojant raiškos išplėtimą, gali įgyti papildomą efektą. HDR formatų palaikymas platus – Dolby Vision, HDR 10 ir HLG. Televizorius gali pasigirti itin plonu dizainu, „Dolby Atmos“ suderinama garsiakalbių sistema ir patrauklia vartotojo sąsaja. Geriausias išmanusis televizorius – „Samsung QE55Q7F“ „Samsung“ toliau plečia ribas, kai kalbama apie televizorių dizainą ir sąveiką su vartotoju – „QE55Q7F“ (kaina – 2000 eurų) yra „protingas“ įvairiais atžvilgiais. Įėjimai patalpinti atskiroje „One Connect“ dėžutėje, sujungta beveik nematomą kabeliu su plono rėmelio TV. Elegantiškas stovas ir aptakus užpakalinis skydelis pabrėžia patrauklų dizainą. Šio televizoriaus naudojimas yra malonus. „Samsung“ nuotolinio valdymo pultas yra tikslus ir patikimas, o dviejų lygių pažangi vartotojo sąsaja leidžia patogiai naršyti ir išnaudoti daugialypės terpės galimybes. Televizoriaus 4K QLED ekranas (pagrįstas Quantum Dot technologija) pasižymi išskirtinai plačiu spalvų diapazonu ir didžiausiu ryškumu. Geriausias LCD televizorius – „LG 55SJ850V“ LG vidutinio lygio 55″ LED apšvietimo skystųjų kristalų televizorius yra puikus visapusiškai, turintis patogią naudoti „webOS 3.5“ sąsają bei technologijas „Dolby Vision“, HDR 10 ir HLG HDR, kurios užtikrina ryškų ir spalvingą vaizdą. LG naujoji „Nano Cell“ 4K matricų technologija naudojama norint pagerinti atkūrimą spalvų, kurios yra išlaikomos (taip pat kontrastas) žiūrint plačiu kampu. „Harman/Kardon“ sukurtas 2.2 kanalų garsiakalbių rinkinys švariai atkuria garsą. Televizoriaus dizainas yra subtilus, o jo multimedijos talentų yra daugybė. Tai yra puikus „LG Super UHD“ televizorių serijos narys. Straipsnio rašymo metu „LG 55SJ850V“ kaina yra apie 1200 eurų. Geriausias televizorius namų kinui – „Sony KD-65ZD9“ „Sony“ 4K flagmanas suteikia neįtikėtiną namų kino patirtį, puikų spalvų atkūrimą ir aukščiausios kokybės kontrastą, taip pat siūlo galimybę žiūrėti 3D ir visus pagrindinius HDR formatus (įskaitant numatytą „Dolby Vision“ atnaujinimą). Vaizdas iš Blu-ray ir Ultra HD šaltinių net ir šviesiame kambaryje bus įspūdingas dėka „Sony“ pritaikytos LED vietinio apšvietimo technologijos „Backlight Master Drive“. „X1 Extreme“ procesoriaus sukurtas judesio apdorojimas ir raiškos išplėtimas yra puikus. „Sony KD-65ZD9“ (kaina – 3800 eurų) yra aukščiausios klasės namų kino televizorius, kurio našumas atitinka vaizdo kokybę. Geriausias pirkinys tarp ULTRA HD BLU-RAY grotuvų 2017-2018 – „Panasonic DMP-UB300/UB400 Series“ (220/ 325 eurų) „Panasonic“ nusipelnė pagyrimo už nebrangias Ultra HD Blu-ray „DMP-UB300“ ir „DMP-UB400″ serijas. Kompaktiški dizainai šiems grotuvams leis rasti savo vietą bet kokioje konfigūracijoje. Viduje esanti „Panasonic 4K High Precision Chroma“ procesorius naudojamas vaizdams sureguliuoti, o vaizdo koregavimas leidžia vartotojui suderinti jo galimybes su 4K televizoriumi. DMP-UB300 / UB400 serijos grotuvai gali atkurti turinį iš tinklo ir palaiko hi-res muzikos atkūrimą (įskaitant DSD ir 192kHz/24 bitų FLAC). Tai yra puikus pasirinkimas tiems, kurie ieško prieinamo Ultra HD atnaujinimo. Geriausias universalus ULTRA HD BLU-RAY grotuvas – „OPPO UDP-203“ (465 eurų) Pirmojo „OPPO“ diskų grotuvo nuo jų BDP-103D buvo verta laukti. „UDP-203“ papildo „Ultra HD Blu-ray“ ir HDR savo universalia dvasia, todėl šis grotuvas yra nepakartojamas formatų palaikymo srityje. Vaizdo kokybė (įskaitant iš „Dolby Vision“) yra neprilygstama, suderinama pagal vartotojo pageidavimus, valdant bitų gilumą ir HDR į SDR konversiją. „OPPO UDP-203″ gali pasigirti SACD/DVD-Audio galimybėmis, suderinamomis su tinklu, daugiakanaliais analoginiais išėjimais ir 32 bitų AKM DAC. Muzikos kolekcijos yra saugios rankose – šis grotuvas skamba švariai, aiškiai ir tiksliai. Surinkimo kokybė ir supaprastintas meniu užbaigia privalumų sąrašą.