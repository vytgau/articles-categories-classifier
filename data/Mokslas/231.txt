Meksikos įlankoje, netoli Veniso miesto Floridos valstijoje, po vandeniu aptikta 7 tūkst. metų senumo Amerikos čiabuvių kapavietė. Ši žinia vasario 28 d. buvo paviešinta Floridos valstijos departamento išplatintame pranešime spaudai. Povandeninė kapavietė – tai retas ir unikalus archeologinis radinys. Pranešime spaudai ši vietovė pavadinta „Manasota Key Offshore“ (MKO). Išplatintame dokumente nurodoma, kad narams ir šiaip netoliese atsiduriantiems piliečiams draudžiama plaukioti kapavietės teritorijoje. Draudimas pritaikytas iš pagarbos palaidotiems Amerikos čiabuviams ir jų palikuoniams.