Antradienį I. Komarovas aplankė baigiamą įrengti Rytų kosmodromą Tolimųjų Rytų regione, turintį sumažinti Rusijos priklausomybę nuo Kazachstane esančio Baikonūro kosmodromo. „Roskosmos“ vadovas ten surengė pasitarimą, kuriame svarstyti planuojami raketų paleidimai. „Sumažėjus finansavimui tolimojo kosmoso įsisavinimo uždaviniai buvo šiek tiek atidėti ir perkelti po 2030 metų. Vis dėlto per vėliausius pasitarimus pas prezidentą mums buvo iškeltas uždavinys sukurti supersunkiosios klasės raketų“, – sakė jis. „Dabar spartiname šiuos darbus ir tikimės, kad šį uždavinį spręsime maždaug 2028 metais. Taigi, misijų į Mėnulį galimybė pasislinks. Manau, galimybė jas realizuoti persislinks arčiau 2030 metų“, – aiškino I. Komarovas.