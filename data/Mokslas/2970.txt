Egipto pareigūnai oficialiai pristatė įspūdingą archeologų radinį, kuris visuomenei tapo prieinamas po nuodugnios restauracijos – kalbame apie balandžio 18 dieną pradėtą eksponuoti iš granito iškaltą Ramzio II statulą. 11 metrų aukščio ir beveik 75 tonų svorio monumentas pristatytas Luksoro šventykloje iš karto po to, kai archeologai supažindino ir dar su vienu įspūdingu savo radiniu – Userhato kapu. Skelbiama, kad šis kapas priklauso prieš daugiau nei 3 tūkst. metų gyvenusiam kilmingam asmeniui. Pabrėžiama, jog tai vienas iš svarbiausių pastarųjų Egipto archeologų atradimų, paskatinančių dėl politinių neramumų apmirusį turizmą. Kapą sudaro atvira erdvė, lydinti į stačiakampio formos salę, koridorių ir vidinį kambarį. Iš granito pagamintą Ramzio II statulą archeologai kaip dėlionę iš 57 gabalų rinko dvejus metus nuo 1958 iki 1960 metų. Tikrasis restauravimo procesas prasidėjo tik 2016 metų lapkritį.