Hove mieste gyvenantis Mark Rittman sau arbatą ruošti pradėjo antradienio rytą. Maždaug 9 val. ryto jis „Twitter“ parašė: „Vis dar negėriau arbatos šįryt, ieškau virdulio gedimo priežasčių. Vanduo prikaistuvyje jau verda.“ Maždaug po valandos, vyras socialinio tinklo paskyroje visus informavo, kad arbatos vis dar nėra. Perkrovus bevielio ryšio sistemą, interneto tinklas turi rasti, kur yra virdulys. Likus kiek nedaug iki vidurdienio, M. Rittman „Twitter“ paskelbė, kad tinklui radus virdulį, dabar šį reikia dar kartą sukalibruoti. Panašu, kad pagrindinė problema, dėl kurios neveikė virdulys, buvo tai, kad jam sunkiai sekėsi integruotis su kitais prietaisais, esančiais namuose. Po 11 valandų vyrui pavyko atnaujinti virdulio veikimą, tačiau jo namuose atsirado problemos su šviesa. Kaip pats rašė socialiniame tinkle: „vakarieniaujame, tačiau tamsoje.“ Galiausiai M. Rittman pavyko įjungti virdulį, naudojantis bevieliu interneto ryšiu. Tad po 12 valandų darbo ir problemų aiškinimosi, britas pagaliau galėjo mėgautis pirmuoju savo arbatos puodeliu tą dieną. Kai kurie „Twitter“ naudotojai svarstė, kodėl vyras neįsigijo paprasto, normalaus virdulio. My work is done. And now onto everything else I meant to do today, after that first cup of tea. pic.twitter.com/bJPuJ85TCT 