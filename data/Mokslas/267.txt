Šį sarkofagą 1860 metais įsigijo buvęs Sidnėjaus universiteto kancleris Charlesas Nicholsonas. Daugiau kaip 150 metų uždengtas senovinis artefaktas gulėjo šios mokslo įstaigos muziejuje ir nieko nedomino. Savo laiku specialistai nusprendė, kad jo viduje tėra šiukšlės. Tačiau 2017 metų pabaigoje mokslininkai nusprendė atidaryti sarkofagą ir patyrinėti jo turinį. Jų nuostabai, sarkofago viduje jie aptiko maždaug 2500 metų senumo mumijos liekanas, taip pat tvarsčių, dervų likučių ir daugiau kaip 7 tūkst. stiklinių karoliukų.