Naujiena, pavadinta „Exynos 8895“, priklauso naujos kartos „Exynos 9“ linijai. „Exynos“ lustų rinkinys pagamintas naudojant 10 nm technologinį procesą, todėl ne tik užima dar mažiau vietos išmaniojo telefono viduje, bet taip pat yra greitesnis ir vartoja mažiau energijos. Tiksliau, „Exynos 8895“ yra 40 proc. ekonomiškesnis ir 27 proc. galingesnis nei 14 nm analogai. Be to, lusto sudėtyje yra LTE modemas, palaikantis 5CA technologiją, kurios dėka maksimalus atsisiuntimo greitis siekia 1 Gbit/s. Exynos 8895 „Exynos 8895“ pagrindu tapo 8 branduolių procesorius, kuris jungia keturis galingus branduolius „Mongoose M2“ ir tiek pat energiją taupančių „Cortex-A53“. Jį papildyto grafikos greitintuvas „Mali-G71“, kuris lengvai susidoros su bet kokiu 4K raiškos turiniu. „Samsung Coherent Interconnect“ technologijos dėka naujasis lustas puikiai tinka greitiems skaičiavimams ir darbui su dirbtiniu intelektu. Naujiena taip pat palaiko 4K vaizdo įrašymą 120 kadrų per sekundę dažniu. Kitas svarbus „Exynos 8895“ elementas yra atskiras skaičiavimo modulis, kuris atsakingas už informacijos apsaugą ir apdorojimą duomenų, gautų iš akies rainelės skenerio ir pirštų atspaudų skaitytuvo. „Samsung“ pranešė, kad „Exynos 8895“ jau yra masinėje gamyboje. Tai nestebina, nes bendrovė turi suspėti iki „Galaxy S8“ ir „Galaxy S8+“ pardavimų pradžios. Nauji flagmanai bus pristatyti Niujorke kovo 29 d. Samsung Galaxy S8 Beje, tiksliais nutekėjimais pagarsėjąs veikėjas Evleaks paskelbė galimas „Galaxy S8+“ specifikacijas. Taigi, būsima naujiena gaus jutiklinį ekraną su 6.2 colių įstrižaine, lenktais kraštais, qHD+ (2880 x 1440 taškų) raiška ir 18:9 kraštinių santykiu. Be to, „Galaxy S8+“ atiteks 12 megapikselių kamera su DualPixel technologija, 8 MP modulis asmenukėms, akių rainelės skeneris, pirštų atspaudų skaitytuvas, 4 GB RAM ir 64 GB vidinės atminties. Išmanusis telefonas palaikys bevielio įkrovimo technologiją, tačiau, pirkėjas turės įsigyti specialų stovą, kuris bus parduodamas atskirai. Kaip ankstesnės kartos gamintojo flagmanai, „Galaxy S8+“ bus apsaugotas nuo vandens ir dulkių pagal IP68 standarto reikalavimus. Prietaisas bus parduodamas su įdiegta operacine sistema „Android Nougat“.