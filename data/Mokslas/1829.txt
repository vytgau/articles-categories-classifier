Šiaurės Korėjos branduolinio ginklo bandymai atliekami po tunelių sistema po kalnu, esančiu šalies Šiaurėje - toliau nuo pagrindinių valstybinių centrų ir Pietų Korėjos. Pastarasis bandymas sukėlė stiprų žemės drebėjimą, juntamą ir Kinijoje, ir kaimyninėje Rusijoje. Ekspertai mano, kad pakartotiną drebėjimo bangą sukėlė ne kas kitas, kaip įgriūvantis kalno gabalas. Kinija baiminasi, kad vieną kartą kalnas paprasčiausiai neatlaikys ir įgrius į tunelių sistemą, kurioje ir vykdomi bandymai. Tai būtų ir ekologinė katastrofa, tačiau šalis bijo dėl to, kad atsivėręs bandymų poligonas į atmosferą paleistų toksiškų radioaktyvių dulkių debesis. Kol kas, nors įgriuva užfiksuota, radiacija nei Kinijos, nei Japonijos nepasiekė. Problema kyla iš to, kad Šiaurės Korėja gana stipriai taupo pinigus. Bandymai vertikaliuose tuneliuose būtų kur kas saugesni ir taip stipriai nežalotų kalno. Tačiau šalis naudoja horizontalius tunelius, kurie sprogimo metu silpnina kalno pamatą ir gali jį sugriauti. Pastebima, kad Šiaurės Korėja šiuo metu kasa dar porą tunelių - tai gali reišti, kad artimiausiu metu bus atliktas dar bent vienas braduolinio ginklo bandymas. Sekmadienio bandymas, kurio metu buvo susprogdintas bent 10 kartų galingesnis užtaisas už tą, kuris kadaise buvo numestas ant Hirošimos, Šiaurės Korėjos buvo nušviestas kaip didžiulė sėkmė. Japonijos seismologai patvirtino, kad sprogimo sukeltas žemės drebėjimas buvo bent 10 kartų stipresnis už prieš tai vykdytų bandymų pasekmes. Kinijos ekspertai neprognozuoja, kas nutiktų, jei Šiaurės Korėja kalną sugadintų dėl savo netobulų tunelių sistemų. Kinija yra ne kartą skelbusi, kad būtina pasiekti susitarimų, reikalingų išvengti karo. Tačiau Šiaurės Korėja, atrodo, jau ruošiasi dar vienam bandymui.