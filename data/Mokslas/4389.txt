„Apple“ prekės ženklas vertinamas 179,1 mlrd. JAV dolerių – 5 proc. brangiau nei prieš metus. Antrojoje reitingo vietoje atsidūrė interneto milžinė „Google“, jos prekės ženklas pabrango 11 proc. iki 133,3 mlrd. JAV dolerių. Lyderių trejetą vainikuoja „Coca-Cola“ – jos prekės ženklo vertė smuko 7 proc. iki 73,1 mlrd. dolerių. Ketvirtus metus iš eilės į lyderių trejetuką patenka vis tie patys prekės ženklai, keičiasi tik jų pozicijų pasiskirstymas. Į pirmąjį reitingo dešimtuką pateko ir šeši aukštųjų technologijų sektoriaus atstovai, įskaitant ir bendrovę „Microsoft“, kuri užima ketvirtąją vietą, jos prekės ženklo vertė siekia 72,8 mlrd. dolerių, taip pat IBM (šešta pozicija, 52,5 mlrd. dolerių), „Samsung“ (septinta vieta, 51,8 mlrd. dolerių), „Amazon“ (aštunta vieta, 50,3 mlrd. dolerių). Be to, į dešimtuką pateko ir automobilių gamintojų prekės ženklai – „Toyota“ (penktoji vieta) ir „Mercedes“ (devintoji pozicija), taip pat „General Electric“ (dešimtoji vieta). Bendra 100 garsiausių pasaulinių prekės ženklų vertė 2015 metais, lyginant su 2014-aisiais, padidėjo 4,7 proc., iki 1,796 trln. dolerių. Apskaičiuojant prekės ženklų vertę, buvo atsižvelgta į finansinius bendrovių rezultatus, jų poveikį vartotojų sprendimui įsigyti pirkinį ir gebėjimą užtikrinti pajamų augimą. Sparčiausiai pernai brango „Facebook“ prekės ženklas (jo vertė pakilo 48 proc., iki 32,6 mlrd. dolerių), jis užėmė 15-ąją poziciją.