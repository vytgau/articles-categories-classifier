Faktą, kad Rusijos įmonė „TransTeleKom“ (TTK) aktyvavo naują ryšio liniją, sekmadienį pirmieji užfiksavo pasaulinius interneto išteklius stebinčios JAV bendrovės „Dyn Research“ analitikai. Naujoji jungtis papildo iš anksčiau veikiančią liniją, prižiūrimą Kinijos bendrovės „Unicom“. Pastaroji nuo 2010 metų turi beveik išskirtines teises teikti interneto ryšį Šiaurės Korėjai. Papildoma TTK linija suteikia Pchenjanui „reikšmingai didesnį atsparumą atakoms prieš jų interneto infrastruktūrą“, sakė kibernetinio saugumo bendrovės „FireEye“ vyriausiasis technologijų pareigūnas Azijos ir Ramiojo vandenyno regionui Bryce'as Bolandas. Dienraštis „The Washington Post“ anksčiau pranešė, kad JAV Kibernetinis štabas yra surengė ataką prieš Šiaurės Korėjoje veikiančius kompiuterinius įsilaužėlius, siekiant blokuoti jų prieigą prie interneto. Ši operacija baigėsi šeštadienį, sakoma pranešime. Pietų Korėjos gynybos ministerijos duomenimis, Šiaurės Korėja turi apie 6,8 tūkst. kibernetinio karo priemonių specialistų. Seulas kaltino Pchenjaną surengus didelių kibernetinių atakų, įskaitant 2014 metais įvykdytą įsibrovimą į kino kompanijos „Sony Pictures“ tinklą. Vis dėlto Pchenjano režimas, kol turėjo vienintelį interneto ryšio tiekėją, buvo menkai apsaugotas nuo išorinių kibernetinių atakų prieš jo paties tinklų infrastruktūrą. Tuojau po atakos prieš „Sony“ Šiaurės Korėja patyrė virtinę interneto ryšio sutrikimų, kai kada trukdavusių ištisas valandas. Daugelis įtaria, kad šių incidentų priežastis buvo JAV atsakomieji veiksmai. Dabar, turint Pchenjanui įgijus alternatyvią jungtį per Rusiją, „galimybė atjungti Šiaurės Korėją nuo interneto tapo daug sunkiau pasiekiama“, pažymėjo B.Bolandas.