Tokios elektros stotelės pasigaminimui reikia ne tiek jau ir daug komponentų. Tiesa, ne visi jie tokie plačiai paplitę – reikės atlikti tam tikrus namų darbus ir iš anksto pasiruošti šį tą specifinio. Pvz., vario vielučių, tačiau vien jų neužteks. Tačiau pradėkime galbūt nuo prieinamiausių komponentų. Jei būdamas gamtoje susiradote pakankamai sraunų šaltinį, o savo kuprinėje turite vieną kitą plastikinį buteliuką, vienkartinę lėkštę – jau šis tas. Iš jų galėsite nesunkiai pasigaminti hidroelektrinės vandens ratą. Jį suks vandens srovė. Be šių pigių ir labai lengvai gaunamų gėrybių reikės ir šio to specifiškesnio. T.y., trifazio žingsninio varikliuko ir elektros srovės lygintuvo (rektifikatoriaus). Pastarąjį, kaip galima įsitikinti filmuotoje medžiagoje, išradingas ir nagingas eksperimento autorius taip pat susikonstravo pats, panaudodamas CD diską. Žinoma, nepamirškite ir vario vielučių. Iš šių komponentų galima pasigaminti miniatiūrinę hidroelektros įkrovimo stotelę, kurios generuojamos elektros srovės pakaks ne tik išmaniojo telefono įkrovimui, bet ir, pvz., įjungti LED švieselėms. 