Ši misija – jau antrasis atvejis, kai Kalifornijoje įkūrusi kompanija pasiuntė į orbitą kartą jau panaudotą raketą „Falcon 9“ ir krovinių kapsulę „Dragon“. „Falcon 9“ keliauja“, – paskelbė „SpaceX“ tiesioginės vaizdo transliacijos komentatorius, kai balta raketa 16 val. 30 min. vietos (23 val. 30 min. Lietuvos) laiku pradėjo kilti į padangę virš Kanaveralo kyšulio Floridoje. „SpaceX“ darbuotoja Jessica Jensen, „Dragon“ misijų direktorė, sakė, kad šįkart paleistos „Falcon“ pirmoji pakopa anksčiau buvo panaudota 2017 metų rugsėjį, o krovinių kapsulė į TKS kapsulė „Dragon“ į orbitinę stotį jau skrido 2016 metų balandį. Tokį nenaujų raketos komponentų derinį „SpaceX“ pirmąkart išbandė 2017-ųjų gruodį per kitą JAV kosmoso agentūros NASA užsakymu surengtą TKS aprūpinimo misiją. „SpaceX“ siekia sumažinti kosminių skrydžių savikainą, ne vieną kartą naudodama milijonus dolerių kainuojančius raketų komponentus, kurie anksčiau po kiekvieno starto paprastai būdavo nuskandinami vandenyne. „Iš tikrųjų smagu, kad tai tampa įprasta“, – pažymėjo J. Jensen. Pirmadienį įvykęs startas yra 14-oji NASA užsakymu surengta „SpaceX“ krovinių gabenimo misija, vykdoma pagal 1,6 mlrd. dolerių (1,3 mlrd. eurų) kontraktą, turintį užtikrinti orbitoje dirbantiems astronautams reikalingų atsargų ir įrangos tiekimą. „Dragon“ į TKS gabena apie 2,6 t maisto ir medžiagos moksliniams eksperimentams, tarp jų vienam, susijusiam su audrų tyrimais, taip pat kitam, susijusiam su eksperimentinių vaistų kūrimu kosmose. Kapsulė su stotimi turėtų susijungti anksti trečiadienį. Ji ten liks apie mėnesį ir galiausiai bus grąžinta į Žemę.