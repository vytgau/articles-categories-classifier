Tai pranešė laikraščio „Hindu" elektroninė versija, remdamasi Naujojo Delio policija. Leidinio duomenimis, vagystę pastebėjo K. Satyarthi giminės. Pats 63 metų žmogaus teisių gynėjas yra užsienyje: jis išvyko į Nobelio laureatų susitikimą Bogotoje. Nusikaltėliai taip pat pavogė brangenybes ir elektronikos prietaisus. Pasak žiniasklaidos, tarp pavogtų daiktų gali būti namuose laikyta Nobelio medalio kopija. Policija tiria nusikaltimo aplinkybes. K. Satyarthi - žinomas Indijos žmogaus teisių gynėjas ir socialinis aktyvistas, ypač daug dėmesio skiriantis vaikų teisėms. 2014 metais jis kartu su 17 metų pakistaniete Malala Yousafzai buvo apdovanotas Nobelio taikos premija „už kovą prieš vaikų ir jaunimo priespaudą ir už visų vaikų teisę į mokslą".