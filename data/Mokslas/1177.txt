Trečiadienį buvo sutrikusi didžiausios Jungtinėse Valstijose bitkoinų biržos „Coinbase“ veikla: kai kurie iš 12 mln. biržos klientų negalėjo prisijungti prie savo asmeninių paskyrų. Kiti pranešė, kad sistema veikia labai lėtai, skelbia „MarketWatch“. Biržos atstovas Davidas Farmeris sakė, kad problemų kilo dėl didžiulio lankytojų srauto, kuris trečiadienį pasiekė naują rekordą. Tačiau po kelių valandų biržos veikla buvo normalizuota. „Coinbase“ yra laikoma viena iš patikimiausių biržų, tačiau ji dar yra labai „jauna“, – sakė „Digital Asset Research“ analitikas Matthew Gertleris. – Kai turi pleti savo infrastruktūrą aštuonis kartus per penkis mėnesius, neišvengiamai susidursi su problemomis.“ Veiklos nesklandumų buvo užfiksuota ir „Coinbase“ priklausančioje platformoje GDAX bei „Gemini“ bei „Bitstamp“ biržose. „Coindesk.com“ duomenys rodo, kad ketvirtadienio rytą vienas bitkoinas kainavo apie 10 283 JAV dolerius. Trečiadienį šios virtualios valiutos kursas buvo išaugęs iki 11 427 JAV dolerių.