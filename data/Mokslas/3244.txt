Kinija yra viena svarbiausių „Apple“ rinkų, bet pastaruoju metu amerikiečiams joje vis didesnę konkurenciją sudaro tokie vietiniai gamintojai kaip „Oppo“, „Vivo“ ar „Huawei“. „Apple“ pareiškime teigė tyrimų centrus planuojantys kurti rytų Kinijos Šanchajaus ir Sužu miestuose. Kompanija tyrimų institucijoms turėtų išleisti 3,5 mlrd. juanių (507 mln. dolerių). Kinijoje šiuo metu jau veikia du „Apple“ tyrimų centrai - sostinėje Pekine ir pietuose esančiame Šendženo mieste. Abu centrai turėtų atsidaryti jau šiemet. Jie padės „Apple“ bendradarbiauti su vietiniais tiekėjais bei pritraukti kvalifikuotus darbuotojus iš geriausių šalies mokslo įstaigų, teigiama pranešime. „Apple“ pardavimai pernai Kinijoje krito pirmą kartą istorijoje. Kinija ilgus metus buvo viena iš pagrindinių įspūdingo „Apple“ augimo priežasčių, bet vietos kompanijoms pastaruoju metu gaminant vis aukštesnio lygio telefonus, amerikiečių kompanija prarado dalį rinkos Kinijoje.