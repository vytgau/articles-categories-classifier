Birželį „Lockheed Martin" Pažangiųjų programų vystymo padalinys (angl. Advanced Development Programs – ADP), dar vadinamas „Skunk Works", atskleidė naują informaciją apie jų hipergarsines technologijas. Konkrečiai, jie aptarė SR-71 „Blackbird" žvalgybos lėktuvo įpėdinį SR-72, šturmo ir žvalgybos lėktuvą. SR-72 pasiekia 6M, ir dabar kuriamas pažangių lėktuvų kūrimo padalinyje. „Lockheed Martin" pranešime „Aviation Week", hipergarsinės technologijos, tarp kurių ir kombinuoto ciklo varos sistema, apjungianti raketinį variklį ir viršgarsinį turboreaktyvinį variklį, yra pakankamai pažangios, kad būtų galima pradėti suplanuotą SR-72 projektą. Hipergarsinis SR-71 įpėdinis buvo JAV Oro pajėgų (USAF) tikslas nuo šio šimtmečio pradžios. 2013 metais USAF pagaliau paskelbė pradėjusi kurti mastelinį SR-72 demonstratorių. Tačiau nuo to laiko žinios apie programą buvo skurdžios – jei informacija būdavo iš vis patiekiama. Štai ką dabar žinome, rašo futurism.com. 2006 metais „Lockheed" pradėjo partnerystę su „Aerojet Rocketdyne"; būtent šis aljansas, modifikavęs serijinės gamybos turbiną, sukūrė kombinuoto ciklo variklį. Antžeminiai kombinuoto ciklo variklio iš raketinio variklio ir hipergarsinio tiesiasrovio oro reaktyvinio (HTOR) variklio elementų, bandymai vyko 2013 – 2017 metais. Pažangiųjų orlaivių padaliniui jau nedaug trūksta iki viso mastelio pilotuojamo arba nuotolinio valdymo skrydžių tyrimo orlaivio (FRV) paleidimo. Šio FRV dydis turėtų būti panašus į F-22 ir turėti visiškai kombinuoto ciklo varos sistemą. „Lockheed" tikisi pradėti FRV skrydžius kito dešimmečio pradžioje, tuo tarpu SR-72 į orą pakils tikriausiai iki 2030. Pasirodant vis daugiau detalių apie pirmuosius skrydžius, turėtume išvysti daugiau stulbinančių SR-72 detalių. „Pastaruosius 20 metų tvirtinome, kad hipergarsiniai lėktuvai bus jau po poros metų, bet tegaliu pasakyti, kad technologija subrendusi, ir mes, drauge su DARPA ir karinėmis tarnybomis, sunkiai dirbame, siekdami šias galimybes suteikti oro kovotojams kuo anksčiau”, - „Lockheed Martin" vykdantysis viceprezidentas ir „Skunk Works" generalinis vadybininkas Robas Weissas sakė „Aviation Week". Hipergarsiniai lėktuvai gali skrieti iki 4 800 km/h, tad jie yra idealūs tolimoms kelionėms ir kaip pasaulinės greito reagavimo priemonės. Iš tiesų, po jaudinančio 1967 metų X-15 skrydžio, Amerikos hipergarsiniai tyrimai iš esmės stagnavo. Bet dabar, kai NASA atgaivino savo „X-Planes" programą ir karinėms bei civilinėms įstaigoms labiau domintis šia technologija ir intensyvėjant kosminėms lenktynėms, atrodo akivaizdu, kad ateinantys metai bus hipergarsinių aparatų tyrimų ir kūrimo renesansas.