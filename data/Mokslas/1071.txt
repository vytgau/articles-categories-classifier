Kas tai galėtų būti? Iš tikrųjų tai ne taip jau sunku atspėti - juk „Kepler“ ieško gyvybei tinkamų planetų. „Kepler“ kosmoso observatoriją į orbitą iškeltą dar 2009 metais. Tuomet buvo planuojama, kad teleskopo misija truks vos 3,5 metus, tačiau jis puikiai veikia iki šiol. Pastaruosius kelerius metus „Kepler“ skanavo artimiausias žvaigždes, rinkdamas informaciją, kurioje turėtų būti ir gyvybei tinkamų planetų ženklai. Visgi, tik nedidelė šios informacijos dalis buvo peržiūrėta ir apdorota - jos kiekis yra tiesiog per didelis. Ir čia priėjo „Google“. Jei atmestume paieškos variklį, „Google“ labiausiai garsėja savo dirbtinio intelekto sistemomis. Iš tikrųjų pažangios technologijos leidžia greitai peržiūrėti didelį informacijos kiekį. Tikėtina, kad su tuo ir susijęs tas atradimas, apie kurį NASA paskelbs ketvirtadienį. Ar parneriai surado nežemiškos gyvybės pėdsakų? Tikriausiai ne, bet tikriausiai buvo aptikta daugiau planetų, į kurių atmosferas reikėtų atkreipti didesnį dėmesį šių pėdsakų ieškant. „Kepler“ jau aptiko daugiau nei 2000 egzoplanetų. Turint omenyje DI galimybes, tikriausiai buvo atrastas dar ne vienas šimtas. Dabar mokslininkams teks nagrinėti šių planetų poziciją žvaigždės atžvilgiu, atmosferos sudėtį ir kitas charakteristikas. Tikslas - patikrinti, kokia tikimybė, kad toje planetoje yra nežemiškos gyvybės. Aišku, papildomi keli šimtai egzoplanetų darbų nepaspartintų, tačiau dirbtinio intelekto panaudojimo plėtra savaime yra sveikintinas dalykas. Tokie algoritmai greitai gali apdoroti didžiulį informacijos kiekį, todėl dideli proveržiai šioje srityje būtų įmanomi kur kas greičiau. Visgi, tai tik spėjimas. Tikrasis atradimas bus paskelbtas ketvirtadienį. Visgi, turint omenyje, kad per daug dideliu džiaugsmu pranešimas spaudai nespinduliuoja, tikriausiai apie istorinę sensaciją kalbėti ir svajoti neverta.