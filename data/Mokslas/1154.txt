Jų idėja remiasi miško ekosistema, kurioje atskiri medžiai jungiasi tarpusavyje per šaknų sistemas. Gyvenamoji erdvė taip pat būtų sudaryta iš daugybės – pirminiuose planuose 200 – burbulų, kuriuose augtų medžiai, Saulės šviesą verčiantys deguonimi ir biomase. Kiekviename burbule galėtų gyventi apie 50 žmonių. Visus burbulus jungtų požeminių tunelių sistema, kurioje būtų įrengtos komunikacijos, slėptuvės nuo Saulės žybsnių ir mikrometeoritų smūgių bei transporto sistema. Gyvenvietė galėtų naudoti ir vietines Marso žaliavas – vandenį, gruntą – tačiau nemažą dalį resursų turėtų atsigabenti iš Žemės. Kūrėjų teigimu, panaši koncepcija galėtų būti pritaikyta ir Žemėje, pavyzdžiui įrengiant gyvenvietes aukštai kalnuose ar jūros dugne. 