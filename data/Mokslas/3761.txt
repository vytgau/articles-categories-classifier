Kaimyninės Latvijos Vyriausybė tokio siūlymo neseniai atsisakė. „Mano nuomone, tai yra pozityvus siūlymas įvertinus visus turimus duomenis, kiek yra dabar nusikalstamų veikų padaroma skambinėjant ir melagingai prisistatant. SIM kortelių registravimas galėtų būti laikina priemonė. Kaip prevencinė priemonė ši iniciatyva būtų naudinga“, - BNS sakė E.Misiūnas. Jo nuomone, registravimo tvarka gali būti labiausiai nepatenkinti operatoriai, o žmonių teisių tai nevaržo. Lietuvos Vyriausybė praėjusių metų gruodį pritarė siūlymui įpareigoti mobiliojo ryšio operatorius registruoti išankstinio mokėjimo SIM korteles. Toliau įstatymo pataisas svarstys Seimas. Dalis Lietuvoje veikiančių mobiliojo ryšio operatorių sako, kad išlaidas, kurias jie patirtų dėl naujosios tvarkos, turi kompensuoti valstybė.