Šis į delną telpantis robotukas – realus pretendentas tapti nauju geidžiamiausiu žaislu. Į šį žavų mažylį jo kūrėjai deda daug vilčių. Išmaniuoju telefonu kontroliuojamas delno dydžio robotukas „Cozmo“ – naujausias San Franciske veikiančio robotikos startuolio „Anki“ kūrinys. „Cozmo“ asmenybės žavesį lemia dirbtinis intelektas. Jis moka atpažinti veidus ir geba žaisti tokius žaidimus kaip „Quick Tap“, kuriame žaidėjams metamas iššūkis suderinti spalvas.