Pranešime žiniasklaidai rašoma, kad tėvai vis dažniau išgirsta atžalų nuoskaudas dėl morališkai pasenusio mobiliojo ar kompiuterio modelio, o poreikiai neretai išauga į labai specifinius reikalavimus: šviečianti klaviatūra, spalvotas korpusas ar galingas procesorius, reikalingas žaidimams. Renkasi žaidimus „pavežančius“ kompiuterius Apklausus kelias dešimtis didžiuosiuose Lietuvos miestuose gyvenančių tėvų paaiškėjo, kad apie 70 proc. jų rugpjūčio mėnesį yra suplanavę įsigyti naują, vaikams skirtą kompiuterį ar telefoną, nors toks pirkinys planuojamas vidutiniškai ketveriems metams. Elektroninių prekių parduotuvių tinklo „Technorama“ marketingo vadovas Algirdas Daniela teigia, jog tarp moksleivių populiariausi „Lenovo“, „Asus“ bei „Dell“ nešiojami kompiuteriai. „Paradoksalu, bet moksleiviams nedaro didelio įspūdžio kompiuterio lengvumas ar minimalistinis dizainas, šios savybės imponuoja studentams ir verslininkas, kurie mieliau renkasi išskirtinio dizaino „Apple“ kompiuterius. Tai nereiškia, kad moksleiviams išvaizda nerūpi – jie tikrai perka akimis, tačiau mieliau renkasi žaidimų kompiuterį, kuris kur kas didesnis, galingesnis ir turintis bent 17 colių įstrižainės ekraną. Tokie kompiuteriai turi galingus 7 branduolių procesorius“, – sako A. Daniela. Pastebima, jog ekonominės klasės įrenginius tėvai renkasi gana retai. Pavyzdžiui, į „naujų mokslo metų krepšelį“ dedamiems nešiojamiems kompiuteriams skiria apie 400-500 eurų ar netgi daugiau. Pasak specialisto, apsisprendimui neretai turi įtakos ir kompiuterio garantija: „šiuo atžvilgiu „Dell“ kompiuteriai turėdami panašius parametrus laimi vertinant pasirinkimą racionaliai – jiems suteikta net 3 metų garantija. „Lenovo“ kompiuteriai mėgstami dėl geros kainos ir kokybės santykio, o „Asus“ – patikimos technikos reputaciją užsitarnavusio prekės ženklo“. Planšetinius kompiuterius į antrą planą stumia telefonai Paaugliai paprastai nori planšetinio kompiuterio, kad galėtų jį nešiotis, naršyti, siųstis žaidimų programėles, visgi neretai apsvarstant už ir prieš, argumentai nusveria nešiojamo kompiuterio naudai. „Nauji nešiojamieji kompiuteriai tampa vis lengvesni ir galingesni, tuo tarpu planšetinius kompiuterius į antrą planą stumia vis daugiau galimybių turintys išmanieji telefonai“, - sako A. Daniela. Tiesa, tėvai planšetinius kompiuterius dažniau perka ikimokyklinio amžiaus ar pradinukų lavinimui: programėlių-žaidimų, lavinančių vaikų klausą, atmintį, reakciją, atpažįstamumą, gebėjimą tapatinti, yra išties daug. Tokioms programėlėms paprastai užtenka įprasto planšetinio kompiuterio, kuris kainuoja iki 100 eurų. Kokį kompiuterį vaikui reikėtų pirkti? Parduotuvių lentynos nukrautos daugybe naujutėlaičių kompiuterių, tad išsirinkti geriausią ir praktiškiausią variantą sunku net ir nemažai išmanantiems specialistams. A. Daniela teigia, kad šiuolaikiniai nešiojamieji ir staliniai kompiuteriai yra pakankamai galingi, todėl neverta permokėti už procesorių, kurio galimybių nepavyks išnaudoti. Su kasdieninėmis užduotimis puikiai susitvarko kompiuteriai su „Intel Core i3“ procesoriais, tačiau norintiems, kad tai būtų ilgalaikė investicija, rekomenduojama rinktis „Intel Core i5 ar i7“ procesorių. Jei jaunuolis žaidžia kompiuterinius žaidimus ar dirba grafinėmis programomis, tuomet verta rinktis kompiuterį, turintį kuo didesnę darbinę atmintį (RAM), rekomenduojama 8 GB ar daugiau. Tokiu atveju svarbu rinktis kompiuterį ir su galingesne vaizdo plokšte. Nenorintiems išlaidauti tėvams, patariama su vaiku apsvarstyti jo poreikius – kokiems darbams reikės įrenginio, kada ir kokiais tikslais jis bus naudojamas bei kokią sumą galite skirti naujam prietaisui. Taip būsite tikri dėl savo pasirinkimo.