Saulės žybsniai arba audros yra vienas pavojų, kurių poveikis jaučiamas tiek gyventojų, tiek įvairios technikos. O 1859 metais įvyko didžiulė Saulės audra, dėl kurios, manoma, nustojo veikti kai kurie Europos ir Šiaurės Amerikos telegrafo tinklai. Tuomet žmonės gerai nesuprato, kas įvyko, tačiau dabar apie Saulės audras žinome daugiau. Skaičiuojama, kad dabar toks netikėtas Saulės aktyvumo šuolis sukeltų 10 trilijonų JAV dol. nuostolį. Šie skaičiai pasirodė po naujo tyrimo, kuris įvertino galimą didelės Saulės audros ekonominė poveikį ir būdus nuo to apsiginti. Tyrimo autoriai Manasvi Lingamas ir Abrahamas Loebas mano, kad geriausias būdas apsisaugoti nuo netikėtų Saulės aktyvumo šuolių yra magnetinis skydas, dengiantis visą Žemės planetą. Toks skydas turėtų atremti bent jau dalį Saulės išspjautų dalelių, kurios įprastai sąveikauja su Žemės magnetiniu lauku, kelia sveikatos problemų, trikdo komunikacijų tinklus, gadina elektroniką ir, ekstremaliu atveju, gali sukelti didžiulių nuostolių. Konkrečių planų, kaip įgyvendinti šią idėją nėra, tačiau tyrimo autoriai skaičiuoja, kad toks skydas kainuotų panašiai, kiek kadaise kainavo Tarptautinė Kosminė Stotis - apie 100 milijardų JAV dolerių. Taigi, nedaug, palyginti su nuostoliais, kuriuos galėtų patirti žmonija.