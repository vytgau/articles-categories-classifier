Ja vaikai galės naudotis tėvų prižiūrimi. Šiuo metu šią programėlę kol kas dar tik Jungtinėse Valstijose gali atsisiųsti su „Apple“ operacine sistema veikiančių prietaisų naudotojai. Produkto vadybininkė Loren Cheng sakė, kad „Facebook“ siūlo programėlę „Messenger Kids“, nes „reikia susirašinėjimo programėlės, kuri leistų bendrauti su mylimais žmonėms, tačiau taip pat tokios programėlės, kuri užtikrina kontrolės lygį, kurio nori tėvai“. „Facebook“ skelbia, kad naujoji programėlė be reklamos ir galimybės ką nors pirkti, yra skirta 6-12 metų vaikams. Ji suteikia tėvams galimybę kontroliuoti kontaktų sąrašą ir neleisti vaikams bendrauti su kažkuo be tėvų leidimo. „Daugelis mūsų, dirbančių „Facebook“, patys esame tėvais, todėl ne tik mes pastebime, kad vis jaunesni vaikai jungiasi prie interneto“, – nurodoma „Facebook“ pranešime. Bendrovė cituoja mokslinį tyrimą, kurio išvados rodo, jog 93 proc. 6-12 metų vaikai Jungtinėse Valstijose turi galimybę naudotis planšetiniu kompiuteriu ar išmaniuoju telefonu, o du trečdaliai turi nuosavą planšetę ar telefoną. „Mes norime užtikrinti, kad mūsų vaikų patirtis naudojantis technologijomis yra pozityvi, saugi ir tinkama konkrečiam amžiui, ir mes manome, kad vaikų mokymas teigiamais būdais naudotis technologijomis duos jiems naudos augant“, – sakė kompanija. Verta paminėti, kad remiantis dabartinėmis „Facebook“ taisyklėmis, prie socialinio tinklo negali prisijungti jaunesnis nei 13 metų vaikai. Tačiau dauguma apeina šiuos apribojimus.