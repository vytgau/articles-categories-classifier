„Galutinis mūsų tikslas – perprasti, kokie yra esminiai raukšlių atsiradimo veiksniai, kitaip tariant, išsiaiškinti, kodėl mūsų oda raukšlėjasi. Norime išsiaiškinti, kaip užkirsti kelią raukšlių atsiradimo procesui. Pavyzdžiui, lokaliai kontroliuodami jų atsiradimo mechanizmą įvairiuose odos sluoksniuose, galėsime keisti raukšlių formą ar net jų visai atsikratyti“, – pasakoja Sautamptono universiteto inžinerijos ir ekologijos fakulteto mokslininkas George‘as Limmbertas. Anot specialistų, pagrindinį vaidmenį raukšlių atsiradimo procese atlieka drėgmės kiekis mūsų odoje. Jis labai svarbus įvairiems mažyčiams odos įtrūkimams, kurie, bėgant laikui, pradeda gilėti. Mokslininkai įsitikinę: perpratę, kaip užkirti kelią odos sausėjimui, galėsime visiems laikams išspręsti raukšlių problemą.