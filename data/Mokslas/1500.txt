Orionidų meteorų srautas yra kasmetinis reginys, vykstantis spalio mėnesį. Tai laikotarpis, kai Žemės atmosfera susiduria su dideliu debesimi kosminių šiukšlių, kurios, patekusios į atmosferą, joje tiesiog sudega, paskui save palikdamos ilgą šviesos ruožą. Pasak astronomų, orionidų lietaus pikas bus artimiausias dvi naktis, tačiau vieną kitą krentantį orionidą bus galima išvysti iki pat lapkričio pradžios. Piko metu dangaus stebėtojai galės išvysti nuo 10 iki 15 meteoritų per valandą, rašoma earthsky.org. Pats tinkamiausias metas stebėti orionidus yra prieš pat aušrą, tačiau nekantriausieji tai gali daryti ir vos tik sutemus. Rekomenduojama pasirinkti nuošalią vietą, kuri nebūtų užgožta šviesos. Deja, Lietuvoje sinoptikai artimiausią naktį prognozuoja debesuotą ir su lietumi.