Esminis MIX 2 akcentas – 5.99“ FullHD+ 1080x2160 pikselių ekranas 5.5“ įstrižainės korpuse. Sklandų telefono darbą užtikrina 8 branduolių procesorius ir 6GB RAM + 64 GB ROM atmintis. Telefone įdiegta Android 7.1 versija, rašoma pranešime spaudai. MIX 2 turi keletą atrakinimo būdų. Tarp jų ir atrakinimą piršto antspaudu bei veido atpažinimu. Naudojant pastarąjį būdą užteks tiesiog žvilgtelti į telefono ekraną – veido atpažinimo sistema vos per 0,1 sek atpažįsta 135 unikalius veido taškus. 16 ir 13 MP dviguba galinė šio telefono kamera su 2x optiniu priartinimu leidžia padaryti įspūdingas nuotraukas, kokybe beveik nenusileidžiančias darytoms profesionaliu fotoaparatu. MIX 2 yra pirmasis telefonas pasaulyje turintis dvigubą 8 MP priekinę kamerą su plataus kampo 130° objektyvu, idealiai tinkančiu daryti grupines asmenukes. Visa tai palaiko 4060 mAh baterija, užtikrinanti, kad net ir pačiu didžiausiu intensyvumu naudojamas telefonas su išskirtinio dydžio ekranu be papildomų įkrovimų veiktų visą dieną. Tokio telefono, visai neseniai atkeliavusio į Lietuvą, kaina – kiek daugiau nei 300 Eur. „Unbox Therapy“ šį „Doogee“ modelį įvertino kaip „kiečiausią telefoną, apie kurį dar negirdėjote“. „GSM Arena“ konstatavo, kad jis yra „įspūdingas ir išbaigtas“, o „Forbes“ savo apžvalgoje akcentavo puikų dizainą ir patogumą. „Stilingas, komfortiškam naudojimui skirtas MIX 2 visiškai patenkins šiuolaikinio jauno profesionalo poreikius. Tai telefonas, tinkamas visapusiškam naudojimui – itin kokybiškų nuotraukų fotografavimui ir jų bei vaizdo įrašų peržiūrėjimui, greitam naršymui internete, duomenų siuntimui. Jis yra puikaus, patogaus dizaino, išties plonas ir malonus laikyti rankoje. Ne mažiau svarbu ir tai, kad tokį pakankamai išskirtinį telefoną galime įsigyti už labai patrauklią kainą“, – sakė „Doogee“ telefonus Lietuvoje platinančios bendrovės „Mobilalus“ atstovas Gediminas Bieliauskas.