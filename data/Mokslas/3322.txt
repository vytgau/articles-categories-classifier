Jei pataisos bus priimtos Seime, valstybiniuose mokslinių tyrimų institutuose dirbančių mokslo darbuotojų ir tyrėjų apatinės atlyginimų ribos didės 50 proc. (nuo 468,6 iki 703,4 euro), vyresniųjų mokslo darbuotojų – 27 proc. (nuo 553,8 iki 703,4 euro), mokslinių sekretorių – 8 proc. (nuo 653,2 iki 703,4 euro). Pagal Švietimo ir mokslo ministerijos parengtą Vyriausybės išvados projektą, numatoma iš esmės pritarti įstatymo pataisoms. Ministerija pažymi, kad projektui įgyvendinti šiemet reikėtų 3,1 mln. eurų, šios lėšos jau numatytos tvirtinant šių metų biudžetą ir įskaičiuotos į mokslo ir studijų institucijų asignavimus. Pataisas Seime registravo grupė praėjusios kadencijos Seimo narių. Tikimasi, kad jas priėmus padaugės paskatų doktorantams sėkmingai baigti doktorantūrą, įgyti mokslo laipsnį ir pradėti mokslininko karjerą, kas prisidės prie šalies konkurencingumo didinimo. Vyriausybė - pritarė Vyriausybė pritarė Seimo narių siūlymui padidinti vyresniųjų mokslo darbuotojų, mokslo darbuotojų ir kitų tyrėjų apatines atlyginimų ribas. Pagal siūlymą, mokslo darbuotojų ir tyrėjų apatinės atlyginimų ribos padidėtų taip, kaip siūlyta: 50, 27 ir 8 proc. Kaip posėdyje informavo švietimo ir mokslo ministrė Jurgita Petrauskienė, tam šių metų biudžete yra papildomai surasta 3,1 mln. eurų. „Konkretus pareiginės algos koeficientas turėtų būti nustatomas konkrečiai pareigybei, o priedai ir priemokos nustatomos konkrečiam darbuotojui. (...) Taip pat yra svarbu numatyti galimybę ne tik mokslo darbuotojams ir kitiems tyrėjams, bet ir institutų darbuotojams, jų pavaduotojams, moksliniams sekretoriams gauti valandinį atlygį už pedagoginį darbą", - sakė J. Petrauskienė. Tokį siūlymą yra pateikę Seimo nariai Raimundas Paliukas, Orinta Leiputė, Arimantas Dumčius. Švietimo ir mokslo ministerija siūlo iš esmės pritarti pasiūlytam įstatymo projektui, bet jį pakoreguoti.