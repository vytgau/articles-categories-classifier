Didžiosios Britanijos Bato miesto universiteto mokslininkai padarė išvadą, kad prieš išnykdami pterozaurai buvo gana plačiai paplitę, o mirtis juos užklupo netikėtai. Anksčiau spėta, kad tuo metu, kai dinozaurai dingo nuo Žemės paviršiaus, pterozaurai išgyveno ne pačius geriausius laikus. Tai sužinoti padėjo kasinėjimų Maroke rezultatai. Kaip tvirtina mokslininkai, pterozauras – stambiausias sutvėrimas, kada nors pakilęs į orą. Priežastis, kodėl buvo manyta, kas asteroido katastrofos metu pterozaurams buvo sunkūs laikai – itin menkas kiekis jų liekanų. Šių skraidančių milžinų kaulai dėl ypatingos sudėties ir struktūros buvo itin lengvi, tačiau prastai atlaikė laiko išbandymus. Mokslininkai įsitikinę, kad būtent pterozaurų išnykimas padėjo paukščiams sėkmingai evoliucionuoti.