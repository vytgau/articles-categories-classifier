Susitarti dėl bendro standarto gamintojai neįstengė, todėl dabar egzistuoja apie tuzinas greito įkrovimo technologijų, kurių kiekvieną turi palaikyti ne tik išmanusis, bet ir akumuliatorius. Susigaudyti šioje įvairovėje nelengva, tad verta susipažinti su esamais standartais, suderinamumo ir saugumo klausimais. Jei norite pirkti išmanųjį telefoną su greito įkrovimo technologija, nereikia aklai pasitikėti procesorių gamintojais, kurie teigia, kad palaiko greitą įkrovimą. Paskutinis žodis visada lieka prietaiso gamintojui, todėl šios informacijos reikėtų ieškoti jo interneto svetainėje. Prieš perkant naują maitinimo bloką patikrinkite kokius greito įkrovimo standartus palaiko konkretus prietaisas ir nepamirškite, kad jų gali būti keletas. Nebijokite naudoti greito įkrovimo, nes jis tik minimaliai kenkia baterijai.