Tačiau Kinijos mažmenininkas JD.com neatrodo tuo susirūpinęs ir jo interneto svetainėje pasirodė puslapis, skirtas išmaniajam telefonui „Nokia 8“, kuris taps legendinio Suomijos prekės ženklo nauju flagmanu. Pardavėjais panaudojo įrenginio paveikslėlį, sukurtą vieno iš kompanijos gerbėjų, todėl mažai tikėtina, kad naujiena atrodys būtent taip. Šio puslapio vertė yra tai, kad jame nurodyta tikėtina „Nokia 8“ kaina. Kinijoje prietaisas bus parduodamas už 3188 juanius (apie 436 Eur). Atkreipkite dėmesį, kad JD.com yra išskirtinis „Nokia 6“ modelio platintojas Kinijoje, o tai reiškia, kad pardavėjas gali gana daug žinoti apie „HMD Global“ planus. Sklinda gandas, kad „Nokia 8“ turės 5.7“ ekraną su 2560 x 1440 taškų raiška, vieną iš „Qualcomm“ procesorių flagmanų, taip pat 64 arba 128 GB vidinės atminties. Tikimasi, kad parodoje MWC 2017 kinų kompanija „HMD Global“ papasakos daugiau apie savo planus, susijusius su „Nokia“ prekės ženklu.