Šalies gyventojams siūloma RMK mobiliojoje programėlėje pasitikrinti, ar jie atvyko į valstybinį mišką. Tos programėlės žemėlapyje valstybiniai miškai, kur galima nusikirsti Kalėdų eglutę, pažymėti tamsiai žalia spalva. Pažymima, kad privačiuose miškuose medžius leidžiama kirsti tik gavus savininko leidimą. Vis dėlto už nusikirstą eglutę reikia susimokėti, o kaina priklauso nuo jos aukščio: žemesni nei metro medeliai kainuos po 3 eurus, 1-2 m aukščio eglė atsieis 8 eurus, o 2-3 metrų aukščio medis kainuos 13 eurų. Už eglutes galima sumokėti iš anksto, naudojantis internetine bankininkystę, arba tiesiog miške, išmaniuoju telefonu. Šiemet RMK siūlo nusikirsti ir aukštesnių eglių: keturių metrų aukščio medis kainuos 23 eurus, o penkių metrų – 30 eurų. Eglutes savo įrankiais – pjūklais ar kirviais – bus leidžiama kirsti tik tose vietose, kur medžiai neturi galimybės subręsti: pakelėse, šalia griovių, po elektros perdavimo laidais ir senuose miškuose. RMK atstovai pabrėžia, kad eglutes draudžiama kirsti specialiai įveistuose jaunuolynuose ir saugomose teritorijose.