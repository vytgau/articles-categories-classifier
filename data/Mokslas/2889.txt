„Samsung“ revoliucijų naujuoju išmaniuoju telefonu nesukels. Tačiau čia yra kelios labai įdomios funkcijos. Pavyzdžiui, įrenginio ekranas gali būti įjungtas nuolat - jame gali būti rodomas laikas, kokia nuotrauka ar kita svarbi informacija. Kam to reikia? Ar tai nekuria papildomų problemų? Iš tikrųjų, kuria. Bėdų gali pridaryti ir į ekraną perkeltas „Namų“ mygtukas. „Samsung“ AMOLED ekranas, kaip ir visi organiniai LED ekranai, turi vieną bėdą - ilgai rodomas vaizdas juose išdegina žymę. Net pasikeitus vaizdui toje vietoje lieka išblukęs prieš tai rodyto simbolio atvaizdas. Šis efektas gerai žinomas televizorių gamintojams. Kai žiūrovai nuolat žiūri tą patį kanalą, ekrano kampe lieka į kanalo logotipą panaši žymė, kurios panaikinti jau nėra įmanoma. Nuolat įjungto ekrano funkciją apgalvoti reikėjo nedaug - buvo pasirūpinta, kad simboliai vienoje vietoje neužsibūtų. Visgi „Namų“ mygtukas visada turi būti vienoje ekrano vietoje, nes kitaip erzintų naudotojus. Tačiau tuomet jis tikrai paliktų žymę, nes yra matomas nuolat, kai žmogus naudojasi telefonu. „Samsung“ visgi padarė „Namų“ mygtuką judrų - jis juda vos vos į šalis, pastebėti jo pozicijos pasikeitimo beveik neįmanoma. Tai pastebėjo „Samsung Galaxy“ telefonų klubas, prisiminęs, kad dėl išdegusių simbolių telefono ekrane galimybės ankstesnės kartos „Samsung“ įrenginiai keitė laikrodžio ir kai kurių kitų simbolių vietas. Entuziastai sumanė patikrinti, kaip „Samsung“ išsprendė šią problemą su „Namų“ mygtuku - ar kompanija pradėjo naudoti kažkokį neišdegantį ekraną, ar buvo pasitelktos kitos technologijos. Pora lipnios juostelės gabalėlių ant ekrano padėjo atskleisti, kad mygtukas kas kiek laiko keičia savo poziciją - juda per kelis milimetrus, kad leistų kitiems pikseliams pailsėti. Taip juda ir kitos ekrane nuolat rodomos piktogramos. Žinoma, tai maža smulkmena, bet ji parodo du dalykus. Pirma, kad šiais laikais ir smulkmenos nelieka nepastebėtos: galima tik įsivaizduoti, kad būtų nutikę, jei „Samsung“ šios funkcijos nebūtų įvedusi ir ekrane liktų vaiduokliškas „Namų“ mygtukas, ir kad „Samsung“ pasižymi dėmesiu detalėms. Visgi, kitiems kyla klausimas - jei „Samsung“ susiprato apsaugoti ekraną, kodėl pirštų antspaudų skaitytuvas yra tokioje nepatogioje vietoje? 