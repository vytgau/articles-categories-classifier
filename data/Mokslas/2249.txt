Naujiena pozicionuojama kaip „pirmasis kišeninis holografinis media kombainas“, kurio veiksmingam naudojimui nereikia akinių ar šalmo. Prietaisas leidžia peržiūrėti įvairias hologramas, 2D ir 3D vaizdo įrašus, taip pat AR, VR ir MR turinį. Visi šie malonumai pateikti „Android“ išmaniojo telefono formatu su visų standartinių tinklo ryšių palaikymu, USB Type-C ir microSD lizdu. Viskas tapo įmanoma dėka naujoviško 5,7″ profesionalaus holografinio ekrano, kurį papildo integruotas audio algoritmas H30, konvertuojantis tradicinių stereo garsą į Multi-level erdvinį garsą. Taip pat būtina paminėti modulinę sistemą, kuri prietaisui suteikia pagerintas fotografijos ir filmavimo galimybes. „Hydrogen One“ gali ne tik atkurti jūsų surastą holografinį turinį (kurio kol kas nėra pakankamai), bet ir savarankiškai sukurti .h4v failą arba konvertuoti 3D vaizdą į šį formatą ir tada įkelti jį į internetą arba transliuoti į atitinkamą prietaisą. Inovatyvus prietaisas pirkėjams kainuos nemažai. „Hydrogen One“ su aliuminio korpusu bus parduodamas už 1195 dolerių kainą, o jo titano versija – 1595 doleriai. Pirmiesiems klientams, iš anksto užsisakiusiems prietaisą, bendrovė žada pristatyti išmanųjį iš pirmosios ribotos partijos. RED įspėja, kad visų „Hydrogen One“ užsakymų neįstengs užbaigti laiku dėl ekrano gamybos sudėtingumo, o kainos išleidimo metu gali būti peržiūrėtos. Planuojama prietaisų pristatymo pirkėjams pradžia – pirmasis 2018-ųjų ketvirtis.