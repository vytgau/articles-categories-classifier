Paulas Jonesas „undinės“ palaikus nufotografavo prie Didžiojo Jarmuto, o jo fotografijos per porą dienų internete buvo persiųstos daugiau kaip 15 tūkst. kartų. Neidentifikuoto padaro lavonas iš tikrųjų primena žmogaus su terminatoriaus (arba Ledo žmogaus Ecio) galva ir žuvies uodega palaikus. Vidurinioji torso dalis suirusi, tačiau vietoj kojų, panašu, vėjas kedena žuvišką uodegą? Savaime suprantama, daugelis žemiškiau samprotaujančių žmonių mistikos čia neįžvelgė ir šią nuotrauką pakomentavo ne kaip undinės, o kaip ruonio palaikų kadrą. 