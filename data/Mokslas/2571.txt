Galbūt ritmai ir nelabai intriguoja, tačiau vienas tokių atlikėjų leido gydytojui su endoskopu nufilmuoti jo gerklę iš vidaus. O tai jau šis tas įdomesnio. Harvardo universitete išsilavinimą įgijęs gydytojas otorinolaringologas (ausų, nosies, gerklės gydytojas, LOR) Dr. Matthew Broadhurst’as, trumpai supažindinęs su atliekamomis procedūromis ir papasakojęs apie balso aparato anatomiją, su 2 kameromis nufilmavo kas vyksta Tomp Thumo – atlikėjo iš Australijos burnoje, šiam skleidžiant įvairiausius garsus. Peržiūrėję video, tikriausiai daugelis pritars nuomonei, jog iš pažiūros visiškai įprastas ir kasdieninis reiškinys – garsai, kuriuos įvairiomis formomis beveik nepertraukiamai skleidžiame nuo ryto iki vakaro, pasirodo esąs daug sudėtingesnis procesas nei buvo galima manyti anksčiau. 