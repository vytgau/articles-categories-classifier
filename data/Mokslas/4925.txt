Naująjį radinį, 4-5 kartus už Jupiterį masyvesnę CVSO 30c, nuo žvaigždės skiria 662 astronominiai vienetai (1 AU – vidutinis atstumas nuo Žemės iki Saulės), o planetos metai trunka 27 tūkstančius Žemės metų. Įspūdinga, ar ne? Dar įspūdingiau yra tai, kad žvaigždei yra mažiau nei 10 milijonų metų. Kaip galėjo vienoje sistemoje atsirasti dvi tokios skirtingos planetos? Kol kas neaišku, nes tai – pirma žinoma tokia ekstremali sistema. Kiek žinoma, protoplanetiniai diskai tokie dideli nebūna, tad abi planetos beveik neabejotinai nesusiformavo ten, kur yra dabar. Alternatyvus paaiškinimas – viena arba abi planetos smarkiai pakeitė savo orbitas po artimos sąveikos, kurios metu viena planeta buvo išsviesta tolyn, o kita – priartėjo labai arti žvaigždės. Susidūrimą paskatinti galėjo ir pro šalį skrendanti kita žvaigždė. Tyrimo rezultatai arXiv.