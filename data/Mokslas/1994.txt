Primatologijos ekspertai rugpjūčio 10 dieną išplatino skandalingą žinią: jie tvirtina išsiaiškinę, kad šimpanzės geba suvokti ir žaisti žaidimą apie popierių, žirkles ir šulinį. Tokias išvadas mokslininkai paskelbė atlikę eksperimentą Japonijos Kioto universiteto primatų tyrimų institute. Jo metu paaiškėjo, kad šimpanzės, mainais už gardumyną, geba pasirinkti pergalę žaidime užtikrinantį ženklą. Eksperimentą atlikę mokslininkai tvirtina, kad pagrindinis jų tikslas buvo išsiaiškinti, ar įmanoma šimpanzes išmokyti žaidimo apie popierių, žirkles ir šulinį taisyklių. Šimpanzių pasirodymas žaidime priminė keturmečio vaiko sugebėjimus. Skirtumas tik tas, kad primatui prireikė daugiau laiko taisyklėms perprasti, skelbia vietos žiniasklaida.