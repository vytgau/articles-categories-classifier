Visgi technologijos žada gana įdomių sprendimų: panašu, kad naujoji programėlė išmaniesiems telefonams leidžia vyrams per kelias sekundes patikrinti savo spermą net neišeinant iš namų, tačiau tam reikia turėti vienkartinį mikročipą, kuriame bus laikomas spermos pavyzdys, rašo people.com. Šį mikročipą reikia įdėti į specialų priedą prie išmaniojo telefono, o tada programėlė, naudodama išmaniojo telefono kamerą, analizuoja du parametrus, kurie veikia vaisingumą: spermos koncentraciją ir judrumą. Tyrimo metu, kuris buvo publikuotas „Science Translational Medicine“, tokiu būdu iš viso buvo ištirti 350 spermos mėginių ir paaiškėjo, kad tyrimo rezultatų tikslumas – 98 proc. „Mes norime pasiūlyti sprendimą, kuris leistų patikrinti vyrų vaisingumą taip pat paprastai kaip ir moterims sukurti nėštumo testai“, - pranešime spaudai cituojamas Harvardo medicinos mokyklos Bostone mokslų daktaras Hadi Shafiee. Kol kas technologija yra prototipo lygmenyje, planuojama atlikti dar daugiau tyrimų, siekiant įsitikinti programėlės tikslumu. Be to, jai reikia gauti ir būtinus leidimus prieš pasiūlant sprendimą rinkai.