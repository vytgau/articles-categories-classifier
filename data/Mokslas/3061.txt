57-erių astronautė į TKS atvyko pernai lapkritį ir turėjo grįžti į Žemę šiemet birželį, rašo seattletimes.com. Dėl susitarimo tarp NASA ir Rusijos kosmoso agentūros, ji TKS liks ilgiau ir vėliau galės pasinaudoti laisva vieta „Sojuz“ kapsulėje rugsėjį. Ši P. Whitson misija yra trečioji ir truks beveik 10 mėnesių. Mokslininkai tikisi surinkti kuo daugiau informacijos apie astronautės kūno pasikeitimus kosmose, analogiški duomenys buvo renkami ir iš jau į Žemę grįžusio ir į pensiją išėjusio astronauto Scotto Kelly. Jis kosmose išbuvo metus. Kiti astronautai kolegos, kurie į TKS atskrido kartu su P. Whitson - Prancūzijos Thomas Pesquetas ir Rusijos Olegas Novitskis – į Žemę grįš be jos šiemet vasaros pradžioje. Ši NASA astronautė jau praleido kosmose daugiau nei bet kuri kita moteris. Praėjusią savaitę ji pasiekė dar vieną rekordą – ji yra daugiausiai į atvirą kosmosą išėjusi moteris, P. Whitson jame buvo 8 kartus. Gavusi pranešimą, kad kosmose galės pabūti ilgiau, P. Whitson apsidžiaugė. „Man patinka čia būti, - sakė ji. - Gyvendama ir dirbdama TKS kosmose jaučiuosi darydama didžiausią įnašą, taigi nuolat stengiuosi išspausti kuo daugiau iš savo praleisto laiko čia. Turėti dar 3 mėnesius tokiam spaudimui yra tai, ko aš ir norėjau.“  P. Whitson yra biochemikė, kuri užaugo JAV, Ajovos valstijoje esančiame ūkyje, astronaute ji tapo 1996 m. Ji tarnavo NASA vyriausiaja astronaute nuo 2009 iki 2012 m., vienintelė moteris, kuriai teko dirbti šį darbą. Nepaisant įtempto darbo grafiko TKS, astronautai nevengia ir pajuokauti. P. Whitson yra iškrėtusi pokštą kolegoms iš Rusijos, po kurio jie liko be žado. Astronautė pasislėpė kroviniams skirtame krepšyje ir pasitelkdama dar du išdaigos sąjungininkus - NASA astronautą Shane'as Kimbrough ir Prancūzijos astronautą Thomas Pesquetas – nustebino kolegas iš Rusijos. „Jie buvo pakankamai nustebę, kai aš iššokau!“, - parašė astrinautė „Twitter“. Ekspedicijoje yra trys astronautai iš Rusijos, tai: Andrejus Borisenko, Sergejus Ryzhikovas ir Olegas Novitskis. Galima tik spėti, ką jie pagalvojo, kai atrodytų nekaltas krovininis krepšys įplaukė į jų modulį vien tam, kad iš jo išlįstų P. Whitson. Europos kosmoso agentūros astronautas T. Pesquetas taip pat mėgino įlipti į krovininį krepšį, bet jam nepavyko. „Aš bandžiau...Bet netilpau!“, - rašė jis „Twitter“. Tai ne pirmas kartas kai P. Whitson ir jos komandos nariai kosmose prisigalvoja pramogų. Zipped inside a cargo bag @Thom_astro & @astro_kimbrough took me over to the Russian segment. They were quite surprised when I popped out! pic.twitter.com/om59WVfzwE — Peggy Whitson (@AstroPeggy) February 13, 2017