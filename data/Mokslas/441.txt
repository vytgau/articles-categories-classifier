Vos už 160 km į vakarus nuo salyno dėl tirpstančio ledo šios rūšies pingvinų mažėja, sakoma specializuotame žurnale „Scientific Reports“ pasirodžiusiame straipsnyje. Kad maži pingvinai baltais pilvais, juoda galva ir baltai apvestomis akimis gyvena mažiausiai devyniose salose Vedelio jūroje, buvo žinoma. Tačiau dabar paaiškėjo, kad jų skaičius yra daug didesnis. JAV, Prancūzijos ir Didžiosios Britanijos mokslininkai atradimą padarė išanalizavę iš palydovų darytas NASA nuotraukas, sakė Heather Lynch iš Stony Brookk universiteto JAV. „Pradžioje aš maniau, kad tai klaida“, – pasakojo ji. Tačiau paaiškėjo, kad iš tikrųjų padarytas „reikšmingas atradimas“. Adelės pingvinai gyvena išsibarstę Antarktidoje. Rūšių apsaugos organizacijos IUCN duomenimis, apskritai jų populiacija didėja, tačiau tyrimai pastaruoju metu rodė, kad kai kurios kolonijos mažėja. Kai kurių Adelės pingvinų kolonijų mažėjimo priežastis, anot ekspertų, kol kas nėra žinoma. Tarp galimų priežasčių gali būti „klimato kaita, žvejyba ir tiesioginiai žmogaus vykdomi trikdžiai“.