Apie tai skelbia programinės įrangos pramonę vienijančio „BSA l The Software Alliance“ (BSA) atstovų duomenys. Vis tik, lyginant su ankstesniais metais, nesusiduriama su atvejais, kai bendrovės savo IT ūkyje naudoja tik nelicencijuotą programinę įrangą. Deja, pakankamai dažnai įmonės, pažeidusios autorių teises, dalyvavo viešuosiuose pirkimuose. „Stebint praėjusius metus galima pasidžiaugti, kad Lietuvos teisėsaugos institucijos aktyviau tikrino, ar Lietuvos bendrovių naudojama programinė įranga yra tinkamai licencijuota. Džiugu ir tai, kad 2016 m. nebesusidūrėme su tokiais atvejais, kai absoliučiai visas bendrovės IT ūkis būtų paremtas neteisėtomis kompiuterių programomis. Tačiau tendencijos išlieka tos pačios – didelė dalis Lietuvos įmonių nežino, kokią programinę įrangą naudoja savo veikloje ir ar ji tinkamai licencijuota. Todėl dažnai įmonės net pačios neįtaria, jog pažeidžia įstatymus, ginančius autorių teises į kompiuterių programas“, – cituojama BSA atstovė Lietuvoje teisininkė Ernesta Seiliūtė. Anot jos, ypač dažnai įmonėse nėra asmens, atsakingo už IT ūkio priežiūrą, taip pat vidaus darbo tvarkos, kuri reguliuotų programų naudojimą. Didžioji dalis Lietuvos įmonių neatlieka reguliarių naudojamos programinės įrangos auditų, nevykdo Inventorizacijos taisyklių reikalavimų ir neinventorizuoja kompiuterių programų licencijų. Tai keletas priežasčių, dėl kurių vis dar egzistuoja nelicencijuotos programinės įrangos naudojimo atvejai Lietuvos bendrovėse. Įmonės, naudojančios neteisėtą programinę įrangą, ypač rizikuoja savo IT infrastruktūros ir duomenų saugumu. Palyginimui, antras didžiausias pažeidimų kiekis užfiksuotas 2013 m., kai buvo nustatyti 25 pažeidimai, o mažiausias užpernai – 13. Įmones baudžia Nelegalios programinės įrangos naudojimas yra draudžiamas pagal Baudžiamąjį kodeksą, o baudžiamosios atsakomybės taikymas gali užkirsti arba apriboti įmonės galimybes dalyvauti viešuosiuose pirkimuose. Medienos apdirbimo įrengimų projektavimo ir gamybos bendrovei „Ukmega“ teko kompensuoti 9 tūkst. eurų dydžio žalą BSA narėms už nelicencijuotos programinės įrangos naudojimą. „Didžioji mūsų naudojamos programinės įrangos dalis buvo tinkamai licencijuota, visgi, mes reguliariai netikrinome to, ką naudojame. Paaiškėjo, kad nepaisant to, jog buvome įgiję programinės įrangos licencijas, reikalingas įmonės veiklai, dėl centralizuoto valdymo trūkumo buvo įdiegtos būtent neteisėtos kopijos. Be to, mes patikėjome su programine įrangą susijusias problemas specialistui, kuriam, kaip paaiškėjo vėliau, trūko kompetencijos ir intelektinės nuosavybės teisėtumo užtikrinimo žinių“, - komentavo bendrovės direktorius Regimantas Šulčius. „Ukmega“ atstovas teigia, kad jų įmonėje pokyčiai vyksta. „Mūsų nuomone, tai ypač aktualus klausimas projektavimo rinkai, kadangi dvi iš trijų bendrovių, kurios naudojo nelicencijuotą programinę įrangą ir dalyvavo viešuosiuose pirkimuose, buvo projektavimo paslaugas teikiantys juridiniai asmenys“, – aiškino E. Seiliūtė. BSA atstovė yra įsitikinusi, kad papildomi perkančiųjų organizacijų reikalavimai pateikti įrodymus, pagrindžiančius, jog sutarčiai vykdyti bus naudojama tik licencijuota programinė įranga, turėtų teigiamos įtakos situacijos gerinimui.