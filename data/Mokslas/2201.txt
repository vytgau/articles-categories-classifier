Viename Niujorko aukcionų bus galima įsigyti Mėnulio dulkių, kurias surinko pirmą kartą Mėnulyje išsilaipinęs JAV astronautas Neilas Armstrongas. N. Armstrongo surinktos Mėnulio dulkės ir keli akmenukai, laikomi nedideliame sandariame maišelyje, vertinami nuo 2 iki 4 mln. JAV dolerių. Tai - tik pora daiktų iš serijos su kosmosu susijusių objektų, kuriuos aukcionų namai „Sotheby's“ siūlo įsigyti pažymėdami 48-ųjų pirmojo žmogaus išsilaipinimo Mėnulyje metinių sukaktį. Šis istorinis įvykis minimas liepos 20 dieną.