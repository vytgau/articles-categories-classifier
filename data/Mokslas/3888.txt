„Expertreviews“ atliko išmaniųjų telefonų baterijų testą. Kaip tai buvo daroma? Pirmiausiai – telefonuose išjungtas miego režimas, automatinis ekrano ryškumas ir įjungtas lėktuvo režimas bei nustatytas ekrano ryškumas – 170 dc/m2. Atlikus šiuos žingsnius, visuose telefonuose paleistas filmo „Žmogus voras 2“ vaizdo įrašas. Stebėta, kiek laiko tarnaus baterija, grojant šiam įrašui. Šiuo atveju svarbiausia ne tai, kiek pats testas logiškas ar nelogiškas kasdieniniam gyvenimui. Svarbiausia, jog šis testas yra aiškiai apibrėžtas ir vienodai atliktas visiems išmaniesiems, tad tai leidžia objektyviai įvertinti realius skirtumus tarp telefonų ištvermės. Rezultatai nustebino. Iš operacinę sistemą Android turinčiųjų išmaniųjų telefonų ištvermingiausiai pasirodė „Samsung Galaxy S7 Edge“. Jis išsijungė tik po 18 val. 42 min. Neatsiliko ir kiti „Samsung“ išmanieji. Tarp ilgiausiai budėjusių baterijų puikuojasi būtent „Samsung“ išmaniųjų baterijos. Iš iOS operacinę sistemą turinčių išmaniųjų telefonų ilgiausiai budinčią bateriją turi „iPhone SE“. O ištvermingiausią bateriją turintis Windows išmanusis pasirodo esantis „Microsoft Lumia 950 XL“. Nenuostabu, kad geresnę bateriją turi brangesni išmanieji telefonai. Tačiau yra ir išimčių – štai „LG Leon“ ir „Motorola Moto G4“, abu kainuojantys vos 200 eurų, turi geresnę bateriją nei „Samsung Galaxy S6“. Tai įrodo, kad norint įsigyti gerą telefoną, nebūtina išleisti didelės sumos pinigų.