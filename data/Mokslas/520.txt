Štai 7 būdai kaip jūs dar prieš eidami miegoti sugriaunate rytojaus produktyvumą Visi norime būti produktyvūs. Tam dažnai reikia anksti keltis ir gerai išsimiegoti (ir, kaip sako buvęs karininkas, ryte apie nieką negalvoti). Tačiau miego kokybė taip pat yra labai svarbi. Štai ko reikėtų vengti, norint gerai išsimiegoti. 1. Pamirškite išmaniuosius Mėlyna šviesa apgauna jūsų kūną, priversdama jį manyti, kad miegoti dar ne laikas. Pats informacijos srautas taip pat aktyvina smegenis, verčia galvoti apie įvykius, gali kilti stresas, kuris neleidžia gerai išsimiegoti. Jei norite prieš miegą ką nors nuveikti, paskaitykite seną gerą knygą ir susidarykite rytojaus darbotvarkę. 2. Negerkite migdomųjų Tikriausiai manote, kad jei sunku užmigti, visada galima pagalbos paieškoti vaistinėje. Jei gydytojas jums nediagnozavo nemigos, migdomųjų vartoti nereikėtų. Jie dažnai neturi to efekto, kurio ieškote – ryte bus tik sunkiau pabusti, gali skaudėti raumenis, o kai kuriais atvejais nukenčia ir atmintis. Blogiausia tai, kad prie migdomųjų priprantama – vėliau be jų užmigti bus tik sunkiau. Geriau jau šilto pieno puodelis ar žolelių arbata be kofeino. 3. Po 5 valandos vakaro nebevartokite kofeino Daugybė žmonių mano, kad kofeinas jų neveikia – jie gali gerti kavą ir po to greitai užmigti. Visgi, tiesa yra ta, kad kofeinas kenkia miego ritmams, net jei užmiegate greitai. Mokslininkai pataria po 5 valandos vakaro kofeino nevartoti visiškai. 4. Negerkite alkoholio Tikriausiai manote, kad tai – nesąmonė, nes išgėrus taurę vyno iš karto pradedama snausti. Tai yra tiesa, tačiau antroje nakties pusėje, kuomet kūnas pradės skaidyti alkoholį, miego kokybė stipriai suprastės. Žmonės nuolat pabunda, jaučiasi nepatogiai ir negali tinkamai pailsėti. Nukenčia ir gilesnės miego stadijos, kurių metu įprastai užsifiksuoja prisiminimai, atsistato smegenys. 5. Nedirbkite miegamajame Žmogus yra gana keistas gyvūnas. Kontekstas veikia mūsų nuotaiką. Užsivilkę uniformą iš karto nusiteikiame darbui ar sportui, o atėję į darbo kambarį iš karto susikaupiame. Jei dirbsite miegamajame, jūsų smegenyse susiformuos asociacija tarp šio kambario ir darbo, todėl užmigti bus sunkiau. Geriau miegamąjį rezervuoti tik seksui ir miegui. 6. Nesportuokite Gali pasirodyti, kad sportas padeda mūsų kūnui pavargti, o tai padeda greičiau užmigti. Visgi, sportas prieš miegą kelia kūno temperatūrą, o tai tikrai nepadės užmigti. Miego metu žmogui reikalinga žemesnė temperatūra. Taip yra todėl, kad naktį gamtoje temperatūrą natūraliai nukrenta ir mūsų evoliucija dar neišmokė prisitaikyti prie dirbtinių šilumos šaltinių. Vietoj intensyvaus sporto rinkitės jogą arba tiesiog atlikite tempimo pratimus, kurie padės atsipalaiduoti. 7. Nevalgykite riebaus maisto Šio patarimo tikriausiai ir aiškinti nereikia. Jei kūnas turi užsiimti sunkaus maisto virškinimu, jis negali atsipalaiduoti, kyla jo temperatūra, žmogui sunkiau užmigti, kamuoja košmarai. Jei vėlai naktį visgi norite užkasti, rinkitės daug baltymų turintį maistą, kurį lengva virškinti.