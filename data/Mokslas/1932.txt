Per ryšio kabelių tiesimo darbus Jeruzalės senamiestyje buvo atkastos 1500 metų senumo mozaikinės grindys su jose iškaltu graikišku įrašu. Tai retas senovinis radinys ir istorinis dokumentas viename. Įrašas mini VI amžiaus romėnų imperatorių Justinianą, taip pat Konstantiną, kuris ėjo Jeruzalėje Justiniano pastatytos bažnyčios abato pareigas. Archeologai mano, kad tai padės jiems suprasti Justiniano statybų projektus šiame mieste. „Dievobaimingiausias Romos imperatorius Flavijus Justinianas ir labiausiai Dievą mylintis kunigas bei abatas Konstantinas pastatė šį pastatą, kuriame per 14-ąją apkaltą buvo išklota (mozaika)“, - teigė visas įrašas. Justinianas buvo vienas svarbiausių Bizantijos eros valdovų. 543 mūsų eros metais Jeruzalėje jis pastatė Naująją Šv. Marijos bažnyčią („The Nea Church“) – vieną didžiausių krikščionių bažnyčių rytinėje Romos imperijos dalyje ir pačią didžiausią to meto Jeruzalėje. Tyrinėtojai mano, kad ši šventovė, kuriai ir priklausė rastoji mozaika, aptikta šalimais Senamiesčio Damasko vartų, buvo naudojama kaip nakvynės namai piligrimams.