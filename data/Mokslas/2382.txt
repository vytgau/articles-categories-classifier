Australijos Antarktidoje vykdomos ekspedicijos nariai iš Daviso tyrimų stoties žiemos saulėgrįžos išvakarėse išsikirto eketę ir išsimaudė lediniame vandenyje. Skelbiama, kad vanduo, į kurį niurktelėjo drąsuoliai, buvo beužšąlantis. Kaip pasakoja Daviso stoties vadovė Kirsten le Mar, maudynės eketėje – tradicija, kurios laikosi visa komanda. Po tris savaites trukusios tamsos diena pradės ilgėti, nors saulė virš horizonto pakils dar ne greitai, sako Kirsten le Mar. Mawsono stotyje australai žiemos saulėgrįžos proga ant ledo žaidė golfą. Jų kolegos iš Casey stoties pasistatė ledo pilį. Vandenyne maudynės surengtos Makvorio saloje, esančioje maždaug pusiaukelėje tarp Naujosios Zelandijos ir Antarktidos. Arktinių tyrinėjimų pionierius iš Australijos Douglas Mawsonas ir jo kolegos pirmą kartą žiemos saulėgrįžą šventė dar 1912 metais.