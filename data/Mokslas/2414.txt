Programos veiklos sutrikimai Lietuvoje pastebėti apie 10 val. ryte, kitose valstybėse jie fiksuoti kiek anksčiau. Programa Lietuvoje ėmė veikti apie 15 valandą. Tinklalapio downdetector.com duomenimis, „Skype“ veikla sutriko visoje Europoje, stipriausi sutrikimai fiksuojami Latvijoje, Baltarusijoje, Ukrainoje, Čekijoje, Lenkijoje ir kitose valstybėse. Dažniausias skundas dėl „Skype“ veiklos: nepavyksta prie programos prisijungti, tuo skundžiasi pusė fiksavusiųjų sutrikimus, kiti skundai yra apie tai, kad nepavyksta gauti siunčiamų žinučių ir priimti balso skambučius.