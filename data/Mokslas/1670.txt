Šiaurės vakarinėse teritorijose dirbantys archeologai aptiko senovines metalurgijos dirbtuves, dvi kapavietes ir devynias aukojimo aukas. Spėjama, kad radinių amžius gali siekti ir tūkstantį metų. Įspūdinas radinys aptiktas Pomako miškų istoriniame draustiniame, esančiame maždaug už 700 kilometrų į šiaurę nuo sostinės Limos. Skelbiama, kad Japonijos ir Peru archeologų komanda aptiko devynių vyrų, kurių amžius gali siekti nuo 25 iki 30 metų, palaikus. Ekspertai sako, kad jie buvo paaukoti dievams. Netoliese archeologai aptiko kapavietę, kuri, kaip spėjama, priklausė Sikano kultūros elito atstovui. Iš viso atkastos dvi tokios kapavietėse. Abejose rasta keramikos dirbinių ir dekoratyvinių peilių. Sikano kultūrą daugiausia formavo prekiautojai ir talentingi amatininkai, metalurgijos ir keramikos dirbinius dabinę religiniais motyvais. Kai XVI amžiuje į teritoriją atvyko ispanų konkistadorai, jie tokiems laidojimo papročiams padėjo tašką.