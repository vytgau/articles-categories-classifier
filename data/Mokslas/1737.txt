Šaldytuvas – paprastas prietaisas: šaldalas tai plečiasi ir šąla, tai vėl suspaudžiamas kompresoriaus, skystėja, kad vėl plėsdamasis galėtų surinkti šilumą iš visko, kas guli šaldytuvo viduje – ir taip vėl ir vėl iš naujo. Tačiau užsukite į bet kurios parduotuvės buitinės technikos skyrių – ir viskas pasirodys neįmanomai sudėtinga. Gamintojai naujas funkcijas diegia dešimtimis; vieni rekordiškai greitai užšaldo, kiti patys bakterijas užmuša, būna, šaldytuvai netgi moka patys atitirpinti maistą. Kai kurios funkcijos atrodo suprantamos: „NoFrost" – ir šaldytuvo vadavimo iš prisikaupusio ledo gniaužtų operacijas galima pamiršti, bet kitos ne tokios aiškios. Ar jums reikia papildomo kompresoriaus? Ar iš tiesų veikia šokinis užšaldymas? Ar bakterijos atakuoja produktus, jeigu jo šaldytuvo danga ne antibakterinė? Kam reikalingas zoninis šaldytuvas? Pasiaiškinkime.