Ši suma bus sumokėta dalimis. Iš pradžių „Celgene“ už privačiai valdomą „Impact Biomedicines“ sumokės 1,1 mlrd. JAV dolerių, pranešė įmonės, patvirtinusios ankstesnį JAV verslo dienraščio „The Wall Street Journal“ pranešimą. Jeigu „Impact Biomedicines“ pavyks pasiekti užsibrėžtus su reguliavimo institucijų patvirtinimais susijusius tikslus, gali būti sumokėta antra dalis – 1,4 mlrd. JAV dolerių. O jeigu įmonės grynieji pardavimai pasaulio rinkoje, šiuo metu sudarantys apie 1 mlrd. JAV dolerių, viršys 5 mlrd. JAV dolerių ribą, gali būti sumokėta dar viena dalis – 4,5 mlrd. JAV dolerių. „Celgene“ yra viena didžiausių JAV biotechnologijų įmonių, kuri garsėja savo vaistų nuo vėžio portfeliu, tačiau bando diversifikuoti savo produktų asortimentą. „Impact Biomedicines“ specializuojasi kraujo ligų gydymo srityje.