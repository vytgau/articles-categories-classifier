Šiaurinėje Alžyro dalyje esančio Ain Sefreo gyventojai sausio 7 dieną, sekmadienį, turėjo unikalią galimybę išvysti neįprastą reginį: karščiausioje pasaulio dykumoje – Sacharoje – iškrito sniego. Miestą užklupo neįprastai vėsus oras. Dalis dykumos reljefo pasidengė sniego danga. Nors sniegas dieną, pakilus oro temperatūrai ir ištirpo, pats sniego faktas sukėlė tikrą ažiotažą. Fotografė Hamouda Ben Jerad, kuri įamžino sniegu besistebinčius žmones ir patį šioje vietovėje itin retą meteorologinį reiškinį, sako, kad smėlio ir sniego derinys – džiaugsmas fotomenininko akims. Alžyro Ain Sefros miestas dar žinomas kaip Sacharos dykumos vartai.