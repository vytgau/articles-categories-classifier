Pranešime žiniasklaidai rašoma, kad tiek Lietuvoje, tiek visame pasaulyje kompiuteriniais ar mobiliaisiais žaidimais dažniausiai mėgaujasi 18-35 m. vyrai, gaunantys didesnes pajamas ir dažniau gyvenantys didmiesčiuose. Būtent suaugę vyrai labiausiai mėgsta ir programėles – jų savo telefonuose dažniausiai turi iki 20. Apklausos rodo, kad pagal šiuos įpročius lietuviai nedaug skiriasi nuo Vakarų Europos šalių ir JAV vartotojų. „Gal nemažai kas nustebs, tačiau faktas akivaizdus – žaidimais dažniausiai mėgaujasi gyvenime įsitvirtinę vyrai. Mūsų klientai taip pat nėra išimtis: tiek žaisdami, tiek naudodamiesi kitokiomis programėlėmis jie praleidžia vis daugiau laiko. Džiaugiamės, kad „Bitėje“ klientams galime pasiūlyti dar vieną naujovę, kuri gerokai supaprastins programėlių ir žaidimų pažinimą. Jau nuo praėjusios savaitės vos keliais paspaudimais mūsų klientai gali įsigyti programėles iš didžiausios pasaulyje parduotuvės „Google Play“, o mokėtina suma bus įtraukiama į mobiliojo ryšio sąskaitą“, – sako bendrovės „Bitė Lietuva“ rinkodaros vadovas Arūnas Mickevičius. Pirmieji tokie atsiskaitymai „Google Play“ parduotuvėje ir „Bitės“ tinkle įvyko liepos 18-ąją, o dabar ši paslauga prieinama visiems „Bitės“ ir „Labas“ klientams – atsiskaitymai kasdien skaičiuojami šimtais. Visi „Bitės“ ir „Labas“ klientai jau gali pirkti „Google Play“ turinį, už jį atsiskaitydami kaip įprasta už mobilųjį ryšį. Praėjusią savaitę tokią galimybę pasiūlė „Tele2“.