Naujasis 10,5 colių (2224 × 1668 taškų raiška) „iPad Pro“ gali pasigirti 40 proc. sumažintu rėmeliu aplink ekraną, todėl planšetinis kompiuteris išliko pakankamai kompaktiškas ir sveria mažiau nei 500 g (Wi-Fi modelis – 470 gramų, o versija palaikanti LTE – 480 gramų). Kuo pasižymi nauji ekranai su „ProMotion“ technologija? Šio matricos gavo 120 Hz vaizdo atnaujinimo dažnį, todėl sąsaja, žaidimai, filmai ir pan. bus atkuriami tolygiau ir natūraliau. Be to, šio ekrano dėka pavyko iki 20 ms sumažinti skaitmeninio rašiklio „Apple Pencil“ reakcijos laiką, kaip ir įprastos įvesties pirštais. Energijos taupymo sumetimais ekranas „ProMotion“ automatiškai reguliuoja ekrano atnaujinimo dažnį, priklausomai nuo atkuriamo turinio. Be to, naujųjų planšečių ekranas gavo pagerintą kovos su atspindžiais dangą, o ryškumas tapo dar didesnis, todėl saulės šviesoje su prietaisu dirbti bus patogiau. Technologija „True Tone“ dinamiškai reguliuoja baltos spalvos balansą pagal aplinkos apšvietimą, o išplėstinė spalvų gama leidžia atkurti labiau tikrovišką vaizdą. Antroji esminė naujovė – nauja SoC „A10X Fusion“ su 64 bitų architektūra. Bendrovė praneša, kad 6 branduolių procesorius veikia 30% greičiau, o 12 branduolių grafika demonstruoja iki 40 proc. didesnį našumą, lyginant su A10. Visa tai pasiekiama be neigiamo poveikio baterijai – kaip ir anksčiau, galite naudotis iki 10 valandų naršymo internete per Wi-Fi režimą. Kita svarbi naujosios vieno lusto sistemos naujovė – integruotas judėjimo koprocesorius M10 (anksčiau šią funkciją atliko atskira mikroschema). „Apple“ pristato „iPad Pro“ kaip patogų įrankį filmavimui, nuotraukų ir aukštos kokybės vaizdo įrašų redagavimui bei dalijimuisi. Prietaisas aprūpintas 7 MP raiškos „FaceTime HD“ priekine kamera su f/2.2 diafragma, 1080p vaizdo įrašymo galimybe ir blykste. Tarp kitų galimybių paminėtas HDR fotografavimas, „gyvos“ nuotraukos, veidų ir kūnų aptikimas, taip pat stabilizavimo programa. Prietaiso gale įtaisyta pagrindinė 12 megapikselių kamera gali užfiksuoti 4K raiškos vaizdo įrašą 30 kadrų/s dažniu, turi optinę vaizdo stabilizavimo sistemą, dvigubą optinį priartinimą ir dviejų atspalvių blykstę, sudarytą iš keturių LED. Tarp papildomų filmavimo režimų yra sulėtintas atkūrimas (120 kadrų per sekundę 1080p raiška arba 240 kadrų/s 720p raiška), pagreitinto atkūrimo režimas (Time‑lapse) su stabilizavimu, patobulintas programinis stabilizavimas įrašant 1080p ir 720p raiška, nuolatinis AF filmuojant, vaizdo triukšmo mažinimas , gebėjimas fotografuoti 8 megapikselių nuotraukas, įrašyti 4K video ir kitos galimybės. Taip pat verta paminėti keturis garsiakalbius su gebėjimu užtikrinti erdvinį garsą bet kokioje padėtyje, Wi-Fi 802.11ac ir 4G LTE Advanced tinklų palaikymą (atitinkamose modeliuose, kur taip pat įdiegta programinės SIM kortelės „Apple SIM“ technologija). Buvo patobulintas ir jutiklinis mygtukas „Touch ID“, kuris dabar leidžia lengviau atrakinti „iPad Pro“, taip pat atsiskaityti už prekes ir paslaugas „App Store“, „iTunes Store“, „iBooks Store“ arba per mokėjimo sistemą „Apple Pay“. Kartu su planšete siūlomi priedai, pavyzdžiui, skaitmeninis rašiklis „Apple Pencil“, kurio nauja versija gavo pagerintus spaudimo jėgos ir pasvirimo kampo nustatymo jutiklius, ir klaviatūrą „Smart Keyboard“. Specialiai „iPad Pro 10,5“ sukurta pilno dydžio plona ir patvari klaviatūra, kuri nereikalauja įkrovimo ir prijungimo per Bluetooth, be to atlieka dėklo „Smart Cover“ funkcijas. Aparatūros inovacijas papildys rudenį pasirodysiančios „iOS 11“ programinės įrangos atnaujinimai, kurie išplės „iPad“ galimybes šiomis pagrindinėmis naujovėmis: Pritaikoma įrankių juosta „Dock“ leis atidaryti savo mėgstamas programas ir dokumentus iš bet kurio ekrano; Pagerintas daugiafunkciškumas, įskaitant atnaujintą programų perjungimą su nauja funkcija „Spaces“, kuri leis lengviau perjungti užduotis ir naudoti iškart dvi aktyvias programas „Split View“ ir „Slide Over“ režimais; Nauja programa „Files“ yra sukurta siekiant suburti visus prietaise ir debesų saugyklose esančius failus; Atsirado tekstą, nuotraukų ir failų pervilkimo iš vienos programos į kitą funkcija, kuri prieinama iš bet kurios ekrano srities; Pastabose pasirodė skenavimo funkcija, kuri leidžia specialiu būdu fotografuoti dokumentus, ištaisyti tamsesnes sritis ir naudojant filtrus pagerinti teksto ryškumą bei aiškumą; Išplėsta „Apple Pencil“ integracija: pridėta galimybė piešti tarp teksto pastraipų ir užsirašinėti pastabas „Notes“ ir „Mail“ programėlėse. Atsirado ranka parašytų žodžių ir simbolių paieškos funkcija. 10,5 colių „iPad Pro“ spalvą bus galima rinktis iš sidabro, pilkos, aukso ir rožinio aukso, o jo kainos prasideda nuo 649 JAV dol. už 64GB Wi-Fi modelį ir nuo 779 JAV dol. už 64GB Wi-Fi + LTE modelį. 12,9 colių „iPad Pro“ yra prieinamas su sidabro, pilkos ir aukso spalvos korpusais ir jo kainos prasideda nuo 799 JAV dolerių už 64GB Wi-Fi modelį ir nuo 929 JAV dolerių už 64GB talpos versiją su Wi-Fi ir LTE moduliais.