Šie nebrangūs prietaisai išplės gamintojo „Blue Charm“ gaminių liniją. Abu modeliai turi metalinį rėmą iš abiejų pusių padengtą 2.5D formos stiklo plokštelėmis. „Meizu U10“ pasiruošę pasiūlyti 5 colių Full HD ekraną, MT6750 (4xA53 1.5GHz + 4xA53 1.0GHz) lustą ir du atminties variantus: 2/16 ir 3/32 GB. Priekinio fotoaparato raiška yra 5 MP, o pagrindinio – 13 megapikselių ir jis turi kelių etapų automatinį fokusavimą. Prietaisas aprūpintas pirštų atspaudų jutikliu „mTouch 2,1“, o jo baterijos talpa siekia 2760 mAh. „Meizu U10“ veikia valdomas „YunOS“ su „FlyMe“ vartotojo sąsaja. 2/16 GB naujienos versijos kaina bus apie 150 dolerių (130 eurų), o 3/32 GB – 180 dolerių (160 eurų). Kitą debiutantą, „Meizu U20“, aprūpino 5,5 colių Full HD ekranu, „Helio P10“ (8x Cortex-A53, iki 2.0GHz, Mali-T860 MP2 700MHz grafika) lustu, pirštų atspaudų skaitytuvu „mTouch 2.1“, 5 megapikselių priekine ir 13 MP galine kameromis. Šis modelis taip pat turės 2/16 ir 3/32 GB atminties versijas. Baterijos talpa jame yra 3260 mAh, o veikia ši naujiena taip pat „YunOS“ dėka. Už modelį su 2GB RAM ir 16GB ROM prašys 165 dolerius(145 eurus), o išmanusis telefonas su 3/32 GB atminties kainuos 195 dolerius (170 eurų). „Meizu U10“ pardavimai Kinijoje prasidės rugsėjo 18 d. o „Meizu U20“ bus galima įsigyti nuo rugpjūčio 28 d.