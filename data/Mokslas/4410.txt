Didžiausia pasaulyje socialinės žiniasklaidos bendrovė turbūt tikisi, kad kolektyvinė interneto atmintis yra trumpa. Panašią paslaugą – taip pat pavadintą „Marketplace“ – „Facebook“ sukūrė 2007 m., bet pastaroji sėkmės nesusilaukė ir 2009 m. bendrovė ja nusikratė parduodama trečiajai šaliai „Oodle“. Šį kartą viskas gali būti kitaip. Pirma, senoji „Marketplace“ veikė tik kompiuteriuose, o dauguma „Facebook“ vartotojų naudojasi mobiliaisiais telefonais, kuriems skirtos programėlės „Craiglist“ neturi. Antra, „Facebook“ gauna tikslesnę informaciją apie vartotojų buvimo vietą, jeigu šie naudojasi telefonu, todėl gali siūlyti vartotojams netoli esančius pirkinius ir pirkėjus. Pasak „Facebook“ atstovų, po kruopščių, ilgiau nei metus trukusių rinkos tyrimų, atliktų „Facebook“ grupėse, programėlė jau paruošta naudojimui. „Facebook“ iš „Marketplace“ nieko neuždirbs, nes dėl kainų pirkėjai ir pardavėjai susitars tarpusavyje. Jau nuo pirmadienio vartotojai galės parsisiųsti programėlę į mobiliuosius telefonus. Kol kas paslauga prieinama tik Jungtinėse Amerikos Valstijose, Britanijoje, Australijoje ir Naujojoje Zelandijoje.