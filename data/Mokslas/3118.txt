Svarbu atminti vieną, prieš imdamiesi atnaujinti operacinę sistemą, pasirūpinkite savo duomenų atsargine kopija. Vienas labiausiai pastebimų patobulinimų – galimybė naujųjų ausinių „AirPods“ savininkams pasinaudoti telefono paieškos funkcija „Find My iPhone“ ieškant naujųjų ausinių. Galima pasirinkti kelias opcijas: kad viena arba abi ausinės imtų skleisti garsą ir taip padėtų jas surasti arba, jei baiminamasi, kad jos yra pamestos, galima pamatyti, kurioje vietoje jos paskutinį kartą jungėsi su „Apple“ įrenginiu, rašo „Business Insider“. Naujausias atnaujinimas pusmečio senumo mobiliajai operacinei sistemai įtraukia ir papildoma funkcionalumą balso asistentui „Siri“ - naudojantis šia paslauga bus galima prisijungti prie mokėjimo programėlių, apmokėti sąskaitas ir patikrinti, koks yra jų būklė. Virtualus asistentas taip pat galės susijungti su automobilio programėlėmis ir patikrinti transporto priemonės kuro lygį bei tai, ar automobilis užrakintas. „Siri“ galės įjungti arba išjungti automobilio šviesas ar signalizuoti. iOS 10.3 pristato naują „Apple“ duomenų saugojimo sistemą, tad verta žinoti, kad jei atnaujinimas jūsų įrenginyje nevyks taip sklandžiai, kaip norėtųsi, dalį duomenų galite prarasti. 