Peteris Carlssonas, iki 2015 metų ėjęs „Tesla“ tiekimo skyriaus vadovo pareigas, įsteigė bendrovę "Northvolt", rašė verslo laikraštis „The Financial Times“. Šiuo metu jis drauge su „Northvolt“ gamybos direktoriumi, buvusiu „Tesla“ darbuotoju Paolo Cerruti planuoja Švedijos teritorijoje atidaryti 4 mlrd. JAV dolerių vertės gamyklą. Ličio jonų baterijų gamybą ketinama pradėti iki 2020 metų. Gamybos įmonėje planuojama įdarbinti 2,5-3 tūkst. žmonių. Pasak P. Karlsono, jo bendrovė neketina konkuruoti su „Tesla“, kur jis dirbo penkerius metus. Jų tikslas - sudaryti konkurenciją Azijos baterijų gamintojams, o būtent - Japonijai, Pietų Korėjai bei Kinijai, kurios kontroliuoja didžiąją šios gamybos dalį.