Daugybę metų robotus kuriantys inžinieriai bandė kopijuoti įvairių vabzdžių ir gyvūnų judesius. Specialistų nuomone, per milijonus evoliucijos metų gamta rado optimaliausius sprendimus. Dabar šia koncepcija suabejota. Šveicarijos mokslininkai mano, kad standartinė vabzdžių eisena – ne idealus variantas robotams. Įprastai šešiakojai juda, vienu metu ant žemės statydami tris kojas. Specialistai nusprendė, kad gali padaryti geriau.