Žurnale „Nature Climate Change“ paskelbtame tyrime numatoma, kad, pagal „įprastinį scenarijų“, beveik 70 proc. visos karališkųjų pingvinų populiacijos bus priversta persikelti arba išnyks iki šio amžiaus pabaigos. Karališkieji pingvinai yra antra didžiausia pingvinų rūšis, pirmoji vieta atitenka imperatoriškiesiems pingvinams. Karališkieji pingvinai dauginasi tik specifinėse izoliuotose salose, kur nėra ledo dangos ir lengvai prieinami vandenys. Šiltėjant vandenynams, žuvimis ir kriliais mintantiems pingvinams ieškant maisto, gali tekti daug toliau plaukti ir daug ilgesniam laikui palikti vienus savo jauniklius. „Jiems reikės arba persikelti kažkur kitur, arba jie tiesiog išnyks“, – sakė vienas iš tyrimo autorių Emilianas Trucchis.