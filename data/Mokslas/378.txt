„Tikiu ekonomika, pagrįsta teisingumu, ir Paryžiaus komerciniame teisme pareikšiu „Google“ ir „Apple“ ieškinį dėl piktnaudžiavimo“ Prancūzijos startuolių atžvilgiu, pareiškė ministras RTL radijui. Anot jo, startuoliams, parduodantiems savo programėles per „Google“ ir „Apple“, yra nustatytos tam tikros sąlygos. Be to, JAV įmonės „taip pat renka duomenis“ ir „abi gali vienašališkai keisti sutartis“. Pasak ministro, ši padėtis yra nepriimtina. „Manau, kad „Google“ ir „Apple“, kurios yra tokios galingos, su mūsų startuoliais ir mūsų IT kūrėjais neturėtų elgtis taip, kaip elgiasi dabar“, – pareiškė B. Le Maire. Prancūzijos ministras anksčiau yra grasinęs apmokestinti abi įmones pagal jų pardavimus Prancūzijoje ir pasmerkęs jų strategiją, kurią įmonės taiko, siekdamos mokėti mažesnius mokesčius kitose ES šalyse. Pasak ministro, dėl planuojamo pareikšti ieškinio įmonėms gali būti skirtos baudos, kurios gali siekti kelis milijonus eurų. „Esu atsakingas už tai, kad būtų užtikrinta ekonominė tvarka ir teisingumas, – pareiškė B. Le Maire. – Yra taisyklės. Yra teisingumas. To turėtų būti paisoma.“