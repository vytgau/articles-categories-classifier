Prie tokių objektų, kaip Jupiterio palydovas Europa ar Saturno Enceladas, prisijungia dar vienas Saturno palydovas – Dionė. Naujausias Dionės ir kitų Saturno palydovų ledinės plutos modelis rodo, kad šiame 1120 km skersmens palydove turėtų būti dešimčių kilometrų gylio vandenynas, slypintis po 100 km ledo sluoksniu. Modelyje buvo laikoma, kad ledinės plutos gali atlaikyti tik minimalų įtempimą, kokį žinome, kad ledas gali atlaikyti, prieš subyrėdamos. Ši prielaida leido sutapdinti Encelado modelio rezultatus su seniau iš Encelado svyravimų, jam judant orbita, gautus duomenis apie vandenyno gylį. Žinios apie skystą vandenį Dionėje sustiprins raginimus greičiau į tolimąsias Saulės sistemos planetas siųsti naujas misijas. Tyrimo rezultatai publikuojami Geophysical Research Letters.