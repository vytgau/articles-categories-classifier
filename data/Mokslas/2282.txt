Archeologai atsargiai šalina žmonių kaukoles iš bokšto senovinėje actekų šventykloje, esančioje po Meksiko miestu. Tai tik viena iš šimtų kaukolių, rastų vienoje pagrindinių actekų sostinės šventyklų, sukėlusių naujų klausimų apie aukojimo kultūrą senovės imperijoje. Maždaug šešių metrų skersmens bokštas stovėjo sūnaus dievui skirtos koplyčios kampe. Jo pagrindas vis dar po žeme. Actekai ir kitos mezoamerikiečių kultūros aukojo žmones. Istorikai teigia, kad kelių šimtų kovotojų ar mūšiuose sučiuptų vyrų kaukolės buvo sukabintos specialiose kabyklose, aptiktose visoje centrinėje Amerikoje. Jos ten atsirado dar prieš ispanų užkariavimą. Vis dėlto čia Meksikos archeologai aptinka ir moterų bei vaikų palaikų, apdorotų kalkėmis. Manoma, kad šis bokštas buvo suformuotas kaip didžiulio kaukolių masyvo dalis, pakursčiusi ispanų konkistadorų baimę šiems užkariavus miestą. Vieno ispanų kario 1521 metų pasakojime minimas bokštas, kuriame jis teigia suskaičiavęs tūkstančius kaukolių.