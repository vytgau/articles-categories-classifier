Jei leis oro sąlygos, „supermėnulis“ geriausiai turėtų būti matomas 15 val. 52 min. Lietuvos laiku. Astronomai pataria šviesulį stebėti, kai tik jis pakils virš horizonto – kadangi dėl optinės apgaulės, kylant mėnuliui, atrodo, jog šis yra didesnis. Įspūdį sustiprinti turėtų ir tai, kad šįvakar mėnulis prie Žemės atsidurs beveik 30 tūkstančių kilometrų arčiau negu būna nutolęs vidutiniu atstumu. Šis dangaus kūnas aplink Žemę skrieja pailga, elipsine orbita, tad metams bėgant tai priartėja, tai vėl atitolsta. Supermėnulis sukels didesnius potvynius – tuo ypač džiaugiasi banglentininkai, norintys ne tik paplaukioti ant didesnių bangų, bet ir padaryti tai naktį.