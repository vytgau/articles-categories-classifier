„Kaspersky Lab“ pranešime žiniasklaidai rašoma, kad sumokėję kibernetiniams nusikaltėliams, neatgauna savo failų. Tyrimo metu nustatyta, kad daugiau nei trečdalis aukų (36 proc.) renkasi mokėti išpirką, kad atgautų savo failus po virusų išpuolio, tačiau vienas iš penkių vis dar neatgauna savo failų. Taigi, „Kaspersky Lab“ ragina naudotojus nepasiduoti išpirkos reikalaujančius virusus platinančių nusikaltėlių reikalavimams ir apie nusikaltimus pranešti atsakingoms institucijoms. 2016 m. „Kaspersky Lab“ naudotojų saugumo rizikos tyrimo išvados rodo išpirkos reikalaujančių virusų grėsmės mastą ir rimtus padarinius žmonių duomenims. Beveik vienas iš penkių interneto naudotojų (17 proc.) buvo užpultas virusų, 6 proc. neatgavo savo failų iš išpirkos reikalaujančių kibernetinių nusikaltėlių. Išpirkos reikalaujančių virusų išpuolių aukoms dažnai sunku apsispręsti, ar mokėti išpirką ir taip didinti nusikaltėlių verslo įplaukas. Naujausi tyrimai rodo, kad ir sumokėjus išpirką nėra garantijos, kad prieiga prie duomenų bus atkurta. Beveik pusės (47 proc.) virusų aukų beveik visi failai buvo užšifruoti, ketvirtadalio (26 proc.) – dauguma failų, 17 proc. po užkrėtimo prarado visus savo duomenis, tik 28 proc. galėjo atkurti visus savo failus. Tačiau vis tiek beveik ketvirtadalis (24 proc.) interneto naudotojų vis dar nesuvokia visos virusų keliamos grėsmės.