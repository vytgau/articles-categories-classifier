Draudimo bendrovė „Admiral“ planavo prašyti jaunų vairuotojų leidimo peržiūrėti jų „Facebook“ paskyrų turinį – jų įrašus ir informaciją, kurią jie įvertino spausdami „Patinka“, – kad tiksliau nustatytų, ar asmuo vairuoja saugiai. Jeigu vairuotojas įvertinamas kaip „saugus“, jo automobilio įmoka būtų sumažinta. Tačiau dieną, kai buvo planuojama pradėti šį vertinimo procesą, „Facebook“ pranešė, kad „Admiral“ negali nustatyti vairuotojo tinkamumo, remdamasi vien tik jo „Facebook“ paskyros turiniu. „Mums svarbiausia – apsaugoti „Facebook“ vartotojų privatumą. Turime aiškią politiką, kuri neleidžia naudoti „Facebook“ esančios informacijos, kuria būtų remiamasi priimant sprendimus apie asmenų gebėjimą (vairuoti)“, – sakė „Facebook“ atstovas spaudai. „Facebook“ leis vartotojams prisijungti prie „Admiral“ programėlės per savo „Facebook“ paskyrą, tačiau draus bendrovei peržiūrėti jų paskyrų duomenis draudimo įmokų mažinimo tikslu. „Kiek žinome, dabar „Admiral“ pateiks savo klientams klausimyną, pagal kurio atsakymus bus įvertinamas asmenų gebėjimas saugiai vairuoti“, – teigė „Facebook“ atstovas.