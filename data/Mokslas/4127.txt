Serijinės įtaiso gamybos pradėjimui pradėta sutelktinio finansavimo kampanija „Kickstarter“ puslapyje. SPUD yra projektorius, prie kurio pritvirtinta sulankstoma dėžutė su PVC ekranu. Įrenginys sveria apie 900 gramų, o sulankstyto dydis yra kaip knygos (170×190×55 mm). Išlankstytas įrenginys tampa 24″ įstrižainės, 1280×720 vaizdo taškų raiškos ir 120 Hz vaizdo atnaujinamo dažnio monitoriumi. Nešiojamas monitorius gali rodyti vaizdą iš bet kokio įrenginio, turinčio HDMI išvestį. Įrenginiams, nepalaikantiems prijungimo kabeliu, galima panaudoti belaidį HDMI „pakabuką“, kurio pajungimui numatyta USB jungtis. Vidinės baterijos pakanka veikti 3–6 valandas (trukmė priklauso nuo ekrano šviesumo), tačiau jeigu sutelktinio finansavimo kampanija surinks daugiau nei 250 tūkst. dolerių, bus įtaisytas didesnės talpos akumuliatorius, su kuriuo minimalaus ryškumo režimu SPUD veiks 10 valandų. Sutelktinio finansavimo kampanijos metu minimali išskleidžiamojo monitoriaus kaina yra 349 doleriai (apie 315 eurų). Pagamintų įrenginių siuntimą pirkėjams planuojama pradėti 2017 metų sausio mėnesį. Reikia pažymėti, kad sutelktinis finansavimas visada susijęs su tam tikra rizika, nes projektas gali ir žlugti — pernai metų tyrimas parodė, kad neįvykę projektai sudaro devynis procentus. 