Pietinėje Kinijos Guangdongo provincijoje ketvirtadienio vakarą Guangdžu miesto dangų papuošė specialus pasirodymas su 1180 bepiločių skraidyklių – taip miestas pasveikino daugiau kaip 1 tūkst. tarptautinių svečių, atvykusių į 2017 metų Pasaulinį turto forumą, vykusį nuo trečiadienio iki penktadienio. Dronai palaipsniui išnirdavo iš tamsos ir skrisdavo į dangų virš Perlų upės, kur suformavo kinų hieroglifą „Cai Fu“, reiškiantį turtą. Galiausiai buvo sudėliotas ir pilnas forumo pavadinimas. Bepilotės skraidyklės danguje kinų kalba taip pat užrašė „Atvirumas ir inovacija“ bei „Aš myliu GZ (Guangdžu)“. Galiausiai per harmoningą ir įspūdingą sceną jos suformavo Kinijos žemėlapį.