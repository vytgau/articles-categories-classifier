Pranešime žiniasklaidai – Arnoldo Lukošiaus, „Tele2 Inovacijų biuro“ eksperto telekomunikaciųjų rinkos prognozes 2018-iesiems. Tavo veidas ir dirbtinis intelektas Panašu, kad dirbtinio intelekto pagrindu veikiančią veido atpažinimo technologiją „Face ID“ sukūrusius „Apple“ šiais metais pasivys ir „Android“ flagmanai. Nors dar nepaskelbta, ar sausio pradžioje debiutuosiantis būsimų „Samsung Galaxy S9“ telefonų procesorius „Exynos9810“ turės atskirą neuroninį tinklą, tačiau pakvietimo į pristatymą šūkis „Daugiau negu komponentai“ išduoda, kad galime tikėtis ir dirbtinio intelekto, ir didesnio daiktų interneto integravimo. Taigi, 2018 m. „Android“ flagmanai galės patys mokytis, įsidėmėti ir nustatyti, ką mato jų kamera, užtikrinti saugumą, nesidalindami tais duomenimis internetu. 5G ryšys – jau arti Praėjusiųjų metų gruodį Lisabonoje buvo patvirtintos pirmosios 5G ryšio specifikacijos, o tai reiškia, jog bus nebe tik kalbama, bet ir prasidės tikrieji 5G tinklo kūrimo darbai. Ir nors likusios specifikacijos turėtų būti patvirtintos jau vasaros pradžioje, tačiau standartą palaikysiančių išmaniųjų telefonų reikės palaukti dar bent porą metų. Nepaisant to, fiksuotas 5G interneto stoteles jau aktyviai bando bent kelios kompanijos. Pirmąja 5G interneto demonstracine aikštele virs Olimpinės žaidynės Pietų Korėjoje. Lankytojai galės išbandyti „Intel“ 5G tinklo galimybes. Telefonas besilankstančiu ekranu Gandai, kad „Samsung“ jau tuoj išleis telefoną besilankstančiu ekranu, įkyriai kartojasi kasmet nuo pat 2012-ųjų, kai kompanija pristatė pirmą AMOLED ekraną. Tačiau kūnu tie gandai kol kas nevirto – išsprendus vieną techninę problemą, kūrėjams vis iškildavo nauja ir planai vėl būdavo nukeliami. Tačiau jau buvusiųjų metų rugsėjį, „Samsung“ mobiliųjų telefonų verslo prezidentas Dongjinas Kohas žurnalistams prasitarė apie planus 2018-aisiais išleisti „Galaxy Note“ serijos įrenginį besilankstančiu ekranu. Nors ir pripažino, kad dar reikia išspręsti daugybę techninių problemų, tai buvo pirmas kartas, kai „Samsung“ atstovas oficialiai prabilo apie tokį telefoną. Didesni, akylesni ir greitesni 2018-aisiais bus pristatyta ir nemažai naujų skirtingų kompanijų išmaniųjų modelių. Dar vasarį turėtų pasirodyti „Samsung Galaxy S9“ ir „S9+“. Tą patį mėnesį turėtų būti pristatytas ir itin svarbus „Huawei P11“. Spėlionėms apie šį modelį reikėtų atskiro straipsnio – ko vertos vien kalbos apie trijų lęšių, gal net 40 MP raiškos „Leica“ galinę kamerą ir „iPhoneX“ stiliaus ekraną. Gegužę pasaulis turėtų išvysti „HTC U12“. Kalbama, kad „HTC“ nebegamins galingų išmaniųjų telefonų, tad šis modelis gali tapti paskutiniu „HTC“ flagmanu. Rugpjūtį žadamas „Nokia 10“. O rugsėjį labiausiai laukiamas bus „Galaxy Note 9“. Nors nė kiek ne mažesne rugsėjo naujove turėtų tapti „iPhone 11“. O gal „iPhone XI“? Tikimasi, kad šiais metais visi „iPhone“ modeliai turės visą priekį dengiantį ekraną.