Kapsulė „Dragon“, vienintelis tokio tipo aparatas, galintis grąžinti į žemę mokslinių tyrimų mėginių ir kitokios medžiagos, beveik mėnesį išbuvo susijungusi su TKS. Ji į orbitą pakilo vasario 23 dieną ir nugabeno į stotį daugiau kaip dvi tonas maisto, vandens ir NASA mokslinės įrangos. Prieš kapsulei sugrįžtant įgula prikrovė ją pasenusios įrangos, šiukšlių ir beveik dvi tonas mokslinių tyrimų, atliktų mikrogravitacijos sąlygomis, medžiagos. 9 val. Grinvičo (11 val. Lietuvos) laiku „Dragon“ buvo paleista TKS kibernetinio manipuliatoriaus ir ilgiau kaip 6 val. skriejo į Žemę. Prieš 16 val. (18 val.) kapsulė nusileido netoli Meksikos krantų, išskleidusi tris didžiulius parašiutus. „Šiandien atsisveikiname su #Dragon!“ – parašė prancūzas astronautas Thomas Pesquet, vienas iš šešių įgulos narių, pradėjęs misiją orbitoje lapkritį. „Ji gabena į Žemę dalį mūsų: svarbių mokslinių mėginių, kurių dalis paimta iš įgulos!“ – pridūrė jis. 