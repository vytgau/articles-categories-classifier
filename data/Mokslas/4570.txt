Pranešime žiniasklaidai rašoma, kad „Precision“ mobilios darbo stotys pasižymi didesne sparta ir atmintimi bei leidžia duomenis apdoroti greičiau. Tai puikiai dera su plonesniu ir lengvesniu korpusu, vienu geriausių rinkoje dizainų bei puikios kokybės ekranu. „Precision 15 (7510)“ ir „Precision 17 (7710)“ – ketvirtadaliu spartesnė atmintis Atnaujinti „Precision 15 (7510)“ ir „Precision 17 (7710)“ modeliai, priklausantys „Precision 7000“ serijai, turi du naujus „Intel Xeon“ procesorius – „E3-1545 v5“ ir „E3-1575 v5“, kurie pasižymi iki 20 proc. didesne sparta, lyginant su ankstesnės kartos modeliais. Naujieji „Intel Xeon“ – šiuo metu patys galingiausi į „Dell Technologies“ mobilias darbo stotis diegiami procesoriai. Kiekvienas naujojo procesoriaus branduolys ir duomenų srautas turi prieigą prie 128 MB papildomos atminties, integruotos į patį procesorių. Naujieji lustai turi „Iris Pro“ grafikos technologiją, taip pat aparatines duomenų apsaugos ir administravimo priemones, leidžiančias sumažinti veiklos sąnaudas. Be kita ko, atnaujinta „Precision 7000“ serija taip pat pasižymi spartesne atmintimi. Glaudžiai bendradarbiaudama su partneriais „Dell Technologies“ darbo stotis „Precision 7510“ ir „Precision 7710“ aprūpino DDR4 „SuperSpeed“ 2667 MHz spartos operatyviąja atmintimi, kurios maksimali talpa siekia 32 GB. Tai – net 23 proc. spartesnė atmintis, palyginti su ankstesnės kartos kompiuteriais1. Dėmesys saugumui ir išplėstos virtualios realybės galimybės Atnaujintos ir „Precision 15 (5510)“ mobilios darbo stotys - įmontuotas galingesnis procesorius „Intel Core i5-6440HQ“. „Precision 15 (3510)“, „Precision 15 (7510)“ ir „Precision 17 (7710)“ modeliai palaiko ECC atminties klaidų korekcijos technologiją „Dell Reliable Memory Technology Pro“, leidžiančią dar labiau sustiprinti duomenų apsaugą. Šios inovacijos suteikia galimybę vartotojams atlikti kompiuterizuotus projektavimo ir kitus darbus greičiau, saugiau ir efektyviau. Naudojant daugelio gijų arba branduolių duomenų apdorojimo režimą, šios darbo stotys turi galimybę pasinaudoti papildoma atmintimi, todėl skaičiavimai atliekami žymiai greičiau. Šį pavasarį „Dell Technologies“ taip pat pristatė naujas darbo stočių virtualios realybės konfigūracijas ir pirmąją darbo stotį „Precision Tower“, leidžiančią profesionalams kurti virtualios realybės turinį. Siekiant pagerinti šią vartotojų patirtį, „Precision Tower“ ir „Precision R7910 Blade“ darbo stotys buvo atnaujintos naujais „Intel Xeon E5-2600 Broadwell“ procesoriais su didesniu branduolių skaičiumi, kurie pasižymi dar didesniu efektyvumu atliekant tos pačios užduoties veiksmus vienu metu. Visa tai idealiai tinka 3D modeliavimui ir animacijos kūrimui, pavyzdžiui, „Precision“ darbo stotis naudojo filmo „Angry Birds“ kūrėjai.