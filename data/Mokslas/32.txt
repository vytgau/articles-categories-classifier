Telefonai.eu šiandien siūlo pažvelgti į geriausių balandžio mėnesio kiniškų išmaniųjų telefonų iki 250 eurų penketuką. Šio mėnesio penketuką sudaro išmanieji, kurie kainuoja nuo 180 eurų, tad, tinkamą įrenginį ras net ir tie, kurie ieško kuo galingesnio telefono už kuo žemesnę kainą. Xiaomi Redmi Note 5 Labiausiai Jūsų dėmesio vertas išmanusis telefonas už mažiau nei 250 eurų – „Xiaomi Redmi Note 5“. Nors kolkas vyksta tik išankstiniai pardavimai, tačiau 5,99 colių įstrižainės ekranu su Full HD raiška pasižymintis įrenginys yra tikrai akį traukiantis variantas. Nuo 180 eurų kainuojantis „Redmi Note 5“ modelis pasižymi „Qualcomm Snapdragon 636“ procesoriumi su 3 GB operatyviosios (RAM) bei 32 GB vidinės atminties. Tiesa, už kiek didesnę kainą galima įsigyti ir modelį su atitinkamai 4 GB ir 64 GB atminties. Išmaniojo telefono veikimą palaiko 4000 mAh talpos baterija. Išmanusis telefonas nugarėlėje turi įmontuotą dvigubą kamerą, kuri pasižymi 12 MPx ir 5 MPx raiškos vaizdo jutikliais, o priekinėje dalyje gamintojas įmontavo 13 MPx raiškos vaizdo jutiklį, kuris skirtas asmenukėms fiksuoti. Verta paminėti ir tai, jog „Redmi Note 5“ palaiko visus reikiamus 4G ryšio dažnius, todėl Jums nekils jokių problemų naudojantis šiuo įrenginiu Lietuvoje. Lenovo S5 Nors pastaruoju metu iš gamintojo „Lenovo“ stovyklos nebuvo girdėti daug naujienų, tačiau naujasis „Lenovo S5“ yra tikrai įdomus pasirinkimas. Maždaug 238 eurus kainuojantis išmanusis telefonas pasižymi 5,7 colių įstrižainės ekranu su Full HD raiškos ekranu. Tiesa, šio įrenginio ekranas nėra toks berėmis kaip dauguma šiemet išleidžiamų telefonų. „Lenovo S5“ veikia su „Qualcomm Snapdragon 625“ procesoriumi, o jo stabilų veikimą užtikrina 4 GB operatyviosios (RAM) bei 64 GB vidinės atminties, kurią dar galima praplėsti su atminties kortele iki 128 GB. Išmanusis telefonas turi 3000 mAh talpos bateriją, o pačiame telefone įdiegta „ZUI 3.7“ operacinė sistema, kuri sukurta pagal „Android Oreo“ versiją. Kaip ir įprasta, šis išmanusis telefonas nugarėlėje turi dvigubą kamerą, kurią sudaro du 13 MPx raiškos vaizdo jutikliai, o priekinėje dalyje rasime 16 MPx raiškos vaizdo jutiklį, kuri skirtas asmenukėms. Elephone S8 O jeigu įsigyti išmanųjį telefoną už kiek daugiau nei 200 eurų, tačiau su 2K raiškos ekranu? „Elephone“ turi vieną tokį pasiūlymą – tai 6,0 colių įstrižainės ekranu išsiskiriantis „Elephone S8“ telefonas, kurį dabar galima įsigyti už maždaug 213 eurų. Išmanusis telefonas pagamintas su „MediaTek Helio X25“ procesoriumi, o jo stabiliu veikimu rūpinasi 4 GB operatyviosios (RAM) ir 64 GB vidinės atminties. „Elephone S8“ veikimą palaiko 4000 mAh talpos baterija, o pats įrenginys veikia su „Android 7.1.1“ operacinės sistemos versija. Nors dauguma išmaniųjų telefonų jau turi dvi kameras nugarėlėje, tačiau „Elephone S8“ turi tik vieną – 21 MPx raiškos vaizdo jutiklį. Priekinėje telefono dalyje rasime 8 MPx raiškos vaizdo jutiklį. Xiaomi Redmi 5 Plus Pirmasis „Xiaomi“ kompanijos išmanusis telefonas su 18:9 formatu pasižyminčiu ekranu. Tiems, kurie ieško tokio tipo išmaniojo telefono už patrauklią kainą – „Xiaomi Redmi 5 Plus“ yra bene geriausias pasirinkimas rinkoje. Įrenginys pakankamai pigus, o „Xiaomi“ prekinis ženklas yra vertinamas kaip vertas pasitikėjimo. Pigiausias modelis šiuo metu kainuoja maždaug 150 eurų. Naujasis „Xiaomi Redmi 5 Plus“ pasižymi 5,99 colių įstrižainės ekranu su Full HD+ raiška. Išmaniojo telefono veikimu rūpinasi vidutinės klasės įrenginiams skirtas „Qualcomm Snapdragon 625“ procesorius su 3 GB operatyviosios (RAM) bei 32 GB vidinės (ROM) atminties, kurią dar galima praplėsti ir atminties kortele. Verta paminėti ir tai, jog galima įsigyti ir 4 GB/64 GB atminties konfigūracija pasižymintį modelį, tačiau jo kaina siekia 165 eurus. „Redmi 5 Plus“ modelis taip pat turi 12 MPx raiškos vaizdo jutiklį nugarėlėje, o po juo įmontuotas ir pirštų antspaudų jutiklis. Priekinėje dalyje rasime 5 MPx raiškos vaizdo jutiklį, kuris skirtas asmenukėms. Pirmojo beveik berėmio „Xiaomi“ telefono veikimu rūpinasi 4000 mAh talpos baterija. Tiesa, tiems, kurie gyvena atokiau nuo miesto centro – reikėtų žinoti, jog šis modelis nepalaiko B20 dažnio, o dėl šios priežasties galimai prasčiau veiks mobilusis 4G internetas. UMIDIGI S2 Pro Ganėtinai gerą pasiūlymą iki 250 eurų turi ir gamintojas „UMIDIGI“, kurio išmanųjį telefoną galime rasti ir kitame šio mėnesio rinkinuke. Naujasis „UMIDGI S2 Pro“ pasižymi 6 colių įstrižainės ekranu su Full HD raiška ir šiuo metu kainuoja maždaug 229 eurus. Beveik berėmiu ekranu pasižymintis telefonas veikia su „MediaTek Helio P25“ procesoriumi bei turi 6 GB operatyviosios (RAM) bei 128 GB vidinės atminties, kurią dar galima praplėsti su atminties kortele iki 256 GB. „UMIDIGI S2 Pro“ veikimą palaiko net 5100 mAh talpos baterija. „UMIDIGI S2 Pro“ išmanusis telefonas nugarėlėje turi dvigubą kamerą, kurią sudaro 13 MPx raiškos ir 5 MPx raiškos vaizdo jutikliai. Priekinėje dalyje gamintojas įmontavo 16 MPx raiškos vaizdo jutiklį, kuris skirtas asmenukėms fiksuoti.