Geografas, GIS analitikas ir šiaip žemėlapiams „prijaučiantis“ „Imgur“ vartotojas Fejetlenfej sukūrė įspūdingą JAV upių baseinų žemėlapį. Jame, be abejo, dominuoja daugiau kaip pusę šalies teritorijos dengiantis Misisipės baseinas. Žemėlapyje vizualizuota Strahlerio tėkmių klasifikacija, pagal kurią sraunesnės upės vaizduojamos storesnėmis linijomis. Žemėlapis sukurtas pagal viešai prieinamus QGIS informacinės bazės duomenis, o didelės raiškos atvaizdai prieinami „Etsy“. 48 valstijose (į žemėlapį neįtraukta Aliaska ir Havajai) upės pasiskirsto į 18 baseinų. Jame dominuoja Misisipės baseinas (violetinė spalva), kurį sudaro Misisipės aukštupio ir žemupio baseinai, Misūrio baseinas, Arkanzaso baseinas. Antras pagal dydį – kairiau esantis Šiaurės Vakarų baseinas (ruda spalva). Į didžiųjų baseinų trijulę patenka ir kiek žemiau esantis Kolorado upės baseinas (ryškiai geltona spalva). Rytinę ir Vakarinę pakrantes margina kur kas smulkesni mažesnių upių baseinai. Ilgiausia upė šiame žemėlapyje – ne Misisipė, o Misūris (4088 km). Misisipė jį lenkia vandeningumo prasme ir yra gilesnė. Ilgiausia neužtvenkta upė JAV – 1114 km ilgio Jeloustounas. 