Kovo 30 d. paskelbtame mokslininkų atliktame darbe teigiama, kad iš Saulės išsiveržiančios dalelės, patekusios į kadaise tankią Žemės tipo Marso atmosferą, suformavo sausą ir šaltą aplinką, nepalankią gyvybei vystytis. Prieš 4 mlrd. metų Žemėje vos tik pradėjus formuotis gyvybės formoms Marso atmosfera buvo tanki, todėl planetoje buvo šilta ir drėgna. Kaip rodo NASA į Marso orbitą siųsto erdvėlaivio surinkti duomenys, laikui bėgant Saulės vėjo dalelės nuplėšė Marso atmosferą, palikdamos vis dar besitraukiantį ploną dujų apvalkalą, supantį planetą. Ankstyvuoju periodu sąlygos Marse buvo palankios mikrobams vystytis, tačiau kai tik tankios atmosferos nebeliko, Raudonoji planeta tapo tokia, kokia yra mūsų dienomis. Mokslininkai nėra tikri, kodėl Marso atmosfera tapo neatspari saulės vėjui, tačiau įtaria, kad ai susiję su planetos magnetinio lauko sunykimu. Žemė turi skysto metalo šerdį, generuojančią apsauginį magnetinį skydą, kuris savo ruožtu atremia Saulės vėją.