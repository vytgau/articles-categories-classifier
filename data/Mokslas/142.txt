Pasak nepriklausomos testavimo laboratorijos „AV-Comparatives“, šiuo metu vartotojams prieinamos saugumo programėlės teikia skirtingo lygio apsaugą. Deja, net pačios prasčiausios aplikacijos, bandytos „AV-Comparatives“ tyrėjų, yra kur kas geresnės nei „Google Play“ aptiktos fiktyvios apsaugos programėlės, rašoma pranešime žiniasklaidai. ESET saugumo tyrėjai išanalizavo visas šias programėlės. Be to, kad jos vartotojams rodė nepageidaujamas ir erzinančias reklamas, dalis programėlių imitavo apsaugos funkcijas: legalias programėles žymėjo kaip kenksmingas ir ragino vartotojus jas pašalinti. „Blogiausia, kad fiktyvios apsaugos programėlės sukuria vartotojams pasitikėjimą, kad jie yra saugūs, todėl šie gali leistis į rizikingas veiklas: naršyti užkrėstuose puslapiuose, drąsiai diegti nežinomas programėles. Juo labiau, kad fiktyvios apsaugos programėlės nenustato kenkėjų ir kelia grėsmę vartotoju duomenų saugumui“, – komentuoja ESET saugumo sprendimus platinančios „Baltimax“ pardavimų vadovas Deividas Pelenis. Remiantis „Google Play“ statistika fiktyvios apsaugos programėlės buvo atsisiųstos ir įdiegtos virš 6 milijonų kartų. Tiesa, dalis šių diegimų galėjo būti fiktyvūs – dažnai programišiai naudoja botus, kurie atsisiunčia programėles, tokiu būdu dirbtinai keldami jų reitingus tarp kitų aplikacijų. Šiuo metu fiktyvios programėlės yra pašalintos. ESET saugumo ekspertai rekomenduoja vartotojams naudoti apsaugos programėles „Android“ įrenginiuose, tačiau ragina vartotojus atkreipti dėmesį, kad ne visos programėlės, turinčios pavadinimą „security“ ar „antivirus“, turi apsaugos funkcijas. Patariama rinktis tik patikimų ir gerai žinomų gamintojų siūlomas apsaugos programėlės. Raginame pasitikrinti, ar nesate įdiegę šių fiktyvių apsaugos programėlių: „Virus Cleaner Antivirus 2017 – Clean Virus Booster“; „Super Antivirus & Virus Cleaner (Applock, Cleaner)“; „hAntivirus – Security“; „Antivirus Security free“; „Antivirus 2018“; „Antivirus Clean“; „Security Antivirus 2018“; „Max Security – Antivirus&Booster &Cleaner“; „Antivirus Cleaner – Virus Scanner And Junk Remover“; „Antivirus Security Free“; „Antivirus Cleaner For Android & App Locker Pattern“; „Antivirus Security“; „Smadav antivirus for android 2018“; „Antivirus Free : Process Virus“; „TV Antivirus Free + Applock“; „Antivirus Virus Cleaner – Security Applock 2017“; „Super Security-Anti Virus, Phone Cleaner & Booster“; „Antivirus Free + Virus Cleaner + Security App“; „Antivirus Pro – Virus Cleaner – Boost Mobile free“; „Virus Clean Antivirus – Cpu Cooler & Ram Master“; „360 Secure Antivirus“; „Antivirus Cleaner Booster“; „Antivirus Android 2018“; „Antivirus & Virus Remover 2018“; „Antivirus Free 2018“; „Kara Security Manager Antivirus“; „Security Antivirus 2018“; „Antivirus & Virus Cleaner & Security“; „Master Antivirus Booster App Lock“; „Virus Cleaner – Antivirus,Booster,Security&AppLock“; „Smart Security Antivirus & Applocker & Cleaner“; „Antivirus 2017 & Virus Removal“; „Energy Antivirus Cleaner“; „Antivirus Master-Applock Pro“; „AntiVirus Mobile Security for Android – Free“.