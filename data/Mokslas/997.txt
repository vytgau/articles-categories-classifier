Anksčiau šią savaitę įvairius prietaisus testuojančios bendrovės „Geekbench“ įkūrėjas Johnas Poole‘as pranešė, jog, senstant baterijai, „iPhone 6s“ ir „iPhone 7“ modeliai ima veikti lėčiau, rašo „The Wall Street Journal“. „Apple“ pripažino, kad „iPhone“ telefonų ličio jonų baterijos laikui bėgant silpsta ir esant kai kurioms sąlygoms, pavyzdžiui, naudojantis telefonu šaltyje ar senkant baterijai, nebesusidoroja su apkrova. Dėl to įrenginys gali atsijungti, nes tai numatyta siekiant apsaugoti „jo elektroninius komponentus“, nurodo „Apple“. Tam, kad užkirstų kelia tokiems „iPhone 6“, „iPhone 6s“ ir „iPhone SE“ atsijungimams, kurie sukėlė daugybę nusiskundimų, „Apple“ pakoregavo savo operacinę sistemą, kad sulėtintų tam tikrų daugiausia resursų reikalaujančių užduočių atlikimą. Viena iš tokių užduočių, pavyzdžiui, yra „Snapchat“ filtro sukūrimas. „Mūsų tikslas yra suteikti klientams geriausią potyrį, kuris apima bendrą įrenginio darbą ir jo darbo pratęsimą“, – nurodoma kompanijos pranešime. „Apple“ skelbia, kad „iOS 11.2“ versija veikia ir „iPhone 7“. Verta paminėti, kad UBS banko atlikta apklausė parodė, kad renkantis išmanųjį telefoną vartotojams yra svarbiausi būtent baterijos talpa ir telefono sparta.