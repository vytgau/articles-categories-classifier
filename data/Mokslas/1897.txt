32 metų vyras Prancūzijoje rugpjūtį buvo pripažintas teroristinės grupės rėmėju todėl, kad paspaudė „Patinka“ prie vieno iš teroristų išplatinto vaizdo įrašo, „Le Parisien" cituoja nypost.com. Vaizdo įrašu užfiksuota, kad Islamo valstybės veikėjas peiliu moteriai nupjauna galvą. Prancūzijos teisėsauga stebi žmones tokiose grupėse ir puslapiuose, dažnai skaito komentarus ir, pasirodo, renka žmonių, paspaudusių „patinka“ pavardes. Taip policijarado ir šį vyrą. Nuteistasis nepadarė jokio kito nusižengimo, todėl byla patraukė visuomenės dėmesį. Daug žmonių spaudžia šį mygtuką dėl skirtingų priežasčių. Bylos prokuroras teigė, kad nuspaustas mygtukas reiškia, kad vyras pritaria tam, kas vyksta įraše. Todėl ir buvo pradėtas tyrimas ir išduotas orderis apieškoti įtariamojo būstą. Čia teisėsauga rado kelis šratasvydžio ginklus ir narkotinių kanapių augalus. Vyro namuose nebuvo rasta jokių su radikaliu Islamu ar ISIS susijusių daiktų, įrodančių jo prieraišumą teroristinėms idėjoms. Už kanapes vyras gavo baudą, o už tą vienintelį „patinka“ – tris metus už grotų. Tiesa, jis pasirinko labai netikėtą gynybinę taktiką. Teisme vyras teigė, kad socialiniuose tinkluose nuolat žiūri žiaurius vaizdo įrašus, kuriuose nukenčia ir žmonės, ir gyvūnai. Ir spaudžia prie jų ką tik užsigeidžia. Dauguma šių vaizdo įrašų nėra susukti Islamo valstybės. Tačiau šie argumentai teismo neįtikino. Anksčiau yra pasitaikę atvejų, kai žmogus būtų nuteistas dėl kokio nors komentaro ar pranešimo socialiniuose tinkluose.