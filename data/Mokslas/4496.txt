Pagaliau įminta garsiojo Peru Sipano valdovo veido paslaptis. Praėjus daugiau nei 1900 metų po jo mirties, pasitelkus 3D skaitmeninio atkūrimo technologijas pavyko nustatyti, kaip atrodė senovės karžygys. Iš Brazilijos atvykę naujausių 3D technologijų ekspertai ir archeologai sukūrė Sipano valdovo veido 3D modelį. Prie projekto dirbo ir odontologų bei teismo medicinos ekspertų komandos, kurie padėjo karžygio veidą atkurti iki smulkiausių detalių. Sipano valdovas priskiriamas senovės Močės civilizacijai. Jo kapavietė aptikta tik 1987 metais. Specialistai teigia, kad Sipano valdovo kapas jiems suteikė labai daug vertingų žinių apie Močės kultūrą ir žmones. Archeologų vertinimu, tai vienas iš svarbiausių pastarųjų kelių dešimtmečių radinių, savo verte galintis lygintis nebent su Egipto karaliumi Tutanchamonu. Sipano valdovas, anot specialistų, galėjo gyventi apie 290 metus prieš Kristų. Močės kultūra, kaip teigia istorikai, padėjo pagrindus galingajai Peru Inkų civilizacijai.