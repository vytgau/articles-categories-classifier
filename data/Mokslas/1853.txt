„Huawei“ Vartotojų verslo grupės vadovas Yan Fei pateikia 4 rekomendacijas, kaip užtikrinti vaiko telefono saugumą, rašoma pranešime spaudai. Piršto atpažinimo skaitytuvas Svetimose rankose telefonas su privačia informacija gali pridaryti didžiulių nemalonumų. Iki šiol populiariausias telefono apsaugojimo būdas buvo slaptažodis arba specialus ženklas, kurį vartotojas turi suvesti ar nupiešti ant ekrano kaskart atrakindamas telefoną. Dabar yra kur kas patogesnis ir greitesnis būdas telefono apsaugojimui – tai piršto antspaudo jutiklis. Šiandien šią funkciją turi kone visi išmanieji telefonai. Tai kur kas patogiau, greičiau ir saugiau už paprastą atrakinimą, kadangi prietaisą atrakinti gali tik tie žmonės, kurie yra išsaugoję savo piršto antspaudus. „Seifo“ funkcija Kitas telefono duomenų apsaugojimo būdas yra konkrečių failų užrakinimas naudojant „seifo“ funkciją. Su šia funkcija pasirinktų failų privatumas yra dar labiau kontroliuojamas. Pavyzdžiui, įprastai atrakinus telefoną gali būti prieinamas bendras meniu, kontaktai, tačiau tam tikri failai atsidarys tik su piršto antspaudu ar slaptažodžiu – tai gali būti nuotraukų albumas, video, garso įrašas ar tiesiog kažkoks dokumentas. Programėlių užraktas Atskiros telefono aplikacijos gali būti apsaugomos taip pat kaip ir atskiri failai naudojant „seifo“ funkciją. Užrakintos programėlės neveiks net tuomet, kai atrakinsite telefoną – joms reikės papildomai nuskenuoti piršto antspaudą arba įvesti slaptažodį. Naudojantis šia funkcija svarbiausios aplikacijos bus apsaugomos, todėl galėsite būti ramus duodamas atrakintą telefoną kitiems ir nebijodamas, kad privatūs failai gali būti paviešinti internete. Nuotraukos debesyje Daugumai žmonių išmanusis telefonas yra lyg kasdienis fotoaparatas, kuriuo jie fiksuoja savo gyvenimo akimirkas. Norint apsaugoti asmeninius kadrus, kad jie niekur nedingtų, pavyzdžiui, praradus telefoną, tai nesunkiai galima padaryti naudojant nemokamą „Google Photos“ paslaugą. Ši aplikacija yra automatiškai instaliuota į kai kuriuos telefonus, todėl nuotraukos ar vaizdo įrašai akimirksniu perkeliami į debesį. Telefonui prisijungus prie interneto, failų kopijos išsaugojamos debesyje, todėl pačiam žmogui nieko daryti nebereikia. Papildomas privalumas yra dar ir tai, kad turint šią funkciją galima peržiūrėti nuotraukas kompiuteryje ir lengvai jomis pasidalinti su šeima ar draugais.