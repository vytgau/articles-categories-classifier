Vilniaus technologijų ir dizaino kolegija sukūrė naują reportažą „Mokslo žirnių“ rubrikai. Šįkart supažindinsime su Arduino - atviro kodo platforma, naudojama kuriant elektroninius interaktyvius projektus. Arduino yra skirtas visiems, kas nori kurti interaktyvius objektus bei aplinkas. Valdiklio įvestis leidžia naudoti įvairiausius jutiklius, tokius kaip mygtukai, fotovaržos, bevielio ryšio moduliai ar net jūsų išmanusis telefonas. Apdorojęs įvestus duomenis Arduino gali grąžinti rezultatą per išvestis pradedant elementariais šviesos diodais, baigiant garsu ar net grafiniais ekranais.