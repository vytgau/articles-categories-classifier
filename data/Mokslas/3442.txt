Abu institutai bus tarpdisciplininės įvairių universitetų darbuotojų vadovaujamos institucijos. Biogamybą, t. y. mikrobų panaudojimo kuro, maisto ir statybinių medžiagų gamybai galimybes tyrinės Berklyje įsikursiantis CUBES (Center for the Utilization of Biological Engineering in Space). Anglies nanovamzdelių technologijų pritaikymą erdvėlaivių gamyboje nagrinės Mičigano technologijos universiteto kuriamas US-COMP (Ultra-Strong Composites by Computational Design ). Tikimasi, kad abiejų institutų tyrimai duos ir Žemėje pritaikomų technologinių proveržių.