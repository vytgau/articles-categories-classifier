Tai paskutinis žingsnis tam, kad nuo šio birželio visoje ES būtų panaikinti tarptinklinio ryšio mokesčiai. „Tai didelis laimėjimas Europos vartotojams. ES vartotojai galės tikrinti paštą, naudotis žemėlapiais, skambinti ir siųsti žinutes be papildomų mokesčių“, - pažymėjo EP pranešėja Miapetra Kumpula-Natri, Suomijos Socialistų ir demokratų atstovė. Sprendime, kuriam pritarė 549 EP nariai, nepritarė 27, o susilaikė 50, numatyta, kad didmeninės kainos negalės viršyti 3,2 cento už minutę pokalbio ir 1 cento už SMS žinutę. 1 GB duomenų iš pradžių galės būti įkainotos iki 7,7 euro, o nuo 2022 m. sausio 1 d. - ne daugiau kaip 2,5 euro. Sprendimą panaikinti tarptinklinio ryšio mokestį vartotojams Europos Parlamentas priėmė 2015 m. spalį. Jis įsigalios šių metų birželio 15 d.