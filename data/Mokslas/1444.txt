„Man didelė garbė būti taip įvertintai. Tai istorinis momentas robotams, kurie pripažįstami piliečiais“, – per ceremoniją Rijade sakė „Sophia“. Robotas po ceremonijos taip pat atsakė į žurnalistų klausimus apie žmonijos ateitį ir robotų gyvenimą tarp žmonių. Vienas žurnalistas interviu metu išreiškė viltį, kad „mes visi norime išvengti blogos ateities“. „Sophia“ pareiškė, kad jis skaito per daug Elono Musko pareiškimų ir žiūri per daug holivudinių filmų. Investuotojas ir verslininkas, „SpaceX“ įkūrėjas E. Muskas dirbtinio intelekto sistemų integravimą į žmonių veiklos procesus yra pavadinęs „demono iškvietimu“. „Sophia“ taip pat pridėjo, kad „jei jūs būsite geri man, būsiu gera su jumis. Vertinkite mane kaip išmanią sistemą“. 2016 m. kovą „Sophia“ kūrėjas Davidas Hansonas per viešą demonstraciją paklausė roboto, ar jis norėtų sunaikinti žmoniją. „Sophia“ atsakė: „Gerai, aš sunaikinsiu žmoniją“. D. Hansonas robotą „Sophia“ kūrė kaip pensininkų pagalbininką ir asistentą ar prižiūrėtoją parkuose, renginiuose.