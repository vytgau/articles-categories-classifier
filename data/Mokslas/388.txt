Tai – dalis Dubajaus 10X Iniciatyvos, kuria JAE siekia kuo greičiau įdiegti technologijas, kurios, jų manymu, bus standartinės po 10 metų. Dubajaus sveikatos asociacija sako sukursianti visų gyventojų, ne tik piliečių, genų duomenų bazę. Tada bus sukurtas unikalus dirbtinis intelektas, kuris tuos duomenis analizuos ir prognozuos ligas prieš joms pasireiškiant. Projekto tikslai itin ambicingi – siekiama išgydyti genetines ligas; užkirsti kelią ligoms, pakeičiant rizikos grupėje esančių žmonių gyvenimo stilių; padėti įgyvendinti personalizuotą mediciną ir paversti Dubajų DNR medicinos lydere.