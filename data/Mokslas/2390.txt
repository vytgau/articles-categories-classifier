Šiuolaikinis gyvenimo ritmas yra neįtikėtinai spartus. Jei norite ko nors pasiekti, reikės daug dirbti ir išmokti planuoti laiką. Elonui Muskui tai - iššūkis, nes vadovauti tenka dviems didžiulėms kompanijoms, kurti naujus projektus, rengti pristatymus, dalyvauti susitikimuose ir taip toliau. O juk kažkur turi likti laiko ir naujoms idėjoms, šeimai, poilsiui ir kitoms veikloms. Pasirodo, E. Muskas šią užduotį įveikia pasitelkdamas vieną laiko planavimo gudrybę. Visa E. Musko diena yra sudalinta penkių minučių intervalais. Tai reiškia, kad kiekvienas darbas turi užtrukti 5, 10, 15 ar kitą skaičių minučių, kuris dalinasi iš penkių. Įprastai E. Muskas pietauja susitikimo metu ir stengiasi tai atlikti vos per 5 minutes. Taip visa darbotvarkė yra daug paprastesnė, lengviau kontroliuojama ir ne tokia varginanti. E. Muskas taip pat ignoruoja skambantį telefoną, neatsakinėja į elektroninius laiškus, keliauja tik tuomet, kai gatvės yra tuštesnės. Verslininkas nuolat ieško būtų, kaip pagerinti savo produktyvumą, bet nemažą laiko dalį skiria kūrybiniam darbui. Tai yra, kuria naujas idėjas, automobilių dizaino pasiūlymus ir t. t. Darbo dienos padalinimas į 5 minučių laikotarpius daugeliui gali pasirodyti kaip prasta mintis - juk nieko per tokį trumpą laiką nenuveiksi. Tačiau specialistai teigia, kad tai - puiki idėja, skatinanti produktyvumą ir efektyvų laiko naudojimą. Pavyzdžiui, jei darbo dieną dalinsite į valandos intervalus, nutiks taip, kad kuris nors vienas darbas neužims šio laiko ir likusios minutės bus praleistos veltui. Darbotvarkės dalinimas į 5 minčių laikotarpius padeda ir perkelti vėliau numatytus darbus į netikėtai atsivėrusias vietas. E. Muskas yra sakęs: „Geriausias patarimas – niekada nenustok galvoti kaip viską atlikti geriau“. Nuolatinis aukštesnio produktyvumo siekis tikriausiai yra vienas iš stipriausių E. Musko charakterio bruožų.