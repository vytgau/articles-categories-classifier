Rumunijos Klužo mieste esančioje „Salina Turda“ druskos kasykloje, virtusioje pramogų parku, sekmadienį vyko įspūdingas renginys – bepiločių skraidančių aparatų varžybos. Skrydžio trasą varžybų organizatoriai įrengė taip, kad instaliacijos primintų NSO bazę iš fantastinių filmų. Bepiločius skraidančius aparatus valdantiems pilotams teko nelengva užduotis kuo įmanoma „švariau“ savo auklėtinius praskraidanti pro įvairias kliūtis – improvizuotus vartus ir kitas ertmes. Panašios užduotys tenka ir aviacinio slalomo varžybose dalyvaujantiems pilotams. Bepiločio skraidančio aparato skrydžio greitis siekia iki 140 kilometrų per valandą. Jį valdantis asmuo užsideda specialius akinius ir atsiduria virtualioje realybėje. Jis skrydžio maršrutą regi realiu laiku – tarsi pats skristų minėtame aparate. Varžybų laurai atiteko pilotui iš Lenkijos Makui Pošvaldui iš komandos „TBS X-Blades“. Antroje vietoje liko čekas Janas Mittneris, priklausantis komandai „Wildcard“. Trečiasis – vokietis Lucasas Valis iš „Flyduino“. Iš viso varžybose kovojo 38 bepiločių lenktynių entuziastai.