Dar vėliau – ir asmeniniai lėktuvai, biurai dangoraižiuose, jachtos. Kuriuo metu nustotumėte išlaidauti ir tai jūsų nebejaudintų? Kad ir kaip keistai tai skambėtų, Billas Gatesas neturi atsakymo į šį klausimą. Iš tikrųjų, klausimas nėra filosofinis. Sakoma, kad laimės neįmanoma nuspirkti, tačiau turėdami daugiau pinigų, galite daugiau keisti. Bet kai jūsų turtas vertinamas keliomis dešimtimis milijardų dolerių, o sąskaitoje niekada nepritrūksta pinigų, kad ir ką įsigytumėte, viskas gali greitai nusibosti. Žmogaus laimei taip pat reikia tikslo ir padėties pokyčių. Jums norisi pakilti į aukštesnį lygį. Ar kada buvote susimąstę, kodėl turtingiausi pasaulio žmonės ir toliau sunkiai dirba, nors galėtų keliauti, pirkti automobilius, lėktuvus ir jachtas (ir tuo pačiu vis tiek uždirbti daugiau nei išleidžia)? Daugelis mano, kad visų kelias yra panašus – praturtėjus norisi save apdovanoti ir išpildyti visas savo svajones. Tačiau Billas Gatesas, kuris dar visai neseniai buvo turtingiausiu planetos žmogumi, nėra išlaidus. Milijardieriumi „Microsoft“ įkūrėjas tapo būdamas 31-erių – tuo metu jis buvo jauniausias visų laikų milijardierius. Ir ką tokio beprotiško įsigijo Gatesas? Ogi beveik nieko – jis nebuvo užtikrintas kompanijos ateitimi ir daug investavo į žmogiškuosius išteklius. Kadangi tuomet jis gerai pažinojo daugybę kompanijos darbuotojų, jis jautė pareigą jiems mokėti didesnį atlyginimą, kad tik jie galėtų pasirūpinti šeimomis. Billas Gatesas teigia, kad dideles sumas sau yra išleidęs dukart. Vieną kartą jis įsigijo „Porsche“ sportinį automobilį, o kitą – asmeninį lėktuvą „Bombardier BD-700 Global Express“. Pastarąjį pirkinį jis vadina dideliu patogumu ir didžiulėmis išlaidomis. Aišku, vis tiek jo neatsisakytų jau vien dėl to, kad neturi taikstytis prie oro linijų tvarkaraščių. „Bombardier BD-700 Global Express“ reaktyvinis verslo klasės lėktuvas rinkoje vertinamas maždaug 40 milijonų dolerių. Jame telpa 19 žmonių – taigi, visa Gateso palyda. Toks lėktuvas nėra didelis pirkinys milijardieriui – daug kur kas mažesnius turtus sukaupusių žmonių skraido kur kas didesniais lėktuvais. Tačiau Gatesas būtent šį „Bombardier“ ir seniai įsigytą „Porsche“ išskiria kaip brangiausius savo malonumui įsigytus daiktus. Žinoma, Gatesai turi ir 125 milijonų dolerių vertės vilą Vašingtono valstijoje. Ji nuo turtingiausio pasaulio žmogaus Jeffo Bezoso rezidencijos yra nutolusi maždaug vieną mylią. Taigi, tai yra turtingiausia mylia Žemės planetoje. Tačiau Gatesui vila atrodo kaip būtinybė, o ne šiaip malonus pirkinys – juk reikia saugios vietos gyventi. Tiesa, šioje viloje yra ir ypatingas kambarys, kokio jūsų namuose nerastume. Batutų kambaryje kartais sportuoja ir pats Gatesas, tačiau juo dažniau mėgaujasi vaikai.