Tai nemenkas žingsnis automobilių gamintojui, nes baterijų gamybos drauge su „Panasonic“ kompanija apimtys bus pagrindinis produkcijos plėtimo ir „Model 3“ elektromobilio pristatymą užsakovams ribojantis faktorius. Gigafabrikas oficialiai atidaryta pernai, bet iki šiol „Tesla“ prioritetas buvo tokie produktai kaip „Powerwall“, ir ruošimasis masinei naujos kartos produktų gamybai. „Panasonic“ kartu su „Tesla“ sukurti cilindriniai elementai „2170“, kuriais siekiama optimizuoti našumą ir kaštus, panaudojant tą pačią formą tiek namuose, tiek ir elektromobiliuose. „2170“ modelio elementai pirmosios partijos jau gaminamos, siekiant išbandyti jas ir užtikrinti kokybę prieš startuojant su serijine gamyba. Nuo šiandien gigafabrike gaminami elementai bus naudojami „Powerwall 2“ ir „Powerpack 2“ saulės energijos akumuliatoriams, o „Model 3“ skirtus elementus siekiama pradėti gaminti antrame šių metų ketvirtyje. „Tesla“ tikisi ličio jonų elementų gamybą išplėsti iki 35 GWh per metus, tai yra beveik tiek, kiek elektros baterijų pagamina viso pasaulio tiekėjai. Nors gigafabrikas veikia, tačiau dar toli gražu nėra užbaigtas – „Tesla“ naudojamas dizainas leidžia pradėti gamybą, vos užbaigiama viena sekcija. Toks modelis leidžia pradėti gamybą jau dabar, o laikui bėgant, ją toliau palaipsniui plėsti. Dabar užbaigta mažiau nei trečdalis pastato, o fabrikas jau užima 180 000 m². Dar daugiau, bendras gamybos patalpų vidaus plotas siekia 455 000 m², mat jos išdėstytos per kelis aukštus. Gigafabrikas siekia ne tik patenkinti augantį „Tesla“ poreikį, bet ir sumažinti baterijų kainą dėl automatizuotos gamybos, masto ekonomijos ir patobulintų procesų, dėl ko pagerės kokybė ir mažiau jau pagamintų elementų bus brokuojami. Nors gamybos linija gigafabrike bus ypač automatizuota, dirbti šioje gamykloje bus pasamdyta apie 6500 darbuotojų. 2016 metais „Tesla“ pagamino 83 922 automobilius, bet pristatė 76 230, tai yra mažiau, nei planuoti 80 000. Įvardintos priežastys – praleisti gabenimo terminai bei gamybos iššūkiai dėl perėjimo prie naujos technologijos jutiklių „Model X“ ir S automobilių modeliuose. Tačiau tikimasi, kad baterijų gamybos padidinimas tikrai prisidės prie geresnio gamybos planų įgyvendinimo.