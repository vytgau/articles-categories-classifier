Tai nuspręsta padaryti gavus skundų, kad skraidyklėje skrydžio metu nutrūksta energijos tiekimas, kad bepiločio orlaivio pilotas nuolat praranda su juo ryšį. Visos tokius veikimo nesklandumus patyrusios skraidyklės nukrisdavo ir suduždavo. Techtimes.com rašo, kad šių incidentų metu nebuvo sugadintas svetimas turtas ir nebuvo sužaloti žmonės. Vienas jų, patyrusių šiuos nesklandumus, buvo Brianas Warholakas, kuris „YouTube“ puslapyje pasidalijo vaizdo siužetu, pavaizduojančiu dūžtančią „Karma“.  Remiantis vaizdo siužeto aprašymu, tai buvo antras kartas, kai B. Warholakas bandė naujai įsigytą droną. Jis prarado ryšį su skraidykle jai būnant 50 m. aukštyje, o vėliau jo skraidyklė nukrito ant žemės. Smūgis į Žemę dronui pakenkė: nulūžo vienas jo karkasų ir keletas sparnų. Remiantis vyru, jo publikuotas vaizdo siužetas padarė įtaką „Go Pro“ sprendimui dėl produkto atšaukimo. „YouTube“ yra ir daugiau vaizdo siužetų, kuriuose vaizduojama, kaip nukrenta „Go Pro“ skraidyklė „Karma“. Theverge.com pateiktoje analizėje keletas su skraidyklės kūrimu susijusių žmonių kėlė prielaidas, kad tokį skraidyklės elgesį galėjo lemti naujoviškas jos dizainas: nors paprastai daugelis fotografuojančių ir filmuojančių skraidyklių kameras turi po svorio centru, „Karma“ kamera įtaisyta priekyje. Dėl to skraidyklės valdymas sudėtingesnis. „Go Pro“ šiuo metu dirba su Vartotojų produktų saugumo komisija, organizuodama prekių atšaukimą. Panašu, kad vartotojai šių dronų pasilikti negalės, panašiai kaip ir „Samsung Galaxy Note 7“ atveju.