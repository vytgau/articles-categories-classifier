Robotas „Sawyer“ šią savaitę debiutavo kavinėje „Henna Cafe“ Tokijo centre, Šibujos verslo ir parduotuvių rajone. Vienarankis robotas nuskenuoja bilietą, nupirktą iš automato, pasveikina klientą ir pareiškia, kad paruoš geresnės kavos nei paruošia žmonės. Jis sumala kavos pupeles, suberia jas į filtrą, užpila karštu vandeniu. Vienu metu jis gali ruošti kavą penkiems žmonėms. Puodelis kavos šioje kavinėje paruošiamas per kelias minutes ir kainuoja 320 jenų (2,4 euro). Kavinę atidariusi kelionių agentūra „H.I.S. Co.“ sako, kad robotai gali padidinti našumą ir, taip pat, suteikti pramogą klientams.