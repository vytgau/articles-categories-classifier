„Šiuo metu kiekvieną mėnesį į „Facebook“ jungiasi ir bendruomenes kuria du milijardai žmonių“, - sakė tinklo viceprezidentė Naomi Gleit. „Nuo šio ryto „Facebook“ bendruomenėje oficialiai yra 2 mlrd. žmonių“, – savo paskyroje parašė „Facebook“ vadovas ir vienas iš steigėjų Markas Zuckerbergas. „Siekdami sujungti pasaulį, darome pažangą, o dabar pasistenkime dar labiau suartinti pasaulį, – parašė jis. – Būti šioje kelionėje kartu su jumis yra didelė garbė.“ Pasak N. Gleit, interneto milžinės viceprezidentės, augimą padeda skatinti milijonai nedidelių „Facebook“ susikūrusių ir besikuriančių bendruomenių. „Daugiau kaip 1 mlrd. žmonių kas mėnesį dalyvauja „Facebook“ sukurtose „grupėse“ ir „vidutinę dieną“ daugiau kaip 800 mln. žmonių pažymi, kad jiems kažkas „patinka“ „socialiniame tinkle“, - pridūrė ji. 2004 metais sukurtas socialinis tinklas 1 mlrd. naudotojų kartelę pasiekė prieš penkerius metus.