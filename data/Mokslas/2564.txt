„Viskas gerai. Nusileidimas įvyko. Dabar kosmonautai bus evakuoti iš kapsulės“, – naujienų agentūrai AFP sakė Rusijos skrydžių valdymo centras. Vėliau tiesioginėje transliacijoje iš nusileidimo vietos matėsi krėsluose pasodinti besišypsantys erdvėlaivio įgulos nariai, apsupti techninių darbuotojų ir medikų. „Sojuz“ atsiskyrė nuo TKS, kai stotis skriejos virš Kinijos ir Mongolijos sienos. Erdvėlaivio kelionė atgal į Žemę iš orbitos 400 km aukštyje truko ilgiau kaip tris valandas. Pirmąkart į kosmosą pakilęs 39 metų Th. Pesquet pagal misijos kosmose trukmę nedaug atsiliko nuo Europos kosmoso agentūros (ES) rekordininkės – italės Samanthos Cristoforetti, 2015 metais išbuvusios orbitoje 199 dienas. „Tai buvo fantastiškas nuotykis ir nuostabi kelionė“, – prancūzas parašė „Twitter“ likus kelioms valandoms iki erdvėlaivio atsiskyrimo. O. Novickis, 45 metų buvęs Rusijos karinių oro pajėgų lakūnas, baigė savo antrąją misiją orbitinėje stotyje. Apie 100 mlrd. JAV dolerių kainavusi nuo 1998 metų skrieja aplink Žemę apie 28 tūkst. km per valandą greičiu.