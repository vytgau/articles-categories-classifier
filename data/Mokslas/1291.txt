Palaikų perlaidojimo ceremonijai vadovavo aborigenai. Ledynmečio laikų aborigeno, žinomo kaip „Mango žmogus“, kaulai 1974 metais buvo rasti atokaus išdžiūvusio Mango ežero pakrantėje Naujojo Pietų Velso valstijoje, už 750 kilometrų į vakarus nuo Sidnėjaus. Palaikus mokslininkai tyrė sostinėje Kanberoje esančiame Australijos nacionaliniame universitete. Ši įstaiga prieš dvejus metu grąžino kaulus aborigenams ir oficialiai atsiprašė už dėl jo pašalinimo sukelto skausmo. Vietos aborigenai degino eukalipto lapus per tradicinę rūkymo ceremoniją, kai juodu katafalku buvo atvežti karste sudėti palaikai. Nijampų genties vadė, vadinanti save teta Joan, žurnalistams sakė: „Labai džiaugiuosi, kad jis bus grąžintas į savo atilsio vietą.“ „Jo dvasia bus išvaduota, ir jis bus laisvas, kai grąžinsime jį į tą pačią vietą, kur jis buvo palaidotas“, – sakė muti muti genties vyresnioji, teta Patsy. Valstybinio paveldo ministrė Gabrielle Upton sakė, kad vietos aborigenų pagalba buvo kritiškai svarbi, siekiant grąžinti Mango žmogų ten pat, kur jis buvo palaidotas apytiksliai prieš 42 tūkstančius metų, virš kirkšnių sukryžiuotomis rankomis ir apibarstytas ochra.