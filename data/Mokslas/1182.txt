„Tai yra labai ypatingas aktyvas, savo apibrėžtimi tai spekuliacinis aktyvas, žvelgiant į jo kainų augimą. Investuotojai rizikuoja pirkdami jų už tokią didelę kainą“, – CNBC televizijai sakė ECB vicepirmininkas Vitoras Constancio. Trečiadienį bitkoino kursas pirmą kartą viršijo 11 tūkst. JAV dolerių. Toks padidėjimas bendrą virtualių valiutų rinkos vertę padidino ir daugiau nei 300 mlrd. JAV dolerių. Nepaisant perspėjimo, V. Constancio sakė nemanąs, kad didžiulis bitkoino kurso svyravimas persimes į kitas rinkas. Tuo tarpu ECB pirmininkas Mario Draghi spalio pabaigoje sakė, kad dar anksti yra ECB svarstyti apie virtualių valiutų reguliavimą. O Rusijos centrinis bankas yra perspėjęs investuotojus apie potencialius nuostolius, jeigu jie investuos į bitkoinus. „JP Morgan Chase“ vadovas yra pavadinęs bitkoinus „sukčiavimu“, o Kinija uždarė prekybos bitkoinas platformas. Visgi virtuali valiuta praėjusį mėnesį sulaukė rimto palaikymo, kai biržų operatorė „CME Group“ pranešė ketinanti pradėti sudarinėti bitkoinų ateities sandorius.