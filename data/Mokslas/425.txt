Antradienį Vakarų Australijos muziejuje pradedamas eksponuoti butelis su seniausia žinoma pasaulyje žinute, kuri parašyta prieš 132 metų. Butelį su žinute rado Vakarų Australijos paplūdimyje. Šių metų sausį Tonya Illman rado butelį kopose į šiaurę nuo Vedžo salos, 180 km į šiaurę nuo Perto. Tonya išėmė žinutę, o butelį nunešė į Vakarų Australijos muziejų patikrinti. Žinutė rašyta ranka 1886 m. birželio 12 d., joje minimas vokiečių laivas „Paula“. Šis butelis su žinute buvo eksperimento dalis – Vokietijos jūrų observatorija norėjo geriau suprasti vandenyno sroves. Žinutė ir butelis muziejuje bus eksponuojami dvejus metus.