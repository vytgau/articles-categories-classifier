„Įstatymą privalo vykdyti visi. Arba taip ir bus, arba „Facebook“ nutrauks veiklą Rusijoje, kaip kad „LinkedIn“. Išimčių nebus“, – pareiškė Rusijos federalinės ryšių, informacijos technologijų ir visuomenės informavimo priemonių tarnybos vadovas Aleksandras Žarovas. „Sieksime, kad Asmens duomenų apsaugos įstatymo nuostatas „Facebook“ vykdytų. Viskas paaiškės 2018 metais. Mes puikiai suprantame, kad šis socialinis tinklas turi daug vartotojų Rusijoje, tačiau jis nėra unikalus – yra ir kitų socialinių tinklų“, – žurnalistams sakė „Roskomnadzor“ vadovas. A.Žarovo žodžiais, oficialių pranešimų iš „Facebook“ valdytojų apie šio reikalavimo įvykdymo terminus kol kas negauta. „Twitter“ mus oficialiu laišku informavo, jog duomenų lokalizavimo reikalavimą įvykdys iki 2018 metų vidurio. Todėl, vadovaudamiesi geros valios principais, šio socialinio tinklo iki to laiko netikrinsime. Tačiau to galime pažadėti dėl „Facebook“, – pridūrė jis. Į profesinę veiklą orientuotas tarptautinis socialinį tinklas „LinkedIn“ Rusijoje buvo užblokuotas pernai lapkritį, neįvykęs reikalavimo pagal naująjį įstatymą perkelti į Rusijos teritoriją visas tarnybines stotis, kuriose saugomi Rusijos vartotojų asmeniniai duomenys. Maskvos teismas šį „Roskomnadzor“ sprendimą pripažino teisėtu.