Pirmieji per dantį D. Trumpą patraukė Nyderlandai, pristatydami save ir siųsdami žinutę, kad jie nori būti antrais. Po to sekė eilė kitų valstybių prisistatymai, kuriuose buvo pabrėždama, kas patiktų D. Trumpui. Pavyzdžiui, Šveicarija prisistatydama pabrėžė, kad prastai elgėsi su moterimis, joms neleido balsuoti iki 1971-ųjų, o kai kur ir iki 1990 ir joms tai patiko. „Mes jas griebiame už pilietinių teisių“, - kalbėta video. Apeliuota ir į Šveicarijos iškilumus: šalis turi daug kalnų. „Pažiūrėkite į Nyderlandus, jie tokie plokšti. Tai tikra nesėkmė“, - dėstyta video. Savo prisistatymą D. Trumpui parengė ir Lietuva, ji pristatyta per „Laisvės TV“ laidą „Laikykitės ten su Andriumi Tapinu“. „Nyderlandai prisistatė pirmieji. Na ir kas, mes esame Europos centras ir geriausia Europos valstybė“, - kalbama video. Video trumpai primenama šalies istorija ir Vytauto Didžiojo laikai beiapibendrinama, kad „mes sunaikinome bjaurius vokiečius dar prieš tai, kai tai tapo madinga“, o po to „mes sugriovėme Sovietų Sąjungą, pastatydami žmonių sieną, kurioje buvo latvių ir estų, tai buvo tikra siena iš žmonių“. Taip pat video yra paminėtas Lietuvos žmonių homofobiškumas, greitas internetas, tad - ir galimybė greitai siųsti tweet'us, krepšinio laimėjimai ir tai, kad Lietuva paprastai užima trečiąją vietą. „Mes visiškai suprantame, JAV – pirma, Nyderlandai gali turėti savo antrąją vietą, o mes turėtume užimti trečią. Visi žino, kad geriau laimėti bronzą, nei pralaimėti finale“, - kalbama jame. Nauji valstybių „prisistatymai“ gali atsirasti „Youtube“ įvedus #everysecondcounts.