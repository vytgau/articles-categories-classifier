Transporto priemonė turi visą elektroniką, būtiną patogiam judėjimui. Dviračio pagrindą sudaro palengvintas aliuminio rėmas ir anglies pluošto šakė, kuri yra kuri yra platesnė nei daugumos modelių. Tai leidžia įdėti platesnius ratus ir padidinti pravažumą, išlaikant balansą tarp standumo ir komforto. Pavaros perjungiamos naudojant ne mechaninę, o elektroninę sistemą „Shimano Alfin“. Pasak gamintojo, tai yra patogu ir reikalauja mažiau pastangų. Ji montuojama ant galinio rato stebulės tam, kad mažiau dėvėtųsi. „Volata“ turi dvigubą LED sistemą su apšvietimo ir drėgmės jutikliais, kuri nustato oro sąlygas ir pagal jas koreguoja dviračio apšvietimą. Be to, dviratis gavo ant vairo montuojamą 2,4 colių LCD ekraną, šalia jo rasite svirtis ir mygtukus, kurie leidžia kontroliuoti „Volata“ sistemas, nenukreipiant dėmesio nuo vairavimo. Be to, kūrėjai siūlo programinę įrangą su daugybe naudingų funkcijų. Ten rasite sporto režimo stebėtoją, navigatorių, MP3 grotuvą, taip pat pranešimų siuntimą, jei kas nors bandys pavogti dviratį. „Volata“ pirkėjus turėtų pasiekti kitų metų liepą. Už naujieną gamintojas norės 3499 JAV dolerių (daugiau nei 3170 eurų). Dviratį užsisakyti galima pervedus 299 dolerių avansą.