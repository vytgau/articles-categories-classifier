Genujos technologijų institute pristatytas prietaisas, kurio funkcija – palengvinti gyvenimą milijonams pasaulio gyventojų, kuriems kiekvieną dieną tenka kilnoti sunkumus. Europos institucijų atstovų pateikiamais duomenimis, viena esminių problemų, susijusių su tokio pobūdžio darbais, - būtent nugaros skausmai. Šis specialus egzoskeletas padeda šią problemą spręsti: sumažina apatinei stuburo daliai tenkančią apkrovą kontroliuodamas jį dėvinčio asmens lenkimosi kampą. Nors šis prietaisas supergalių tikrai nesuteiks, vis tik, kaip teigia vienas iš šio prietaiso kūrėjų Jesusas Ortizas, traumų išvengti vis tik turbūt pavyks. Egzoskeletas nėra naujas išradimas. Panašūs prietaisai jau naudojami karybos ir medicinos srityse. Deja, jie visiškai netinkami naudoti gamyklose ir sandėliuose, nes yra per brangūs ir jiems trūksta apsukrumo.