Egipto archeologai netoli pietinio Luksoro miesto esančioje 3,5 tūkst. metų senumo kapavietėje rado 6 mumijas. Be to, jie dar rado spalvingus medinius karstus ir daugiau nei tūkstantį laidotuvių statulėlių, antradienį pranešė Egipto senienų ministerija. Kapavietė, rasta netoli garsiojo Karalių slėnio esančiame Draa Abul Nagos nekropolyje, priklausė kilmingam asmeniui, kuris dirbo miesto teisėju, sakoma ministerijos pranešime. 