Šioje versijoje pasirodė pilnas kopijavimo ir įklijavimo, kelių prietaiso kamerų ir kitų, tuo metu naujų, funkcijų palaikymas. „Google Play Services 10.0.x“ bus paskutinė SDK versija palaikanti „Android Gingerbread“, todėl kūrėjai turės sukurti specialias programėlių versijas be naujų funkcijų tam, kad jos galėtų dirbti senesniuose prietaisuose. Programos, sukurtos naudojant naujesnes už 10.0.x SDK versijas, įrenginiuose su „Android Gingerbread“ negalės prisijungti prie „Google Play“ paslaugų. Verta paminėti, kad šiuo metu 1,3 proc visų aktyvių „Android“ prietaisų veikia valdomi „Gingerbread“, tuo tarpu praėjus trims mėnesiams po anonso, „Android Nougat“ dalis siekia 0,3 proc. Be to, „Google“ nebepalaikys „Android 3.0 Honeycomb“, kuri skirta tik planšetėms, tačiau taip ir neišpopuliarėjo. Seniausia atnaujinama „Android“ versija bus „4.0 Ice Cream Sandwich“, kurios užimama rinkos dalis taip pat yra 1,3 proc.