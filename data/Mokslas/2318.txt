Keli iš 12-os autorių kolektyvo yra iš Lietuvos kilę mokslininkai, tai – Jurgita Ovadnevaitė ir Vilniaus universiteto absolventas Darius Čeburnis. J. Ovadnevaitė Vilniaus universitete 2007 m. yra apgynusi fizinių mokslų daktaro disertaciją. D. Čeburnis Vilniaus universiteto magistro laipsnį įgijo 2002 m., jis specializavosi fizikos ir spektroskopijos srityse. Abu mokslininkai iš Lietuvos dabar dirba ir tiriamąją veiklą tęsia Nacionaliniame Airijos universitete, Golvėjuje. Jie dirba fizikos, klimato bei oro užterštumo studijų srityje. „Kiečiau nebus. Pirmą kartą du lietuviai autoriai ant svarbiausio mokslinio žurnalo viršelio", - džiaugėsi D. Čeburnis.   „Daugiausiai cituojamame moksliniame žurnale „Nature News and Comment" – dėmesio verta publikacija, kurios bendraautoriai – ir lietuvių mokslininkai! Sveikiname visus tyrėjus ir didžiuojamės #VU alumnais – Dariumi Čeburniu bei Jurgita Ovadnevaite", - rašoma Vilniaus universiteto socialinio tinklo „Facebook" paskyroje. Žurnalas „Nature“ yra vienas labiausiai vertinamų prestižinių mokslo leidinių.