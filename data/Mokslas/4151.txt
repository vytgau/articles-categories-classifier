Apie keistą reiškinį papasakojo rajono gyventojai: pasak jų, garsai gąsdina laukinius gyvūnus, įskaitant migruojančius Grenlandijos banginius ir ruonius. Pasak liudininkų, garsai primena zvimbimą ir sklinda jau kelis mėnesius Fiurio ir Heklos sąsiauryje, netoli Grenlandijos. Penktadienį Kanados karinis lėktuvas apskrido liudininkų nurodytą rajoną, bet nustatyti „akustinės anomalijos“ priežastį tyrėjams nepavyko. „Įgula nieko neaptiko nei paviršiuje, nei po juo. Lakūnai tiriamoje zonoje pastebėjo tik dvi banginių bandas ir šešis vėplius“, – BBC pranešė Kanados gynybos ministerijos atstovas. Kanados spaudoje išsakomos įvairios mistinių garsų atsiradimo versijos. Vienų nuomone, jų šaltinis – echolokatoriai, naudojami geologinėje žvalgyboje, kiti mano, kad šiais garsais „Greenpeace“ ekologai atbaido jūrinius gyvūnus nuo rajonų, kur vykdoma jų medžioklė. Pasigirsta ir nuomonių, esą šiuos garsus skleidžia kariniai povandeniai laivai. Nė viena iš šių versijų kol kas nepatvirtinta. „Garsų priežastis vis dar neįminta“, – pareiškė Kanados gynybos ministerija.