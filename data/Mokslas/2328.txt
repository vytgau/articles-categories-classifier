Mūsų laukia perpus sulenkiamos planšetės, išmanieji telefonai, kurie gali būti dėvimi ant rankos kaip apyrankės, ir daugiau neįprastų formą. Skirtingos bendrovės jau ne kartą parodė ir patentavo sulenkiamus įrenginius. Pavyzdžiui, beveik prieš metus, „Lenovo“ parodė sulankstomos planšetės prototipą ir aplink riešą apsukamą išmanųjį telefoną. Šiemet Kinijos bendrovė parodė ne mažiau įdomią koncepciją – sulenkiamą nešiojamąjį kompiuterį. Neseniai Niujorke vykusiame renginyje „Lenovo“ pranešė apie nešiojamą kompiuterį, kurį galima sulenkti kaip popieriaus lapą. Skirtingai nuo tradicinių kompiuterių jis neturi aiškiai matomų vyrių. Lankstus ekranas užima didžiąją dalį prietaiso ir prasideda nuo pat klaviatūros. Išklojus vartotojas gauna didžiulį ekraną su apačioje esančia fizine klaviatūra. Įdomu tai, kad po klaviatūra vietoj pelės manipuliatoriaus įtaisyti trys mygtukai, todėl gali būti, kad prietaisas valdomas tik naudojant jutiklinį ekraną. Tiesa, tarp klaviatūros mygtukų matyti kreiptukas „TrackPoint“, kuris gali iš dalies kompensuoti jutiklinės srities trūkumą. Kol kas tai tik koncepcinis modelis, tačiau įmanoma, kad ateityje tokių nešiojamųjų kompiuterių sulauksime ir parduotuvėse.