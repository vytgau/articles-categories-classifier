Begalė pažangiausiais sprendimais pagrįstų naujovių, pradedant internetu sąveikaujančiais įrenginiais (IoT), 5G tinklais, biometrija ir baigiant žaidimams pritaikytais išmaniaisiais telefonais, traukia dėmesį pirmadienį (vasario 26 d.) Barselonoje (Ispanija) atidarytoje šiemetinėje mobiliųjų technologijų parodoje „2018 Mobile World Congress“ (MWC). Parodoje demonstruojami patogiai žemės drebėjimus ir nuošliaužas prognozuoti leisiantys IoT jutikliai. Vadinamajam daiktų internetui priklausantys įrenginiai yra ant kalno šlaito montuojami įtaisai. Jų paskirtis – vykdyti seisminį stebėjimą, ir, prireikus, siųsti įspėjamuosius pranešimus į susietuosius monitorius ar net išmaniuosius telefonus. Robotų pramonės sektoriaus dalyviams visada svarbu pasiūlyti kuo universalesnių sprendimų. IT srityje besispecializuojančios bendrovės „Denso Wave Inc.“ sukurti 5G tinklu sąveikaujantys robotai išsiskiria kaip niekad dideliu produktyvumu. Jie gali surinkti trijų rūšių tušinukus ir net išgraviruoti ant jų pirkėjo vardą. Šiais laikais ypač populiarėja pirštų atspaudų ir veido atpažinimo sistemos, įgalinančios kuo įvairiausias funkcijas, kaip antai išmaniojo telefono atrakinimas, mobilusis mokėjimas ir net saugos patikros. Antrosios kartos išmaniuosiuose telefonuose šios sistemos pagrįstos optinėmis technologijomis, o tai visiškai naujas, biometrijos principais pagrįstas identifikavimas. Išmanieji telefonai ir panašūs gaminiai ypač sparčiai tobulėja, todėl išskirtinė vieta tenka 5G tinklams ir dirbtiniam intelektui (AI). Kinų mobiliųjų telefonų gamintojas „Nubia“ parodoje pristato itin šiuolaikišką žaidimams pritaikyta išmanųjį telefoną, išsiskiriantį pačiomis pažangiausiomis charakteristikomis. Tikimasi, kad parodoje 2018 MWC apsilankys 108 tūkst. mobiliosiomis technologijomis besidominčių smalsuolių iš daugiau nei 200 pasaulio šalių. Parodos ekspozicijoje – 2,3 tūkst. dalyvių pristatomi sprendimai.