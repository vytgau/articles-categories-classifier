Didžiulės galios serveriai leido įgyvendinti naujas funkcijas, pavyzdžiui, grupinius vaizdo skambučius mobiliuosiuose įrenginiuose, įdiegti vertėją realiu laiku, pridėti botų palaikymą, vaizdo pranešimus ir kitas galimybes. Tačiau perduodamų failų dydis buvo apribotas iki 300 MB, o kitos įprastos funkcijos pradėjo dirbti prasčiau. Tačiau failus galite išsiųsti net tada, kai gavėjas nėra prisijungęs prie interneto. Nupirkusi „Skype“, kompanija nusprendė atsisakyti kai kurių senų sistemų palaikymo, tarp jų ir savo „Windows Phone 7.x“. Dabar atėjo kitas etapas, ir programinės įrangos milžinė nusprendė iš esmės atnaujinti „Skype“ architektūrą, už borto palikdama kai kurias senas platformas. Žingsnis, pasak „Microsoft“, yra sunkus, bet būtinas, norint judėti į priekį. Nuo šiol „Skype“ palaikys kompiuteriai ir mobilieji įrenginiai turintys ne senesnes nei „Windows XP“, „OS X 10.10 Yosemite“, iOS 8, „Android 4.03“ ir „Windows 10 Mobile“ operacines sistemas. Pasak „Microsoft“, šios operacinės sistemos įdiegtos daugelyje šiuo metu naudojamų prietaisų. Senesnių prietaisų savininkai galės naudotis internetine „Skype“ versija, kuri ir toliau bus tobulinama. Pakeitimai ir naujos funkcijos bus įdiegti per ateinančius mėnesius – „Skype“ taps lengvesnė ir greitesnė, greičiau reaguos. „Microsoft“ atkreipia dėmesį į tai, kad norint toliau naudoti „Skype“ ir patirti visus programos privalumus, reikia atsinaujinti iki naujausios operacinės sistemos versijos. Šiuo metu daugiau nei 80 proc. „Windows“ išmaniųjų telefonų savininkų vis dar naudoja „seną“ operacinės sistemos versiją – „Windows Phone 8.x“. Kitaip tariant, 30-50 mln. „Windows Phone“ vartotojų netrukus neteks palaikomos „Skype“ versijos. Kartojasi istorija, kai 2014 metų rugpjūtį „Microsoft“ be populiariausios komunikavimo programos paliko apie 10 milijonų savo „Windows Phone 7“ operacinės sistemos vartotojų. Padėtį dar pablogins tai, kad „Microsoft“ neketina tesėti pažado visus išmaniuosius telefonus su „Windows Phone 8.1“ atnaujinti iki „Windows 10“. Iki šiol naujausią operacinę sistemą gavo labai nedaug „WP8“ prietaisų. Atrodo, kad programinės įrangos milžinė daro viską, kad ir taip nedidelė „Windows“ išmaniųjų telefonų rinkos dalis taptų dar mažesnė. Jei „Microsoft“ nesivargina savo operacinės sistemos palaikymu, tai ko galima tikėtis iš trečiųjų šalių programinės įrangos kūrėjų? Priminsime, kad „Rovio“, „Nokia HERE“, „PayPal“ ir kitos įtakingos kompanijos neseniai atsisakė „Windows Mobile“ palaikymo.