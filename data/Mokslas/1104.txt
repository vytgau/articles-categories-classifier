Tikrai taip, nors tai pasitaiko retai. Kai kuriuos vyrus po sekso pila prakaitas, jie tampą irzlūs, pavargę, kartais pakyla temperatūra. Ypatingai retais atvejais ši būsena gali tęstis net savaitę. Nors ilgalaikių pasekmių šis susirgimas neturi, nereikia net sakyti, kaip stipriai jis kenkia gyvenimo kokybei ir kokią didelę psichologinę žalą gali padaryti. Moksliškas šios būklės pavadinimas – poorgazminio susirgimo sindromas. Jis pasireiškia tik po ejakuliacijos, todėl ligai atsirasti kontaktas su kitu kūnu net nėra būtinas. Žmonės jaučiasi labai blogai, tačiau retai kreipiasi į gydytojus. Tai nulėmė, kad nuo 2002 metų buvo diagnozuotą tik 50 šio sindromo atvejų, nors jų neabejotinai pasitaikė kur kas daugiau. Gripą primenantys simptomai nėra tai, dėl ko visi vyrai suskubtų vykti į ligoninę. Nors mokslas jau tvirtai žino, kad poorgazminio susirgimo sindromas yra tikra liga, jos priežastys iki šiol nėra aiškios. Bene geriausias spėjimas – alergija vienam spermoje randamam baltymui. Šia alergija dažniau pasižymi moterys, bet šios būklės atvejų pasitaiko ir tarp vyrų. Kita versija – kai kurių vyrų kūnai nesusitvarko su endorfinų lygio šuoliu. Tačiau kol nėra aiškių priežasčių, nėra ir gydymo. Kai kuriais atvejais skiriami antidepresantai, kitais – antihistamininiai vaistai. Nors kartais padeda ir vieni, ir kiti, dažniau jokio poveikio pastebėti nepavyksta. Kita vertus, vienas tyrimas šį retą sutrikimą pabandė gydyti kiek netikėtu būdu. Mokslininkai nusprendė patikrinti, ar sindromas pasišalintų savaime, jei vyrai tiesiog dažniau patirtų orgazmą. Ir iš tikrųjų, su dviem vyrais atliktas tyrimas parodė, kad liga pradeda trauktis, tačiau visiškai nepranyksta. Visgi, kol nebus atlikti tolimesni tyrimai, ugnies gydymas ugnimi yra vienintelis būdas kovoti su šiuo susirgimu.