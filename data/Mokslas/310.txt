Jau ne vienerius metus bandoma sukurti automatizuotus metodus, bet tik dabar pavyko sukurti tokį, kuris veiktų bent taip pat gerai, kaip žmonių akys. Maža to, naujasis metodas aptinka netgi daugiau kraterių, kuriuos žmonės sunkiai pastebi. Metodas remiasi konvoliuciniais neuroniniais tinklais – technologija, kuri naudojama daugybėje sričių vaizdinių duomenų apdorojimui. Algoritmas buvo apmokytas naudojant dviejų trečdalių Mėnulio nuotraukas, o vėliau išbandytas ant likusio trečdalio. Taip pat algoritmas sėkmingai identifikuoja kraterius ir Merkurijuje. Apskritai jis turėtų tikti visiems atmosferų neturintiems kūnams, kuriuose krateriai išlieka nelabai pakitę milijonus ar net milijardus metų. Šis atradimas reikšmingai pagerins ir, svarbiausia, pagreitins Mėnulio ir panašių kūnų paviršiaus evoliucijos tyrimus.