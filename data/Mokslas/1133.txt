Tuo tarpu bitkoino rinkos kapitalizacija viršijo 200 mlrd. JAV dolerių, rodo svetainės „Coinmarketcap.com“ duomenys. Pasiekęs naują rekordą, bitkoino kursas smuktelėjo iki 11,983 tūkst. JAV dolerių ir 4,8 proc. viršijo kursą ankstesnės prekybos sesijos pabaigoje. Praėjusios savaitės pradžioje kriptovaliutos kursas pirmą kartą perkopė 10 tūkst. JAV dolerių kartelę ir toliau kilo, be kita ko, dėl žinių apie žinomų biržų operatorių planus pradėti prekybą bitkoino ateities sandoriais. Pavyzdžiui, „CBOE Global Markets“ pranešė, kad prekybą bitkoino ateities sandoriais pradės jau ateinantį sekmadienį, gruodžio 10 dieną, 18 val. vietos laiku. JAV biržų operatoriai „Chicago Mercantile Exchange“ (CME) ir „CBOE Futures Exchange“ Prekybos prekių ateities sandoriais komisijos (CFTC) leidimą pradėti prekiauti bitkoino ateities sandoriais gavo praėjusį penktadienį .