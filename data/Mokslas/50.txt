Baigęs Berklio ir Harvardo universitetus, Kaku 25 metus praleido Niujorko miesto koledže, dėstydamas teorinę fiziką. Jo pagrindinė tyrinėjimų sritis apima „visko teoriją“ bei „stygų teoriją“. Jo tyrinėjimai ženkliai prisidėjo prie fizikos mokslų stiprėjimo ir geresnio aplink mus vykstančių reiškinių suvokimo. Trumpai tariant, Michio Kaku puikiai supranta kas yra mokslas ir tai jam suteikia unikalią perspektyvą prognozuoti kokia bus ateitis. Daugelis žmonių galvodami apie ateitį, joje mato skraidančius automobilius ir iš mūsų genų pašalintas ligas. Tačiau Kaku atkreipia dėmesį į vieną naujovę – dronus. Jau keleri metai, kaip Kaku vis įspėja dėl militarizuotų dronų sistemos galimo pavojaus. Jis sako, kad karinių dronų grėsmė yra neabejotina. „Artimiausias tiesioginis pavojus yra automatinės žudymo mašinos“, – teigia Kaku. Tie, kurie ateitį prognozuoja ginkluotoms ir superprotingoms dirbtinio intelekto „terminatoriaus“ stiliaus mašinoms, ignoruoja realius ir neišvengiamus pavojus. „Tai dar neįvyks per artimiausius 100 metų, todėl aš kol kas esu ramus“, – sakė Kaku. Pasak Michio Kaku, štai kas mus pristabdys: „mes turime dronus, kuriuos prižiūri žmogus ir duoda komandą „nužudyk taikinį“. Ateityje dronas pats sugebės atpažinti konkretų taikinį-žmogų ir turės leidimą žudyti. Ir vieną dieną toks dronas gali išprotėti, atsirasti tam tikra klaida, ir jis pradės žudyti žmones, nepriklausomai nuo bet kokių instrukcijų. Automatinės žudymo mašinos yra tai, dėl ko jau šiandien, o ne rytoj, turime nerimauti. Tačiau nereikia nerimauti dėl to, kad robotai perims visišką kontrolę.“ Štai keletas kitų Michio Kaku prognozių ateičiai įvairiomis temomis: Gyvybė už Žemės ribų: „per šį šimtmetį mes radijo ryšiu susisieksime su svetima civilizacija“. Dirbtinio intelekto evoliucija: „paprastos žmogaus atliekamos užduotys gerokai atsilieka nuo to, ką gali padaryti robotas. Tačiau, praėjus dešimtmečiams, robotai taps protingesni, nei katė, šuo ar beždžionė. Iki šio amžiaus pabaigos robotai gali tapti pavojingi ir netgi pakeisti žmones.“ Kolonizuotas svetimas pasaulis: „mes privalome turėti draudimo polisą, atsarginį planą. Dinozaurai neturėjo kosmoso programos ir todėl jų jau nebėra. Niekas nesako, kad turime palikti Žemę ir keliauti į Marsą, bet gyvenvietė Marse yra viena iš galimybių.“ Bitkoinai: „jūs negalite sustabdyti virtualios valiutos. Ar ši valiuta yra kažko verta? Dalykai yra vertingi tol, kol už juos žmonės yra pasiryžę mokėti pinigus, tad tai yra tolygu azartiniam lošimui. Tai spekuliacija. Mano asmeniniu požiūriu, tai nėra produktyvu. Bitcoin'as nėra produktyvi industrija.“ Automobiliai be vairuotojo: „per ateinantį dešimtmetį bus skaitmenizuotas transportas, automobiliai važiuos be vairuotojo. Juose esančios technologijos užtikrins informacijos dalinimąsi tarp automobilių ir kelių. Eismo įvykiai ir kamščiai taps praeitimi. Dėl šios sistemos bus išgelbėta tūkstančiai gyvybių.“