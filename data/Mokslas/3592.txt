Pasak tyrimų kompanijos IDC, „Oppo", „Vivo" ir „Huawei" 2016 m. užėmė pirmas tris vietas Kinijos telefonų rinkoje, tokia tendencija turėtų nesikeisti ir šiemet. „Apple" ir „Samsung" laipsniškai praranda savo pozicijas nuo 2011-ųjų, kai į rinką įsiveržė tokie gamintojai kaip „Xiaomi", kuri praėjusiais metais Kinijos rinkoje užėmė 6 vietą. Tuo tarpu praėjusių metų „Apple" kompanijos prekės ženklui „iPhone" Kinijos rinkoje pasirodžius gana silpnai, amerikiečių kompanija užėmė 4 vietą. „Nepaisant to, kad juodos spalvos „iPhone 7" telefonai skatino vartotojų dėmesį, įvertinus duomenis, jie nesukėlė tokio ažiotažo, kokį sukeldavo ankstesni „Apple" telefonai", - pranešime teigė IDC. Kinijos gamintojai taikosi į aukštesnės klasės produktų rinką ir siekia į savo pusę palenkti pirkėjus, kurie iš telefonų tikisi „Apple" lygio kokybės bei inovacijų. Tačiau pastebima, kad šiemet „Apple" gali bent dalinai atgauti savo pozicijas, po to kai išleis telefoną, skirtą paminėti išmaniųjų telefonų dešimtmečiui. Savo ruožtu „Vivo" ir kiti Kinijos gamintojai, pasak IDC, šiemet planuoja didinti pardavimus užsienyje, o ypatingo jų dėmesio turėtų sulaukti Indijos rinka.