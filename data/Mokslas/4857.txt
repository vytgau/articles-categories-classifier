Didžiulis paslaptingas rutulys panašesnis į neatpažintą skraidantį objektą nei į tai, kas paprastai randama vandenyne. Dėl to šį objektą Australijos pakrantėje pamatęs žvejys nemenkai suglumo. Tačiau nepaisant keistos išvaizdos, šis monstras yra visuotinai žinomas gyvūnas. Žvejo pamatytas objektas – nugaišusio ir išsipūtusio banginio kūnas, rašo seeker.com. Žvejys Markas Watkinsas rado jį apie 50 km į pietvakarius nuo Bunburio miesto pakrantės vakarų Australijoje. Jis galvojo, kad tai galėtų būti laivas ar balionas, tačiau priartėjęs jis galėjo atpažinti tikrąją šio kūno prigimtį. Tai buvo banginis. Banginio rūšis nebuvo identifikuota, tačiau pilvo struktūra rodo, kad tai galėjo būti kuprotasis arba pietinis tikrasis banginis. Jūros biologas Andrew Davidas Thaleris yra tvirtinęs, kad mirę banginiai pučiasi nuo dujų, kurios susidaro dėl yrančių gyvūnų vidaus organų ir skrandžio turinio. Kai toks išsipūtęs banginis pajudinamas, išsipūtusi jo oda gali ir sprogti, išspjaudama banginio vidurius ir paskleisdama netikėtai bjaurų kvapą. „Įsivaizduokite stiklainį riebalų, kurį paliekate stovėti saulėje savaitėms. Dabar įsivaizduokite, kad kvapas tampa toks stiprus, kad jis prikimba prie visko, ką tik turite. Sprogęs banginis smirda vienu bjauriausių kvapų pasaulyje“, – sakė A. D. Thaleris „National Geographic“. Alien pod or dead whale? Here's the full story: https://t.co/tbAeaJmOBr Img: Mark Watkins #whale pic.twitter.com/LBjZrW2BaD— Earth Touch (@EarthTouch) August 1, 2016 