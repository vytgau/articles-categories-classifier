Šeši mokslininkai įžengė į kupolą, esantį ant atokaus Havajų ugnikalnio. Pasak Havajų universiteto, čia jie praleis izoliacijoje aštuonis mėnesius, siekdami imituoti į Marsą keliaujančių astronautų gyvenimą. Tyrimo tikslas – padėti NASA geriau suprasti žmonių elgesį ir veiklą ilgų kosmoso misijų metu, mat JAV kosmoso agentūra svarsto planus rengti žmonių misiją į Raudonąją planetą. Komanda atliks geologinius lauko darbus ir kasdienes užduotis 1200 kvadratinių pėdų (365 metrų) kupole, įsikūrusiame apleistame karjere 8 tūkstančiai pėdų (2,5 kilometro) virš jūros lygio ant Mauna Loa ugnikalnio Havajų Didžiojoje saloje. Pasak kupolą valdančio Havajų universiteto, čia mažai augmenijos ir mokslininkai neturės sąlyčio su išoriniu pasauliu. Bendravimas su misijos valdymo komanda bus atidėtas, kad atitiktų 20 minučių radijo bangų tarp Žemės ir Marso kelionės laiką.