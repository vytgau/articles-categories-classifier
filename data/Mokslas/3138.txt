Įprastos ausinės turi trūkumą - jos padeda atsiriboti nuo kitų išorinio pasaulio garsų. Kai kuriais atvejais tai yra pavojinga, o kai kuriais - tiesiog nepatogu. Be to, leisti muziką tiesiai į ausis nėra gerai, o ir pačios ausinės skatina sieros kaupimąsi. Galiausiai, žmonės it apsėsti ieško geriausio garso, aukščiausios kokybės ir išvaizdos. Muziką per žmogaus kaukolę leidžiančios ausinės yra visiškai kitokios. Jos netiks tiems, kurie nori visiškai atsiriboti nuo išorinio pasaulio, tačiau pravers bėgiojant mieste. Jos yra atsparios prakaitui ir laikosi ant galvos. Garsiakalbiai laikosi priešais ausis, o ne jų viduje, tačiau muziką žmogus girdi puikiai. Iš tikrųjų, nors technologija atrodo labai keista, šias ausines žmonės mėgsta ne tik dėl to, kad jos neizoliuoja naudotojo nuo išorinio pasaulio. Atkuriamo garso kokybė - įdomi. Naudotojas ne tik girdi muziką be jokių trikdžių, bet ir jaučia ją taip, kaip negalėtų pajusti su įprastomis ausinėmis. Jaučiama vibracija, kuri keičiasi priklausomai nuo grojamų tonų dažnio. Aplinkiniai muzikos negirdi, kad ir kaip garsiai žmogus jos klausytųsi. Šio tipo ausinių galima rasti įvairią kainą, pavydžiui, „Blog.Fish Musiko2“ kainuoja apie 35 eurus. Ši technologija nėra visiškai nauja, tačiau populiarumą renkasi pamažu. Galbūt jos ir negali pakeisti didelių audiofilų pamėgtų ausinių, bet jų patogumas ir unikalus muzikos atkūrimo būdas intriguoja. 