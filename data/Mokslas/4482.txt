Jo teigimu, toks grafikas visiškai neatitinka žmogaus organizmo biologinių ciklų, kurie lemia smegenų aktyvumą ir energiją, o taip pat hormonų gamybą. „Mes negalime pakeisti paros ritmų ir išmokyti organizmą atsikelti tam tikru metu, nes mūsų kepenys ir širdis funkcionuoja pagal kitą grafiką, o mes prašome jį pastumti dvi-tris valandas, – sako mokslininkas. – Mūsų visuomenė masiškai kenčia nuo miego stokos.“ Verta paminėti, kad šiuolaikinė aštuonių valandų darbo diena buvo įvesta Didžiojoje Britanijoje aštuoniolikto amžiaus pabaigoje, kad gamyklos ir fabrikai galėtų dirbti visą parą. Tuomet tikrai niekas nesirūpino darbininkų biologinėmis valandomis. P. Kelley ir jo kolegos iš Miego ir paros bioritmų instituto pažymi, kad per praėjusių daugiau nei 200 metų padėtis ekonomikoje radikaliai pasikeitė, ir jie siūlo pradėti darbo dieną 10 valandą. Verta paminėti, kad mokslininko teorija buvo patikrina vienoje Britanijos mokykloje, kur pamokų pradžia buvo perkelta nuo pusės devynių iki dešimtos valandos. Dėl to mokinių pažymiai padidėjo 19 proc.