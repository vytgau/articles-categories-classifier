Peru mokslininkai trečiadienį (spalio 11 dieną) pristatė trimatę, skaitmeninę kilmingos moters iš senovinės Karalo civilizacijos veido rekonstrukciją. Jos mumufikavęsi palaikai buvo aptikti šiaurinėje Peru dalyje 2016 metais. Moters iš Kvatro Tupuso palaikai buvo rasti senoviniame žvejų Aspero kaimelyje, kuris įsikūręs maždaug už 22 km nuo Karalo – seniausios tokio pobūdžio civilizacijos Amerikose. Be vidurinio amžiaus moters mumijos, archeologai jos kape taip pat aptiko įvairiausių artefaktų – drožinėtų paukščių ir beždžionių figūrėlių, papuošalų, kriauklių ir kitų aukų. Tai leidžia manyti, kad maždaug 40 – 50 metų moteris mirties metu turėjo svarbų socialinį statusą. Karalo archeologinė vietovė yra saugoma UNESCO. Manoma, kad jos laikmetis siekia 5 tūkst. metų prieš Kristų.