Nešiojamos technologijos jau nebėra vien žmonių privilegija. Specialios išmaniosios apyrankės, skirtos fizinės veiklos rodmenims fiksuoti, nuo šiol segamos ir šunims bei katėms. Tokie nešiojami prietaisai kaip bendrovės SUGA siūlomas „Petble“ sparčiai populiarėja, juos itin pamėgo naminių gyvūnėlių savininkai iš Honkongo. Tris kates auginanti Ava Lui „Petble“ produktų nupirko visoms trims. Daugiausia sveria septynerių metų trumpaplaukė egzotų veislės Siu Wong – būtent dėl šios priežasties šeimininkė nusprendė stebėti, ką jos augintinė ėda. Išmaniojo prietaiso duomenys keliauja į programėlę moters išmaniajame telefone, tad ji gali realiu laiku sekti katės aktyvumo lygį, sužinoti, kiek ji ėda ir laka, kokie katės miego įpročiai. „Petble“ kainuoja apie 115 dolerių, tačiau 33 metų IT specialistei, be proto mylinčiai savo kates, tai nesukelia bėdų. Kinijoje komunistų lyderis Mao Zedongas praeityje neleido žmonėms turėti naminių gyvūnėlių, laikė tokį norą buržuazinę užgaida. Dabar mylimas šiuo ar katė – finansinės sėkmės simbolis. Pasaulinė nešiojamų technologijų naminiams gyvūnams rinka 2024 metais išaugs iki 2,5 mlrd. dolerių.