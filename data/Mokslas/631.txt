2018 metų Singapūro aviacijos šventė sutapo su ASEAN gynybos ministrų susitikimu (ADMM), todėl antradienį (vasario 6 d.) renginyje apsilankė visų dešimties šiai asociacijai priklausančių valstybių gynybos ministrai ir kiti aukšto rango pareigūnai. Aviacijos parodos lankytojai galės pasigėrėti čia išrikiuotais orlaiviais ir pasidomėti pažangiausiomis elektroninėmis sistemomis, veikiančiomis naujausių naikintuvų pilotų kabinose. Abejingų turėtų nepalikti ir keletas akrobatinio skraidymo pasirodymų, parengtų Pietų Korėjos oro pajėgų parodomosios grupės „Black Eagles“, Indonezijos akrobatinio skraidymo komandos „Jupiter“ ir kitų aukštojo pilotažo komandų. Šventė vyks Čangio parodų centre. Lankytojai joje laukiami vasario 10–11 dienomis.