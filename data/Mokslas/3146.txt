Ši „Facebook“ apgaulė socialiniame tinkle pasirodo karts nuo karto ir kai kuriems žmonėms sukelia nemenkų nuostlių – žinoma, ji tokia yra ir ne vienintelė. Tad kaip išvengti tokių spąstų pataria lifewire.com. Kaip ji prasideda Apgaulė prasideda štai taip: programišius prisijungia prie jūsų „Facebook“ paskyros ir paskelbia finansinės paramos prašymą. Kai kuriais atvejais nueinama gana toli: pakeičiamas prisijungimo vardas ir slaptažodis, taip atjungiant nuo „Facebook“ profilio pagrindinį jo savininką. Blogiausia šios apgaulės dalis: prisijungusieji ima siuntinėti žinutes jūsų „Facebook“ draugams prašydami pinigų, kad jums jų būtinai reikia čia ir dabar. Jūsų draugas gauna žinutę Žinutė, kurią gauna jūsų draugas iš „Facebook“ atrodo tikra, taip, lyg ją būtumėte parašęs pats. Galiausiai, ji ateina iš jūsų asmeninio profilio, tad kas dar galėtų ją parašyti? Programišius kartu pateikia ir sąskaitą, į kurią prašoma pervesti pinigų. Ši sąskaita yra specialiai sukurta apgaulės būdu išviliotiems pinigams. Ką jūs galite padaryti Akivaizdus sprendimas, kuris gali padėti išvengti tokių sukčių atakų – tikrinti savo „Facebook“ paskyrą kasdien ir pasižiūrėti, ar ji atrodo taip, kaip įprasta, be to, užtikrinti, kad jūs būtumėte vieninteliai, kurie gali prie šios paskyros prisijungti. Tačiau, ką daryti tiems, kurie netikrina „Facebook“ taip dažnai? Kitas galimas sprendimas yra viešumas – žinoti, kad tokia schema egzistuoja ir pasitikrinti, ar tikrai žmogui reikia pinigų, prieš siunčiant finansinę pagalbą. Galiausiai su draugu galima susisiekti ne tik per „Facebook“, bet telefonu ar elektroniniu paštu. Ką gali padaryti „Facebook“ „Facebook“ žino apie šį apgaulės būdą ir daro viską, kad galėtų užtikrinti vartotojų saugumą. Yra kuriama sistema, kuri kiekvieną kartą įspės vartotojus, jei bus atliekami jų profilio pakeitimai. Žinoma, tai gali erzinti tuos, kurie dažnai keičia paskyras, tačiau turėtų padėti apsisaugoti tiems, į kuriuos nusitaikė sukčiai. „Facebook“ taip pat kuria saugumo nustatymus, kurie leistų aptikti tokį sukčiavimo būdą ir jį užkardyti.