Kalifornijos universiteto Berklyje mokslininkai sukūrė robotą, kuris gali šokinėti sienomis. Mechanizmas pavadintas „Salto“ – šią santrumpą (angl. saltatorial locomotion on terrain obstacles) galima išversti kaip „judėjimas vietovėje šokinėjant per kliūtis“. Jį kurdami kaip prototipą inžinieriai paėmė Afrikos žvėrelį bonobo (mažoji šimpanzė). Ypatinga energijos taupymo sausgyslėse technika leidžia šiems gyvūnams atlikti iki dviejų metrų šuolius kas 78 milisekundes. Tai įmanoma tik dėl to, kad judėdamas gyvūnėlis ne visiškai ištiesina letenas. „Salto“ tėra 26 centimetrų dydžio. Tačiau pašokęs ir atsispyręs nuo sienos jis gali pasiekti 120 centimetrų aukštį. Speciali atsvarų sistema leidžia jam išvengti vartaliojimosi skrydžio metu. Pasak mokslininkų, robotas kol kas moka atlikti tik du šuolius iš eilės, tačiau inžinieriai ketina išmokyti jį šokinėti be perstojo. Be to, dabar mokslininkų laukia užduotis pabandyti pridėti „Salto“ vieną ar dvi galūnes, išmokyti jį orientuotis erdvėje ir atskirti įvairių tipų paviršius.