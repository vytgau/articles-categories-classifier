Tačiau internete ir žiniasklaidoje vis dar sklando galybė mitų apie žmogaus kūną, kuriuos reikėtų išsklaidyti. Pateikiame 7 tokius mitus ir už jų slypinčią tiesą. 1. Patyrus širdies smūgį jaučiamas stiprus skausmas krūtinėje Prie širdies smūgio simptomų dažnai minimas ir skausmas krūtinėje ir tai gali klaidinti. Iš tikrųjų Holivudo filmuose širdies smūgis rodomas labai jau dramatizuotai – personažai griebiasi už krūtinės ir krenta lyg pašauti. Tačiau tiesa yra ta, kad 40-60 proc. infarktų lieka nepastebėti. Kartais jaučiamas silpnas pilvo, o ne krūtinės skausmas, o kartais žmonės ir visai nieko nepastebi. Jei jaučiatės prastai, kreipkitės į gydytojus – nemanykite, kad jei nejaučiate skausmo, jums viskas gerai. 2. Sėdėjimas arti prie telezivoriaus ekrano blogina regėjimą Pamenate kaip vaikystėje mamos vaikė nuo televizoriaus, sakydamos, kad sėdėti labai arti ekrano negalima? Jos mums linkėjo tik gero, tačiau daugybė mokslinių tyrimų taip ir nepajėgė įrodyti, kad sėdėjimas arti televizoriaus ekrano blogina regėjimą. Ekranai tikrai kenkia, nes žmonės pamiršta mirksėti, o šviesa erzina, bet tai nepriklauso nuo atstumo. Bent jau to mokslininkai nesugebėjo įrodyti. 3. Žmonės turi 5 pojūčius Kiek metų jums kartojo, kad egzistuoja tik 5 pojūčiai: rega, klausa, juslė, uoslė ir skonis? Kai kas nors turi stiprią nuojautą, dažnai sakoma, kad jis turi „6-ąjį pojūtį“. Tačiau tai, kaip jau tikriausiai supratote, yra nesąmonė. Žmogus turi 14-20 pojūčių. Jaučiame temperatūrą, pusiausvyrą, spaudimą, skausmą ir taip toliau. 4. Žmogaus liežuvis turi už skirtingus skonius atsakingas zonas Kartais internete pasirodo diagramos, rodančios, kokius skonius jaučia skirtingos liežuvio dalys. Pavyzdžiui, dažniausiai saldumo pojūtis priskiriamas liežuvio galiukui. Tai nėra tiesa. Iš tikrųjų skirtingos liežuvio dalys skirtingus skonius jaučia maždaug vienodai. Skirtumas tik tas, kad liežuvio galiukas iš tikrųjų yra jautresnis. 5. Ryškūs pilvo raumenys – sveikata susirūpinusių žmonių siekiamybė Vyrai ir moterys nori ryškių pilvo raumenų. Jie yra matomi kaip estetiškai gražaus kūno bruožas ar net seksualumo simbolis. Tačiau vien sporto jiems pasiekti nepakanka – reikia ir ypatingai liesos dietos. Pilvo raumenys išryškėja tik ypatingai sumažinus riebalų kiekį organizme. Turint tiek mažai pilvo riebalų gali prasidėti problemos – silpsta imunitetas, kyla nervų uždegimo ir širdies ligų rizika. Kai kurių žmonių genai lemia, kad jie ryškius pilvo raumenis gali pasiekti šiek tiek lengviau. Jei jums sekasi sunkiai – geriau nepersistenkite ir per daug nesumažinkite savo riebalinio sluoksnio. 6. Didžioji kūno šilumos dalis pasišalina per galvą Tai – labai senas mitas, kartojamas jau ne vieną dešimtmetį. Iš tikrųjų, šiluma palieka mūsų kūną maždaug vienodai per visas jo dalis. Šis mitas atsirado tuomet, kai buvo pastebėta, kad sušala ir šiltai apsirengę žmonės, jei jie neturi kepurės. Tačiau iš tikrųjų tai reiškia, kad šiluma mus palieka per prasčiausiai izoliuotas dalis. Beje, jei šis senas mitas būtų tiesa, vis tiek manote, kad visą kūną dangtumėme keliais sluoksniais drabužių, o galvą – tik plona kepure? 7. Pirštų antspaudai yra unikalūs ir leidžia atpažinti nusikaltėlius Pirštų antspaudai galbūt ir yra unikalūs, tačiau tokie panašūs vieni į kitus, kad galite iš karto pamiršti garsiausių pasaulio veiksmo filmų siužetus. Pirštų antspaudai yra labai panašūs vieni į kitus ir dažniausiai skiriasi taip mažai, kad tik pačios pažangiausios kompiuterinės sistemos gali juos atskirti. Dar daugiau, jų forma šiek tiek priklauso ir nuo to, kaip tvirtai pirštų pagalvėlės prispaudžiamos prie kokio paviršiaus. Jei pirštų antspaudai padėtų surasti nusikaltėlius, kaip tai rodo filmai, valstybės jau seniai turėtų savo piliečių pirštų antspaudų bazes. Užtektų surasti vieną antspaudą, kad įtariamasis būtų pričiuptas, bet taip nėra, nes pirštų pagalvėlių raštai nėra tokie jau unikalūs. Kita vertus, pirštų antspaudai padeda bent jau susiaurinti įtariamųjų ratą – tie, kurie turi visai kitokio tipo antspaudus gali būti atmetami.