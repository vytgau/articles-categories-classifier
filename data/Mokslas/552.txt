„Esame labai sunerimę dėl rizikos, kylančios, kai kokiai nors įmonei arba subjektui, pavaldžiam mūsų vertybėms nepritariančiai užsienio šalies vyriausybei, pavyksta užsitikrinti galios pozicijas mūsų telekomunikacijų tinkluose. Taip sukuriamos galimybės daryti spaudimą arba kontroliuoti mūsų telekomunikacijų infrastruktūrą, iš kenkėjiškų paskatų modifikuoti arba vogti informaciją, taip pat vykdyti neidentifikuojamą šnipinėjimą“, – komitetui sakė FTB direktorius Chrisas Wray. Reaguodamas į tokį žvalgybos pareigūnų įspėjimą, bendrovės „Huawei“ atstovas spaudai pareiškė: „Įmonė „Huawei“ žino apie JAV vyriausybės užmojus, kurių tikslas, kaip spėjama, – pažaboti „Huawei“ verslo plėtrą JAV rinkoje. Įmone „Huawei“ pasitiki 170 pasaulio šalių vyriausybės ir piliečiai. Jos keliama rizika kibernetinėje erdvėje nė kiek neviršija bet kurio kito tais pačiais globaliais tiekimo kanalais ir gamybos galimybėmis besinaudojančio informacinių ir komunikacinių technologijų tiekėjo keliamų grėsmių.“ Bendrovė „Huawei“ pastaruoju metu mėgina patekti į JAV rinką. Vienas iš nesėkmingų jos bandymų – atšaukta partnerystė su JAV telekomunikacijų įmone AT&T.