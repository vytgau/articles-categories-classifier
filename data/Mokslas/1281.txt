Jūsų ekranuose - nauja „Mokslo sriubos“ rubrika apie piliečių mokslą. Jos metu išvysite daugybę būdų kaip patiems įsitraukti į mokslinius tyrimus. Sužinosite, kaip pačių surinktų duomenų pagalba rūpintis savo aplinka ir sveikata. „Žmonės gyvena, dirba ir keliauja pačiose įvairiausiose vietose. Todėl mokslininkams jie gali pateikti duomenų iš savo gyvenamosios aplinkos. Čia jie pastebi gerokai daugiau nei mokslininkai kadanors galėtų pamatyti ir užfiksuoti!” - sako žinomas piliečių mokslo tyrėjas Muki Haklay. XIX amžiaus pabaigoje mokslas tapo laboratorijose ir tyrimų centruose vykdomu darbu, kurį dauguma visuomenės narių geriausiu atveju gali tik stebėti. Vis dėl to, panašu, jog XXI-asis amžius žada visa tai vėl apversti aukštyn kojomis!Daugiau apie piliečių mokslą bei skirtingas iniciatyvas, į kurias galite įsitraukti ir Jūs, papasakosime kitose rubrikose. Rubrika „Piliečių mokslas“ yra laidos „Mokslo sriuba“ dalis. Laida „Mokslo sriuba“ – tai ne pelno siekianti jaunų žmonių iniciatyva, kuriama bendradarbiaujant su Baltijos pažangių technologijų institutu. „Mokslo sriubą“ galima ragauti kiekvieną šeštadienį 9:30 val. per LRT Kultūrą, o išalkus dar – per www.youtube.com paskyrą.