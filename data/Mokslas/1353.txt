Skelbiama, kad spalio pabaigoje trys skraidyklės šešias pasiflorų dėžes, kurių bendras svoris siekė apie 12 kilogramų, pristatė iš Putiano miesto į šalia esančią Meidžou salą. Dėl stipraus vėjo penkių kilometrų skrydis truko devynias minutes, skelbia Kinijos naujienų agentūra „Xinhua“. Bepilotes skraidykles kartu sukūrė „Alibaba“ logistikos padalinys „Cainiao“, specialiai „Alibaba“ sukurta kaimo vietovėms skirta prekybos platforma „Rural Taobao“ ir viena iš Kinijos technologijų kompanijų. Ateityje planuojama naudoti skraidykles, kurių kiekviena gali skraidinti iki 7 kg svorio krovinį. Daugiausia tai bus švieži maisto produktai ar vaistai.