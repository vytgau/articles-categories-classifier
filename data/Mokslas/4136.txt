Prietaisų darbo trukmė vienu įkrovimu dažnai yra visai neįspūdinga, ypač lyginat su pirmaisiais mobiliaisiais telefonais, kuriuos pakakdavo įkrauti vieną kartą per savaitę. Entuziastai nusprendė sudaryti geriausius akumuliatorius turinčių šiuolaikinių flagmanų reitingą. Norėdami išsiaiškinti šiuo atžvilgiu geriausią prietaisą, kiekviename įrenginyje buvo paleistas specialus scenarijus, imituojantis naršymą internete, kol visiškai išsikraus baterija. Ekrano ryškumas buvo nustatytas 200 nitų lygiu. Remiantis gautais rezultatais buvo sudarytas ilgiausiai veikiančių išmaniųjų reitingas. Pirmąją reitingo eilutę užėmė „iPhone 7 Plus“ su 2900 mAh baterija, kuris „veikė“ šiek tiek daugiau nei 9 valandas. Sidabras atiteko „iPhone 7“ su 7 valandų ir 46 minučių rezultatu. Vos viena minute atsilikęs trečią vietą laimėjo „Google Pixel“. Septynių valandų ribą taip pat įveikė išmanieji „Samsung Galaxy S7 Edge“, „Google Pixel XL“, „Motorola Moto Z Force Droid Edition“, „Xiaomi Mi5“ ir „HTC 10“. Blogiausiu pripažintas LG G5, išsikvėpęs po 5 valandų ir 51 minučių darbo. Autsaiderį šiek tiek pranoko „Motorola Moto Z Droid Edition“ ir „OnePlus 3“.