Pastaraisiais metais „iOS“ tapo daug atviresnė trečiosios šalies kūrėjams, o „Android“ įveikė „vaikiškas ligas“, t.y. „pakibimus“ ir darbo klaidas. Tačiau ir dabar abi sistemos kartkartėmis susiduria su įvairiomis problemomis. Tyrimų bendrovė „Apteligent“ nusprendė patikrinti, kuri iš naujų sistemų stabilesnė: „iOS 10“ ar „Android 7.0 Nougat“. Tyrimas parodė, kad „Android 7.0 Nougat“ įvyksta 2,5 karto daugiau klaidų nei „iOS 10“ atveju, kai programėlė negali tinkamai veikti dėl problemų su tinklu. Klaidos „Google“ OS programas užveria 6,4 proc. atvejų, o „iOS“ šis skaičius siekia 4,1 proc. Bendrovės duomenys rodo, kad „Google“ padarė didelį darbą optimizuodama „Android 7.0“, tačiau dabar stabiliausios „Android“ versijos yra „6.0 Marshmallow“ ir „4.1-4.3 Jelly Bean“. Tačiau, jei tendencija išliks, „Android 7.0“ klaidų skaičius gali būti gerokai sumažintas. „Apteligent“ specialistai atkreipia dėmesį, kad vos tik pasirodžiusi „Marshmallow“ iškart tapo stabiliausia „Android“ versija, tuo tarpu „Android 7.0“ turi daug problemų. „Apteligent“ ataskaitoje, deja, nėra išsamios informacijos apie senesnes „iOS“ versijas, tačiau analitikai pažymi, kad „iOS 10“ stabilumu pranoksta savo pirmtakus.