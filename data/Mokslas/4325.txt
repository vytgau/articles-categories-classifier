Leidinio duomenimis, piešiniai rasti už 50 metrų nuo įėjimo į Arminčės olą, jų amžius – apie 14 tūkstančių metų. Baskijos valdžios atstovas Unajus Rementeria (Unai Rementeria) pavadino radinį „tikru stebuklu ir žmonijos turtu“. Piešiniai daugiausia vaizduoja gyvūnus: arklius, stumbrus, ožkas, liūtus. „Ekspertų nuomone, šie uolų piešiniai veikiausiai pranoksta visus kitus, iki šiol rastus Pirėnų pusiasalyje“, – teigė U. Rementeria.