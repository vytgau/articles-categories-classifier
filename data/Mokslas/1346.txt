Po to, kai 2015 metais mirė du šios rūšies raganosiai, gyvenę Čekijoje ir JAV, Sudan ir dvi patelės liko vieninteliai šiauriniai baltieji raganosiai pasaulyje, rašo businessinsider.com. Mokslininkai atkakliai ieškojo būdų, kaip padėti patelėms susilaukti palikuonių, tam pasitelkė naujausias dirbtinio apvaisinimo technologijas, tačiau jiems nepavyko. Sudan sėkla buvo nepakankamos kokybės dėl jo amžiaus. Šiauriniai baltieji raganosiai paprastai gyvena apie 40 metų, tad 44 metų amžiaus sulaikęs Sudan jau gyvena ilgiau nei tikėtasi. Šiauriniai baltieji raganosiai, kurie paprastai gyvena centrinėje Afrikoje, pradėjo nykti dėl nelegalios medžioklės ir pilietinių karų, niokojančių regioną daugelį metų. Dabar likę trys paskutiniai šio porūšio raganosiai yra nuolat saugomi.