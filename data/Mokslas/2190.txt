Prisiminsime, kad „Apple“ susidūrė su Touch ID integracijos į ekraną techniniais sunkumais ir tai inžinierius paskatino ieškoti alternatyvos. Pasak kai kurių pranešimų, „Apple“ netgi svarstė galimybę visiškai atsisakyti pirštų atspaudų jutiklio. Neseniai leidinys „Forbes“ paskelbė programoje CAD sukurtus kompiuterinės grafikos darbus, paremtus „iPhone 8“ galutinio dizaino brėžiniais, gautais iš dėklų gamintojo „Nodus“. Jie patvirtina jau anksčiau ne kartą matytus pagrindinius prietaiso bruožus – „berėmis“ ekranas su intarpu jutikliams ir moduliams, vertikali dviguba kamera, iš stiklo ir metalo pagamintas korpusas. Tačiau nuo ankstesnių nutekėjimų šis skiriasi didesniu maitinimo mygtuku. Tai duoda pagrindą tikėti gandais apie tai, kad Touch ID gamintojas integruos į maitinimo mygtuką, kaip jau tai daro „Sony“. Saugumo užtikrinimui taip pat planuojama įgyvendinti pažangią veido atpažinimo sistemą. Koks iš tiesų „iPhone 8“ bus sužinosime pirmoje rugsėjo pusėje.