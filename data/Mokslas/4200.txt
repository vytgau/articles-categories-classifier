Trečiąjį šių metų ketvirtį beveik trečdalį didžiausios pasaulyje išmaniųjų telefonų rinkos kontroliavo du vietos gamintojai – „Oppo“ ir „Vivo“, rodo Honkonge įsikūrusios technologijų rinkos tyrimų firmos „Counterpoint“ duomenys, kuriais remiasi „time.com“. „Oppo“ telefonas R9 minėtu laikotarpiu Kinijoje pirmavo pagal pardavimus. Antroje vietoje atsidūrė „Apple“ telefonas „iPhone“, o trečioje – „Samsung“ gaminamas „Galaxy“. Iš viso Kinijoje šių metų birželio-rugsėjo buvo parduota 120 mln. telefonų, skelbia „Counterpoint“. Praėjo tos dienos, kai užsienio kompanijos buvo įsitvirtinusios Kinijos rinkoje. „Kinijos kompanijos dabar konkuruoja su užsienio bendrovėmis kaip „Samsung“ ar „Apple“ ir ne tik dėl mažesnės kainos, – sakė Kinijos nepriklausomos mobiliojo ryšio rinkos analizės firmos „Mobile No. 1“ įkūrėjas Sun Yanbiao. – Kai kurių jų telefonai net turi geresnių funkcijų.“ „Oppo“ ir „Vivo“ siūlo ne pigius telefonus, o aukštesnės klasės įrenginius, pritaikytus vietos gyventojams: įdiegtos kiniškų socialinių tinklų, elektroninės prekybos platformų programėlės. Taip pat jie gali pasigirti itin kokybiškais ekranais, kameromis ir talpiomis baterijomis. Trečdalis Indijoje parduodamų telefonų dabar taip pat yra kiniški. Štai penki Kinijos išmaniųjų telefonų gamintojai, apie kuriuose verta sužinoti daugiau.