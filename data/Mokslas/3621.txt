Per metus daugybė interneto naudotojų nukenčia dėl internetinio sukčiavimo, tapatybės vagysčių ir duomenų nulaužimo. Apie daugelį atvejų nepranešama, todėl tikri ekonominiai nuostoliai gali būti žymiai didesni. Tyrimas atskleidžia, kiek interneto naudotojams kainuoja šie išpuoliai, kokie pelningi jie jau tapo kibernetiniams nusikaltėliams. Vidutiniškai interneto naudotojai praranda 476 JAV dolerių per išpuolį, ir vienas iš dešimties apklaustųjų teigė, kad prarado daugiau nei 5 tūkst. JAV dolerių. Didžioji dauguma interneto naudotojų prisipažįsta, kad jie atliko finansines operacijas internete (81 proc.), tik mažiau nei pusė (44 proc.) išsaugo finansinius duomenis savo įrenginiuose. Vis daugiau naudotojų savo finansus valdo internetu, daugiau nusikaltėlių ieško galimybių pasipelnyti, todėl svarbu, kad naudotojai užtikrintų interneto saugumą, siekdami apsaugoti save ir savo pinigus. Apie 60 proc. interneto naudotojų apsaugo visus savo prietaisus. „Kibernetiniai nusikaltėliai nuolat ieško naujų būdų, kaip išnaudoti ir apgauti naudotojus, todėl svarbu visada būti budriems, - sako „Kaspersky Lab" antikenkėjiškų programų tyrimo komandos vadovas Vyacheslavas Zakorzhevsky. - Jie gali taikyti kenkėjišką programą, sukčiavimą ir daugiau. Nemanykite, kad tapę išpuolio taikiniu atgausite visus prarastus pinigus." Nemažai naudotojų klaidingai viliasi, kad prarasti pinigai jiems bus grąžinti. Beveik pusė (45 proc.) mano, kad dėl finansinių nusikaltimų elektroninėje erdvėje prarastos lėšos bus kompensuojamos bankų, tačiau, kaip rodo tyrimas, daugiau nei pusė (52 proc.) nukentėjusiųjų neatgavo visų iš jų pavogtų pinigų.