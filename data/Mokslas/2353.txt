Tyrėjai išanalizavo 209 kačių, kurios yra apie 9000 m. senumo, DNR. Tirtos katės buvo iš Europos, Afrikos ir Azijos, įskaitant mumifikuotas Egipto kates. Kačių prisijaukinimo procesas prasidėjo ne vėliau kaip prieš 10 tūkst. metų Derlingajame pusmėnulyje, regione, šalia Viduržemio jūros, supamame Tigro ir Eufrato upių. Katės pamažu apsigyveno ūkiniuose pastatuose, gaudė graužikus. Ankstesnis tyrimas parodė, kad katės buvo šalia žmonių bent jau prieš 9500 m. – tokio senumo kape Kipre šalia žmogaus palaikų rasti ir katės palaikai. Tai reiškia, kad katės buvo atgabentos į salą laivais ir turėjo ypatingą ryšį su žmonėmis. Prieš 3500 m. katės Egipte jau tikrai buvo žmonių palydovės – jos raižytos ant kėdžių. Mokslininkai tai aiškina kačių priskyrimu namų erdvei. Naujas tyrimas atskleidė, kad katės buvo gabenamos su žmonėmis ilgą laiką į skirtingas pasaulio vietas, rašoma „Nature Ecology & Evolution“ leidinyje. Nustatyta, kad katės Rumunijoje buvo laikomos namuose ilgiau nei 5000, Graikijoje – 3000 metų.