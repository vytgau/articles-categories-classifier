Pierre'as Sprey, garsus gynybos analitikas, tapo vienu iš didžiausių F-35 kritikų. Jo manymu, lėktuvas neturi paskirties. Taip nutiko todėl, kad F-35 buvo kuriamas patenkinti ne tik JAV Oro pajėgų, bet ir Jūrų pėstininkų korpuso bei laivyno poreikius. P. Sprey teigimu, visoms šioms kariuomenėms šakoms reikalingi skirtingi orlaiviai, o juos suderinus į vieną junginį gaunamas naikintuvas viską atlieka vidutiniškai. Problema ne tik tai, kad naikintuvas buvo kurtas trims JAV kariuomenės šakoms, bet ir tai, kad jam numatyta gausybė skirtingų užduočių, tokių kaip kova su priešo naikintuvais, taikinių naikinimas ant žemės ir artima parama ugnimi. Tačiau suderinti šias funkcijas labai sunku - P. Sprey teigimu, F-35 nuo to tampa tik nemanevringu, storu kalakutu. Kodėl? Visų pirma, jūrų pėstininkai nori naikintuvo, kuris galėtų nusileisti ir pakilti vertikaliai. Todėl F-35 viduryje turi būti vietos galingam propeleriui, o tam reikalingas labai platus korpusas. P. Sprey taip pat pastebi, kad F-35 sparnai yra stebinančiai trumpi taip pat dėl pakilimo-tupimo vertikaliai galimybės bei viduje nešamų bombų. Visa tai reiškia, kad orlaivis yra nemanevringas, kuria didelį oro pasipriešinimą ir visas numatytas funkcijas atlieka vidutiniškai blogai. Bent jau tokia teorija. Visgi, su tuo sutinka ne visi. Nors teoriškai F-35 ir turėtų būti nemanevringas, jis atlieka įspūdingus akrobatinius triukus. Juos pademonstravo ir šių metų Paryžiaus aviacijos parodoje. 2015 metais pasirodė pranešimai, kad F-35 pratybose kovoje nusileidžia ir kur kas senesniam F-16. Buvo teigiama, kad F-35 tiesiog yra nerangus ir negali taip greitai keisti skrydžio krypties kaip F-16. Specialistai tuomet ramino, kad oro kautynės yra pagrindinė F-22 užduotis ir neigė kalbas apie ribotą F-35 manevringumą. Jas galiausiai išsklaidė šiame oro akrobatikos pasirodyme. Jame matytas ne tik keletas kilpų ir aštrių posūkių, bet ir lėtą skrydį virš žiūrovų. Tai - sudėtingas manevras, padedantis suklaidinti priešą. Nors pasirodymas tikrai atrodė įspūdingai, kritika tikriausiai nenutils. Laikas parodys, ar naikintuvas daugiau nekentės dėl patikimumo problemų ir ar gali būti efektyviai panaudotas mūšyje. 