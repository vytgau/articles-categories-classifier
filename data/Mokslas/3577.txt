M. Moore'as vadovaus bendrovės aviacijos inžinerijos padaliniui ir padės „Uber“ plėtoti „Elevate“ iniciatyvą, skelbia „Bloomberg Technology“. Planuojama, kad naudojant „oro taksi“ žmonės galės keliauti tarp tolimesnių vietų, esančių 80-100 km atstumu. M. Moore'as NASA dirbo pastaruosius 30 metų. Jis tyrinėjo kaip veikia vertikalaus pakilimo ir nusileidimo įrenginys, toks kaip elektrinė „Puffin“ koncepcijos transporto priemonė. „Puffin“ yra neįprastos išvaizdos orlaivio koncepcija, jis kyla vertikaliai. M. Moore'o studija įkvėpė vieną „Google“ įkūrėjų Larry Page'ą įkurti dvi skraidančių automobilių bendroves „Zee.aero“ ir „Kitty Hawk“. Pasak M. Moore'o, jis tikisi, kad keletas skirtingų skraidančių automobilių modelių bus pristatyti per artimiausius trejus metus. Šios transporto priemonės sukurs daugiau darbo vietų pilotams artimiausioje ateityje, mano M. Moore'as.