Didele dalimi augimą lėmė populiarėjęs mobilusis internetas. Greitas 4G internetas veikia jau 97 proc. Lietuvos teritorijos, ir žmonės jau priprato juo naudotis. Per metus „Tele2“ vartotojai sunaudojo 23617 terabaitus (TB) duomenų – 126 proc. daugiau nei prieš metus. Dauguma mobiliojo interneto vartotojų jau naudojasi 4G internetu. Gruodį jo dalis „Tele2“ tinkle pasiekė 78,2 proc. Palyginimui, prieš metus ji sudarė tik 36 procento. 4G pasinaudojusių žmonių skaičius pasiekė 0,5 milijono. Gruodį kiekvienam 4G mobiliojo interneto vartotojui vidutiniškai teko po 5,5 gigabaitus (GB) duomenų, ir lietuviai interneto vartojimu priartėjo prie skandinavų. Dar metų pradžioje šis rodiklis siekė 2 GB. Tuo tarpu prakalbamų minučių per metus padaugėjo 1,9 procento. Per metus vartotojai prakalbėjo 4122 mln. minučių. „Paslaugų kokybė ir geros kainos padėjo mums nuosekliai augti. Mobilusis internetas padarė gyvenimą patogesnį, juo galima naudotis visur, ir žmonės noriai tai daro. Duomenų vartojimas toliau augs ir 2017 metais. Jį skatins geresni telefonai, namų internetas ir naujos paslaugos“, – sakė Petras Masiulis, „Tele2“ generalinis direktorius. Pasak jo, naudojimąsi internetu skatina ir auganti išmaniųjų telefonų dalis rinkoje. Ypač daugėja geresnių telefonų, kurie palaiko 4G ryšį ir leidžia naršyti patogiau. „Tele2“ tinkle jau kas antras (54 proc.) telefonas yra išmanusis, o tarp jų 2 iš 3 (67 proc.) palaiko 4G technologiją. Prie „Tele2“ rezultatų svariai prisideda dažnai pristatomos papildomos paslaugos. Tarp svarbiausių „Tele2“ naujienų buvo metų pradžioje pradėjęs veikti Telefonų priežiūros centras, kuris remontuoja visus telefonus, teikia ir garantinio, ir negarantinio remonto paslaugas. Vėliau operatorius pirmasis pasiūlė tikrai neribotą mobilųjį internetą namams. Tarp turinio paslaugų išskirtinė buvo vaizdo turinio paslauga „Viaplay“, kuri leidžia mobiliuoju internetu žiūrėti filmus, animaciją, serialus, dokumentiką ir sportą. Po dviejų metų pertraukos vėl pradėjo augti bendras mobiliojo ryšio vartotojų skaičius, anksčiau mažėjęs dėl emigracijos ir bendro paslaugų pigimo nulemto išankstinio mokėjimo SIM kortelių atsisakymo. Bendras „Tele2“ paslaugų vartotojų skaičius išaugo 1,7 proc. ir pasiekė 1,77 milijono. Ypač augo „Tele2“ verslo klientų skaičius. Jis per metus padidėjo 13,6 proc. ir sudaro 165,6 tūkstančio. „Tele2“ išlaikė aukštas investicijas 4G/4G+ tinklo plėtrai ir ryšio paslaugų kokybei. Per metus tam skirta 24,1 mln. eurų, iš kurių 13,2 mln. sudarė naujų dažnių licencijos mokesčiai. Bendras 4G/4G+ ryšio bazinių stočių skaičius pasiekė 1030. Per ketvirtį jų padaugėjo 60 – po vieną kiekvieną darbo dieną. Plėtros dėka greituoju 4G internetu gali naudotis 99 proc. šalies gyventojų, o jį aprėptimi besivejančiu dar greitesniu 4G+ internetu – jau 74 proc. gyventojų. Ketvirtąjį ketvirtį „Tele2“ gavo 50,1 mln. eurų pajamų, 15,1 proc. daugiau nei prieš metus. Operatoriaus EBITDA sudarė 12,9 mln. eurų. „Tele2“ informacinių technologijų ir telekomunikacijų rinkoje lyderiavo pagal sumokamus mokesčius. Visų 2016 m. duomenimis, operatorius buvo keturioliktas didžiausių pridėtinės vertės mokesčio mokėtojų sąraše, o sausio-spalio duomenimis, buvo aštuntas didžiausias pelno mokesčio mokėtojas. EBITDA (pelnas prieš palūkanas, mokesčius, nusidėvėjimą ir amortizaciją) marža buvo 33,6 procento. Tai sudarė 59,8 mln. eurų, 4,1 proc. daugiau nei 2015 metais.