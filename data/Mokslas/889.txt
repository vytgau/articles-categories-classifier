Stingdančiai šaltas oras daugiau kaip savaitę yra sukaustęs didžiąją dalį JAV rytų. Dėl minusinės oro temperatūros Bostone užšalo Čarlzo upė. Sausio 1 dieną nufilmuotame vaizdo įraše matyti, kad upė yra visiškai sukaustyta, ją dengia storas ledo ir sniego sluoksnis. Dėl žvarbaus arktinio oro didžiojoje JAV dalyje susidarė sudėtingos sąlygos. Nuo naujųjų metų pradžios dėl jų mirė mažiausiai 18 žmonių.