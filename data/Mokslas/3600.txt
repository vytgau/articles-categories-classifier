Tai tik keletas žaislų, kurie padeda tobulėti ne tik vaikams, skelbia time.com. Pirmasis - Jimo robotas Tai robotas, kurį reikia sukonstruoti iš maždaug 200 dalių patiems, be to, jis turi 6 servo pavaras, kurios užtikrina roboto judėjimą. „Jimu“ mandarinų kalba reiškia „statyti blokus“. Servomechanizmais yra vadinamos elektros pavaros, kurios leidžiančia kontroliuoti tokius pavaros judėjimo parametrus kaip greitis, pozicija ir navigacija. Iš esmės tokį mechanizmą galima vadinti automatizuota valdymo sistema, kuri ir esant trikdžiams geba autonomiškai palaikyti reikiamus parametrus. Tiesa, šio žaisliuko kaina „kanda“, nes siekia apie 200 JAV dol. arba 185 eurus. Antrasis - Boolean rinkinys Boolean yra programavimo kalba, kuri turi dvu galimus atsakymus: tiesa arba melas. Boolean rinkinys - dėžė (angl. „Boolean Box“) yra rinkinys mokytis programuoti dar vaikystėje. Šis žaislas skirtas mergaitėms nuo 9 metų, jo tikslas – paskatinti mergaites susikurti savo „Raspberry Pi“ kompiuterį, kas gali paskatinti susidomėjimą animacijos projektais ir daugiau. Šis žaislas turi iš anksto įdiegtą programinę įrangą, kuri skirta mokytis programuoti. Nors rinkinyje yra atskira klaviatūra ir pelytė, papildomai reikės monitoriaus ar televizoriaus su HDMI jungtimi ekrano funkcijai. Šio žaislo kaina taip pat ne menka – apie 150 JAV dol. arba 140 eurų. Trečiasis - permatomieji konstrukciniai kubai Šis žaislas, kurio kaina kol kas dar nėra aiški, įdomus tuo, kad vaikai juos gali naudoti transformuodami jau turimus LEGO žaislus ar namų apyvokos daiktus. Jaunos įmonės „Tenka Labs“ sukurti moduliai anglišku pavadinimu „Circuit Cubes“ yra įvairių komponentų kolekcija, tai: bareijos blokai, jungikliai, įrankiai ir rėlės. Šios priemonės gali būti naudojamos motorizuoti automobilius, sukurti papildoma šviestuką ar triukšmo šaltinį. Šis žaislas skirtas lavinti vaizduotei, o tiems, kam trūksta įkvėpimo, jų kūrėjai siūlo video instrukcijas, kaip pagaminti, pavyzdžiui, „plaukiojantį banginį“. Kol kas šio žaislo kaina dar nenustatyta. Ketvirtasis - Taško ir Brūkšnio robotai Taško ir brūkšnio robotai (angl. Dot and Dash) jau yra surinkti, todėl yra patrauklesni jaunesniems vaikams. Jiems iškart galima suformuoti užduotis per planšetę ar kompiuterį, pavyzdžiui, paprašyti šokti, dainuoti, ar važinėti po namus. Taškas, apvalių formų robotas, yra paprastesnis, o Brūkšnio robotas turi ratus ir gali atlikti sudėtingesnius manevrus. Jų kaina gana didelė – apie 280 JAV dol. arba 260 eurų. Penktasis - robotizuoti kubai Robotizuoti kubai (angl. Cubelets) yra patobulintas kaladėlių variantas. Kiekvienas iš 12-os kubelių turi unikalią funkciją, pavyzdžiui, turi sensorių, motorą ar bateriją. Kartu jie gali tapti įvairiomis robotinėmis kombinacijomis. Jų kaina – apie 160 JAV dol. arba 148 eurai. Šeštasis – Vex Robotics robotizuota ranka Šis žaislas – funkcionalus robotizuotas sprendimas, kuriuo galima imti ir dėti daiktus. Šį robotą reikia surinkti patiems, o tai leidžia šiek tiek susipažinti su pramoniniu pasauliu. Ranka yra apie 36 cm ilgio ir sukiojasi 360 laipsnių kampu, gali pasukti daiktus kairėn ir dešinėn. Šio žaislo kaina apie 45 JAV dol. arba 42 eurus. Septintasis - Pagalvok ir mokykis kodų Žaidimas skirtas ikimokyklinio amžiaus vaikams ir jo tikslas – leisti jiems perdėlioti žaislo dalis su mygtukais ir vis kita eile leisti skirtingą muziką, garso efektus. Žaislas yra didelis ir ryškus, tad gamintojai „Fisher-Price“ skelbia, kad jis yra tinkamas ir trejų metų amžiaus vaikams lavinant motoriką. Žaidžiant su juo galima spręsti nedideles problemas, kurios ugdo programavimui reikalingą mąstymą. Jo kaina – apie 39 JAV dol. arba 36 eurai. Aštuntasis – robotas Evo Ozobot Nedidelis robotas gali padėti vaikams mokytis kritinių mąstymo gebėjimų. Jo funkcijos – sekti juodas, raudonas, žalias ir mėlynas linijas, kurias vaikai gali nupiešti. Optinis sensorius yra naudojamas nustatyti spalvai ir atlikti vieną iš 29 skirtingų veiksmų. Šis robotas parduodamas kartu su programine sistema, galimi 4 žaidimo sudėtingumo lygiai. Jo kaina – apie 55 JAV dol. arba 51 euras.