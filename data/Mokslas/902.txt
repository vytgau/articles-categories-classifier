Susipažinkite – ežiukas, vardu Shermanas. Prieš du mėnesius jis atsidūrė Izraelio „Ramat Gan“ safario zoologijos sodo veterinarijos klinikos specialistų rankose. Shermanas turėjo tokią rimtą antsvorio problemą, jog praktiškai nebegalėjo paeiti. Minėtosios klinikos veterinarai labai greitai susiprato, kad ežiuko kojos sveikut sveikutėlės – problema paprasčiausias antsvoris. Shermanas svėrė net 1,6 kilogramo, o tai dvigubai daugiau nei turi sverti suaugęs ežiukas (nuo 600 iki 900 gramų).