Papildomą informaciją ir salonus, į kuriuos eiti, nes kiekvienai mokyklai bus priskirtas tam tikras salonas, penktokams ir jų tėvams praneš mokytojai, rašoma pranešime spaudai. Papildomai moksleiviams reikia pasiimti moksleivio pažymėjimą, kurį reikės parodyti ir taip bus užtikrinama, kad kompiuteriukai pasiektų penktokus. Bendrovė prisijungė prie iniciatyvos „Kompiuteriukai vaikams“, kurios tikslas įteikti mikrokompiuterius Lietuvos penktokams. Šią savaitę mikrokompiuteriai pasiekia Vilniaus penktokus, o per kelis ateinančius mėnesius pasklis ir po visą Lietuvą. „Būdami nedidele šalimi turime sutelkti pagrindinį dėmesį į keletą sričių, kuriančių aukštą pridėtinę vertę, kuriose esame ir galime būti lyderiai. Informacinės technologijos, programavimas – būtent tos sritys, kuriose esame stiprūs. Joms reikalingos kompetencijos ir įgūdžiai jau dabar yra itin svarbūs tiek mūsų šalies ekonomikai, tiek visuomenės raidai, tiek pačios Lietuvos ateičiai. Šis projektas – nedidelis žingsnis, leidžiantis dideliam skaičiui vaikų praktiškai išbandyti ir susidomėti technologijomis, programavimu ir išmaniais sprendimais. Neabejojame, kad dalis jų išaugs puikiais programuotojais ar IT specialistais, kurių jau šiandien labai trūksta“, – cituojamas „Bitė Lietuva“ vykdomasis direktorius Pranas Kuisys. „Bitė“ į šią iniciatyvą investuoja 30 tūkst. eurų. Salonuose atsiimant mikrokompiuterius, į visus klausimus atsakys specialiai apmokyti „Bitės“ Išmaniųjų mokyklos ekspertai. Jie padės parsisiųsti ir įsidiegti reikiamas programėles, parodys pirmuosius žingsnius, kaip naudotis įrenginiu. Taip pat supažindins, kokios yra mikrokompiuterio galimybės, ką su juo galima sukurti ir patars, kur ieškoti daugiau informacijos ar priedų sudėtingesniems projektams. Iniciatyvos „Kompiuteriukai vaikams“ tikslas – Lietuvos penktokams išdalinti po „BBC Micro:Bit“ mikrokompiuterį ir taip paskatinti moksleivius susipažinti su technine kūryba ir programavimu. Panašios iniciatyvos jau įvyko Jungtinėje Karalystėje, JAV, Singapūre, Suomijoje, Šri Lankoje ir kitose šalyse. „ Kompiuteriukai vaikams“ Lietuvoje palaiko Vilniaus ir kitų miestų savivaldybės, įvairios bendrovės, organizacijos ir gyventojai.