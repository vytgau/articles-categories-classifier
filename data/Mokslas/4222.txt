Tai yra vieta, kurioje paslaptingomis aplinkybėmis dingo daug laivų ir lėktuvų. Ši vieta darkart atsidūrė naujienų portalų puslapiuose. Ne dėl to, kad dingo dar vienas laivas ar lėktuvas, bet dėl naujos teorijos, kuri esą atskleidžia Bermudų trikampio paslaptį. Išanalizavę duomenis, kuriuos pateikė Nacionalinės aeronautikos ir kosmoso administracijos (NASA) palydovai, tyrėjai aptiko šešiakampio formos debesis, kurie yra 32-88 kilometrų pločio ir 240 kilometrų ilgio. Šie debesys aptikti Floridos pakrantėje, virš Bahamų. US researchers claim they've solved the mystery of the Bermuda Trianglehttps://t.co/aX1XLHUkPA pic.twitter.com/i6iIXZjBP1— The Telegraph (@Telegraph) October 24, 2016  Naujas visų Bermudų trikampyje esančių nelaimių paaiškinimas atsirado dokumentiniame filme, kurį išleido mokslo kanalas. Tyrėjai filme aiškina, kad unikalūs šešiakampiai debesys sukuria „oro bombas“, kurios su vėjais keliauja daugiau 300 km/h greičiu. Jomis mokslininkai ir aiškina visas katastrofas. Kolorado valstijos universiteto palydovinės meteorologijos atstovas Steve'as Milleris patvirtino, kad „paprastai debesys neturi kampų, jie būna įvairiausi pagal formą ir pasiskirstymą“. O šie debesys yra išskirtinai organizuoti. Skelbiama, kad mokslininkų atliktas tyrimas jau keliauja ir į mokslo žurnalus, rašo gizmodo.com.