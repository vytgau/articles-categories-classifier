NASA Ames Tyrimų centre Mountain View Kalifornijoje vykusioje ceremonijoje vyravo „Oskarų“ teikimo blizgesys spindesys: raudonas kilimas, kviestiniai muzikantai, tokie, kaip Alicia Keys, Will.i.am, bei renginio vedėjas Morganas Freemanas. „Pagrindinis šio projekto tikslas yra nešti žinią visuomenei, – sako milijardierius interneto investuotojas Yuri Milneris, vienas iš prizo steigėjų. – Būtent todėl ceremoniją ir visą aplinką transliavo televizija, nes steigėjai nori pasiųsti signalą, kad fundamentalusis mokslas yra svarbus“. Proveržio premija 2012 metais įsteigė Sergey Brinas ir Anne Wojcicki, Yuri ir Julia Milneriai bei Mark Zuckerbergas ir Priscilla Chan. Premijas skiria Brin Wojcicki Foundation; Marko Zuckerbergo fondas iš Silicon Valley Community Foundation; Milner Global Foundation. Viena premija jau buvo paskelbta anksčiau šiais metais. Fizikai, vykdę LIGO eksperimentą, ir vasario mėnesį pirmą kartą tiesiogiai aptikę ilgai ieškotas Alberto Einšteino numatytas gravitacines bangas, pasidalins 3 mln. JAV dolerių Proveržio premija už fundamentaliąją fiziką. Iš šios sumos 1 mln. JAV dolerių bus padalintas trims LIGO įkūrėjams: Ronaldui Dreveriui ir Kipui Thorne'ui iš Kalifornijos technologijų instituto, bei Rainer Weiss iš Masačiusetso Technologijų instituto. Likę 2 mln. JAV dolerių bus po lygiai padalinti 1012 prisidėjusiųjų prie eksperimento. Kita 3 mln. JAV dolerių fundamentaliosios fizikos premija bus padalinta trims fizikams. Josephas Polchinskis iš Kalifornijos universiteto Santa Barbaroje buvo pripažintas už jo teorijas apie tai kas nutinka juodosios bedugnės įvykių horizonte, o Andrew Stromingeris ir Cumrun Vafa iš Harvardo universiteto buvo pagerbti už indėlį į kvantinę gravitaciją ir stygų teoriją. Proveržio premija matematikos srityje – dar 3 mln. JAV dolerių – teko Jeanui Bourgainui iš Pažangiųjų studijų instituto Prinstone, Niu Džersyje, už indėlį į matematinę analizę, kombinatoriką, dalines diferencialines lygtis, aukštųjų matmenų geometriją ir skaičių teoriją. Gyvybės mokslų apdovanojimai Stephenas Elledge'as iš Harvardo medicinos mokyklos buvo apdovanotas už ląstelių reagavimo į jų DNR pažeidimus tyrimus, ir kaip tai susiję su vėžio vystymusi ir gydymu. Harry Nolleris iš Kalifornijos universiteto Santa Kruze Molekulinės RNR biologijos centro direktorius už parodytą RNR svarbą baltymų sintezėje visų ląstelių ribosomose, ir sujungusią dabartinę biologiją su gyvybės atsiradimu, bei paaiškinusią daugelio natūralių antibiotikų veikimą. Roeland Nusse iš Stanfordo universiteto ir Howardas Hughes medicinos instituto buvo pagerbtas už darbus, nagrinėjant Wnt geno veikimą. Jis skatina ląsteles dalintis ir yra viena iš svarbiausių tarpląstelinių signalinių sistemų organizmui vystantis, o taip pat vėžio ir kamieninių ląstelių biologijoje. Yoshinori Ohsumi iš Tokijo Technologijų instituto Japonijoje apdovanotas premija už autofagijos – fundamentalaus ląstelių irimo, perdirbimo ir pasitaisymo proceso mechanizmo tyrimus. Ohsumi taip pat gavo 2016 metų Nobelio premiją fiziologijos ar medicinos srityje. Penktasis gyvybės mokslų apdovanojimas teko Huda Yahya Zoghbi iš Bayloro medicinos koledžo Hiustone, Teksase, už jos atradimus, susijusius su neurodegeneratyvinių ir neorologinių ligų, įskaitant Retto sindromą ir spinocerebralinę ataksiją, išsivystymo genetinėmis priežastimis ir biocheminiais mechanizmais. Galiausiai, 1 mln. JAV dolerių premija teks „New Horizons“ laimėtojams už ankstyvus karjeros pasiekimus fizikos ir matematikos srityse, bei viena Breakthrough Junior premija už originalų paauglių mokslo video. Po penkių metų pastangų mokslininkus paversti garsenybėmis, Y. Milneris mano, kad projektas suteikia gerą pradžią. „Jei kelis vaikus mokykloje šie neįtikėtini žmonės įkvėps, manau, pastangos nenueis veltui, – sako jis. – Manau, svarbiausia yra visuomenės prioritetai: kur turėtume skirti daugiau išteklių, ir ką turėtų veikti išmintingiausi žmonės. Net jei pasiektume pusę Super Bowl pasaulio auditorijos, tai būtų nuostabu. Tačiau tai aukšta kartelė“. Nuo įsteigimo 2012 metais Breakthrough premijose įteikta beveik 200 mln. JAV dolerių. Tyrėjai prie tokių sumų nėra pratę. Kol Silicio Slėnis iš anksto finansuoja drąsius ir kartais net nutrūktgalviškus tyrimus, įprastoji mokslinė bendruomenė kantriai darbuojasi, kaip visada. Apeidamas visus grantų siekimus ir valstybinio finansavimo prašymus, Breakthrough Prize siekia įlieti šiek tiek raketinio kuro į prasmingus mokslo tyrimus, atliekamus senamadiškai.