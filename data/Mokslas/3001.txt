Atrodo, kad kompanija neketina šio reikalo atidėti ilgam, nes atstatytas „Galaxy Note 7“ jau buvo pastebėtas Vietname. Šiuo metu nežinoma, ar jis ten buvo parduotas, ar gautas kitais būdais. Išmaniojo telefono ekrane matoma data parodo, kad fotografuota penktadienį, balandžio 7 d., o specifikacijose rašoma, kad jis naudoja operacinę sistemą „Android 7.0“, kuri buvo išleista 2017 m. vasarį – praėjus keliems mėnesiams po „Samsung“ paskelbimo apie pasaulinį „Note 7“ atšaukimą. Išmanusis telefonas turi modelio numerį SM-N935 ir atrodo identiškas pradinei „Note 7“ versijai. Svarbiausias pokytis yra tai, kad originali 3500 mAh baterija – išmaniojo savaiminio užsidegimo šaltinis, buvo pakeista mažiau galinga, 3200 mAh talpos. „Samsung“ atstovai dar neatskleidė, kur bus parduodamas atkurtas „Galaxy Note 7“ ir už kokią kainą, patvirtindami tik tai, kad jis nebus siūlomas JAV, Kanadoje ir Indijoje. Sprendimas dėl atnaujinto išmaniojo telefono pardavimo atskiruose regionuose bus priimtas po derybų su vietinėmis reguliavimo institucijomis ir korinio ryšio operatoriais. 