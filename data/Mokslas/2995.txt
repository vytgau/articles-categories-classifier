Kompanija teigia siekianti „sumažinti per neautentišką veiklą sukurto turinio sklaidą, pavyzdžiui, brukalą, dezinformaciją bei kitą klaidinantį turinį, kuris dažniausiai skleidžiamas iš fiktyvių paskyrų". „Facebook" tikina, kad jau ėmėsi veiksmų prieš netikras prancūziškas paskyras ir siekia pašalinti dezinformacijos puslapius su didžiausiu srautu. Be to, „Facebook" ir Prancūzijos žiniasklaida, kovodama su dezinformacija, pradėjo vykdyti faktų tikrinimo (angl. fact-checking) programas. Savo ruožtu, Europa ragina tiek „Facebook", tiek „Twitter" pašalinti ekstremalų turinį bei kitus pranešimus, kurie galimai pažeidžia neapykantą kurstančio turinio įstatymus. Prancūzijos prezidento rinkimai vyks balandžio 23 d. Prireikus, antrasis rinkimų turas vyks gegužės 7 d.