Pirmieji duoda daug energijos, antrieji naudoja labai mažai kuro, tačiau ateityje reikės technologijų, kurios apjungtų abiejų pliusus. Ta proga NASA paskelbė apie bendradarbiavimą su kompanija „BWX Technologies". Kartu jos kurs naujos kartos branduoliniu kuru varomą raketą. Tai nėra septintojo dešimtmečio „Project Orion", kurio idėja rėmėsi erdvėlaivio varymu, jo gale sprogdinant branduolines bombas. Naujoji idėja yra branduolinis šiluminis variklis: iš esmės branduolinė elektrinė, kurios generuojama šiluma panaudojama vandeniliui jonizuoti. Jonizuotas vandenilis jau naudojamas kaip kuras jonų variklyje. Bendradarbiavimas planuojamas trejiems metams, per kuriuos turėtų būti sukurti variklio prototipai.