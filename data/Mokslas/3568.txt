Australijos vakaruose netoli Eksmuto įlankos įsisiautėjus krūmynų gaisrams susiformavo ugnies tornadas. Sūkuriuojantį ugnies stulpą pavyko užfiksuoti mėgėjiška kamera. Pirmadienį, vasario 6 d., nuomos bazėje „Giralia Station“ dirbančiam Danny Robinsonas pavyko nufilmuoti maždaug už 6 km nuo jo buvimo vietos iškilusį ugnies ir dūmų viesulo stulpą. Vaizdo įrašo autorius tvirtina, kad krūmynų gaisrai įsiplieskė pastarąjį sekmadienį maždaug 16.00 val. vietos laiku. Į viršų kylantys liepsnų liežuviai rovė ir draskė krūmokšnius, kurie plaikstėsi ore, iškelti net į kelių dešimčių metrų aukštį. Vietovę niokojo maždaug 18 metrų siekiančios liepsnos ir beveik 10 minučių buvo regimas ne mažiau kaip 300 metrų į dangų kylančių dūmų stulpas. Stichiją pavyko sutramdyti ugniagesiams iš parkų ir laukinės gamtos priežiūros departamento.