„Samsung“ savo naująjį flagmaną rinkai pristatė rugpjūčio 19 dieną. Rugsėjo 2 dieną „Samsung“ pristabdė naujojo telefono modelio „Galaxy Note 7“ pardavimus po pranešimų apie tai, kad įkrovimo metu įrenginių baterijos užsidega ir gali sprogti. Bendrovė taip pat paskelbė atšaukianti 2,5 mln. anksčiau parduotų prietaisų ir pažadėjo nemokamai pakeisti visus „Galaxy Note 7“ telefonus į naujus. „Pagrindinis mūsų prioritetas yra klientų saugumas. Mes rekomenduojame išjungti išmaniuosius telefonus „Galaxy Note 7“ ir kuo skubiau pasikeisti juos į naujus“, – teigiam Pietų Korėjos mobiliųjų telefonų gamintojos tinklalapyje.