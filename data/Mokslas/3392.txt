Mobiliojo ryšio operatoriai darbuotojams moka skirtingus vidutinius atlyginimus. Šių metų sausį bendrovėje „Tele2“ vidutinė alga „prieš mokesčius“ siekia 2 476 eurus, „Bitė Lietuva“ - 1 661 eurus, o „Telia“ - 1 613 eurus, rekvizitai.lt duomenimis. „Tele2“ Lietuvoje sudaro dvi bendrovės: UAB „Tele2“ ir UAB „Tele2“ prekyba". Šioje bendrovėje dirba 405 darbuotojai, kurie aptarnauja ir konsultuoja klientus, vykdo pardavimus. Kiti mobiliojo ryšio operatoriai darbą yra organizavę kitaip. Norint tiksliau palyginti vidutinį „Tele2“ darbuotojų atlyginimą, reikia vidutinį atlyginimą skaičiuoti bendrai „Tele2“ ir „Tele2 prekyboje“. Visų 518 „Tele2“ darbuotojų vidutinis atlyginimas prieš mokesčius yra 1 761 Eur“, – komentare DELFI rašė „Tele2“ korporacinės komunikacijos direktorius Andrius Baranauskas. Informacinių technologijų įmonėje „Barclays Group Operations Limited Lietuvos filialas“ vidutinis atlyginimas siekia 1 973 eurus, tarptautinių perlaidų įmonėje „Western Union Processing Lithuania“ - 1 281 eurus, o „Google“ Lithuania“ – 6 197 eurus. Lietuvos ir Vokietijos kapitalo programinės įrangos kūrimo bendrovės „NFQ Technologies“ mokamas vidutinis atlyginimas prieš mokesčius yra 2 779 eurai, o interneto sprendimų bendrovės „Gaumina“ - 1 453 eurai. IT bendrovėje „Blue Bridge“ mokamas 1 596 eurų vidutinis atlyginimas neatskaičius mokesčių, o programavimo sprendimų „Blue Bridge Code“ - 1 752 eurų. Įdomu tai, kad sausį didžiausią vidutinį darbo užmokestį – 36,9 tūkst. eurus – darbuotojams mokėjo bendrovė „Biotecha“ siūlo sprendimus moksliniams darbams, gamybiniams procesams. Lietuvos biotechnologijų bendrovėje, kuriančioje inovacijas pasaulinėms gyvybės mokslų ir diagnostikos laboratorijoms „Thermo Fisher Scientific Baltics“ vidutinis atlyginimas „prieš mokesčius“ - 1 289 eurai. 2016 m. paskutinio ketvirčio paskelbtais Statistikos departamento duomenimis, Lietuvoje atlyginimas „ant popieriaus“ siekė 823 eurus. Daugiausiai pagal veiklos rūšis Lietuvoje uždirba finansinės ir draudimo veiklos atstovai, antroje vietoje – informacijos ir ryšių sektoriaus atstovai, o trečioje – profesinės, mokslinės ir techninės veiklos specialistai. Skelbta, kad didžiausias vidutinis darbo užmokestis fiksuotas įmonėse, kuriose darbuotojų skaičius svyruoja nuo 4-5 iki kelių dešimčių. DELFI primena, kad duomenis apie vidutinius atlyginimus pradėjo skelbti „Sodra“, įsigaliojus Valstybinio socialinio draudimo įstatymo pataisoms. „Sodra“ pradėjo skelbti duomenis apie apdraustiesiems asmenims apskaičiuotų pajamų vidurkį, jei jų dirba daugiau nei 3, ir bendrą socialinio draudimo įmokų sumą. „Sodra“ skelbia informaciją apie vidutinius atlyginimus „ant popieriaus“, kurie yra apmokestinami gyventojų pajamų mokesčiu, nuo jų nuskaičiuojamos įmokos „Sodrai“, todėl „į rankas“ darbuotojas gauna mažiau. „Sodros“ skelbiamus duomenis apie vidutinį darbo užmokesti galima rasti paspaudus šią nuorodą.