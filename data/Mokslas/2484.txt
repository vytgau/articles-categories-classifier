Technologijų ekspertas Almantas Dulkys kaip vieną svarbesnių programėlių kalbai mokytis išskiria „Duolingo“. Su šia programėle kalbos mokymasis primena žaidimą, prie kurio norisi vis sugrįžti – pamokėlės trumpos ir žaismingos, aplikacijoje puikiai subalansuota mokymosi sudėtingumo kreivė. Už kiekvieną sėkmingai atliktą klausymo, skaitymo, rašymo bei tarimo pratimą renkame taškus, kurie parodo mūsų pažangą. Norint išversti mums nesuprantamą kalbą pagelbės gerai žinomas „Google translate“, kuris gali, pavyzdžiui, pridėjus telefoną prie japonų hieroglifais užrašyto teksto, jį kaipmat išversti. Kita naudinga programėlė gali realiu laiku, vykstant pokalbiui, versti užsienio kalbą į jūsiškę. Patogu yra tai, kad išverstas tekstas ne tik pasakomas, bet ir užrašomas ekrane.