Nedidelis lankstus lipdukas leis užsiiminėti sportu nerizikuojant sveikata. Bent taip tvirtina mokslininkai iš JAV Šiaurės vakarų universiteto. Jiems pavyko sukonstruoti ploną ir lankstų įtaisą, kuris, besiliesdamas su oda, nustatys treniruojantis sporto salėje kintančią prakaito sudėtį. Prie odos priklijuojamas įtaisas surenka per poras besiskiriantį prakaitą ir paskirsto jį keturiais nedideliais kanalais. Prakaitas sureaguoja su cheminėmis medžiagomis ir spalvoti indikatoriai parodo pH lygį. Taip pat nurodomas gliukozės, pieno rūgšties ir druskos kiekis. Įtaisas veikia be maitinimo elementų. Jo sukuriamas vaizdas nusiunčiamas į išmanųjį telefoną ir išanalizuojamas specialiai sukurta programa. Įtaiso kūrėjai sako, kad ši techninė naujovė išsiskiria itin nedidelėmis gamybos sąnaudomis. Įsidėmėtina, kad įtaisas yra vienkartinis. Jo nenulupti galima keletą valandų. Mokslininkai mano, kad jų išradimas galėtų sudominti ne tik sportininkus, bet ir medikus, mat tai labai patogi priemonė cukraus lygiui stebėti diabetu sergančių pacientų kraujyje.