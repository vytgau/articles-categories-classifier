Štai 5 tokie triukai, kuriuos galite išbandyti su draugais. 1. Lipnūs pirštai Žmogaus pirštai yra labai stiprūs ir pakankamai lankstūs, tačiau ne visada paklūsta mūsų proto komandoms. Suglauskite savo delnus ir sunerkite pirštus. Tuomet ištieskite abu smilius taip, kad tarp jų būtų nedidelis tarpas. Svarbu – kitus pirštus laikykite tvirtai sunertus, o delnus – suglaustus. Jei nuolat nestebėsite savo pirštų, greitai pajusite, kad smiliai vis susiglaudžia, nors jūs ir stengiatės išlaikyti tą nedidelė tarpą. Kodėl taip yra? Juk pirštai taip greitai nepavargsta. Dėl jūsų plaštakų anatomijos ir smegenų joms skiriamo dėmesio, smiliai patys nori atsipalaiduoti. Jie tarsi nori sugrįžti į sunertų pirštų padėtį – nieko bendro su raumenų nuovargiu tai neturi. 2. Švytuoklė Šį triuką geriausia atlikti su draugu. Ar pamenate, kaip moterys anksčiau bandė nustatyti greitai gimsiančio vaiko lytį virš nėščiosios pilvo laikydamos ant siūlo pakabintą žiedą? Šis triukas gana panašus. Visi judesiai, kuriuos atlieka rankoje laikoma švytuoklė, yra arba pasąmoningi arba tiesiog nevalingi raumenų susitraukimai. Pats principas leidžia sukurti primityvų melo detektorių. Tiesiog ant siūlo pakabinkite raktą, monetą ar kitą laisvai svyruojantį ir ne per lengvą daiktą, ir paduokite jį savo draugui. Pasakykite, kad jei švytuoklė suksis pagal laikrodžio rodyklę, tai reikš, kad jis meluoja, o jei į priešingą pusę – sako tiesą. Daugelis pasąmoningai išsiduos patys, jums teliks užduoti klausimus ir stebėti, ar švytuoklę laikanti ranka nėra judinama tyčia. 3. Jėzaus iliuzija Šis triukas nėra susijęs su psichologija. Ar pastebėjote, kad pažvelgus į ryškią šviesą vėliau ilgai net užsimerkus matomas ryškus taškas? Ši iliuzija naudojasi šiuo principu. 30-60 sekundžių žiūrėkite į keturis taškus šio paveikslėlio centre, o tada užsimerkite. Jums prieš akis greitai pradės ryškėti Jėzaus Kristaus veidas. Tiesiog žiūrėkite į keturis taškus paveikslėlio centre Kodėl tai veikia? Ryški šviesa ir kontrastai labai sužadina tinklainės ląsteles, todėl net ir užsimerkus matomi įvairūs vaizdai – tai, kas realybėje buvo balta arba švietė tinklainėje lieka ir užsimerkus. Aišku, šis vaizdas po truputį dingsta, kai tinklainės ląstelės sugrįžta prie įprasto darbo. 4. Paskęskite grindyse Šį triuką reikės atlikti su draugu. Paprašykite jo atsigulti veidu žemyn ant grindų ir ištiesti rankas priešais save. Tuomet pakelkite jo rankas maždaug iki savo juosmens – galva turi šiek tiek pakilti nuo grindų. Išlaikykite šią padėtį maždaug 30-60 sekundžių, o tuomet rankas lėtai nuleiskite žemyn. Jūsų draugui atrodys, kad jis tarsi krenta kiaurai grindis. 5. Minčių skaitytojas Daugelis žmonių paprašyti greitai pasirinkti bet kokią spalvą ir skaičių, rinksis mėlyną ir septynis. Taip pat dauguma žmonių paprašyti rinktis vaisių paminės obuolį, apelsiną arba bananą, o paklausti apie daržoves užsimins apie kopūstus arba morkas. Išsirinkite vieną iš šių klausimų ir labiausiai tikėtiną atsakymą užrašykite ant popieriaus lapo. Tuomet jį perlenkite ir paduokite savo draugui palaikyti. Tuomet reikės išblaškyti ir nuraminti jų mintis – paprašykite jų išspręsti paprastas matematikos užduotis – 1+1, 2+2, 3+3 ir taip toliau. Galiausiai užduokite savo klausimą ir tikėkitės geriausio.