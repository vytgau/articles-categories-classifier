Šį reiškinį astronomai vadina žiediniu Saulės užtemimu, kuris įvyksta, kai Žemė, Mėnulis ir Saulė išsirikiuoja vienoje linijoje , tiksliau – stebėtojo akys, Mėnulio ir Saulės centrai atsiduria vienoje tiesėje „Pačiame užtemimo viduryje iš Saulės beliks tik siauras, juodą Mėnulio diską juosiantis šviesos žiedas“, – aiškino Paryžiaus observatorijos astronomas Pascal Descamps (Paskalis Deskamas), atvykęs į Prancūzijos Reunjono salą Indijos vandenyne stebėti šio užtemimo. „Tai bus magiška akimirka“, – pridūrė jis naujienų agentūrai AFP. Tuo metu šiek teik aptems – kaip labai debesuotą dieną. Saulės užtemimas prasidės 6 val. 13 min. Grinvičo (9 val. 13 min. Lietuvos) laiku Atlanto pietuose, toliau slinks per Gaboną, abi Kongo valstybes, šiaurinę Mozambiko ir Madagaskaro dalį. Reunjono saloje jis bus stebimas apie 12 val. Grinvičo laiku, nurodė Paryžiaus observatorija. Užtemimo piko metu Mėnulis dengs apie 94 proc. Saulės paviršiaus.