Kai kurie garsūs žmonės teigia, kad pranešinėti apie save yra pavojinga ir verčiau reikėtų tyliai sėdėti savo planetoje bei nesiskelbti apie egzistavimą. Kiti sako, kad tai – pernelyg atsargus požiūris, o žinučių siuntimas negali kelti didesnio pavojaus, negu kelia dabartinis nevaldomas radijo signalų sklidimas į kosmosą. Pastarojo požiūrio laikosi ir vienas iš METI (angl. Messagint ExtraTerrestrial Intelligence) vadovų Douglas Vakochas. Jo teigimu, žinučių siuntimas, vykdomas apgalvotai, gali leisti per kelis dešimtmečius patikrinti įvairias hipotezes apie nežemiškų protingų gyvybių egzistavimą, o ryšiai su nežemiška civilizacija duotų daugiau naudos, nei sukeltų pavojaus. Parinkti konkrečius METI projektus galima būtų juos vertinant mokslininkų bendruomenėje, panašiai kaip šiuo metu recenzuojami moksliniai straipsniai ar tyrimų projektų paraiškos.