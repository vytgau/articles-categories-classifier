Bendrovė planuoja pradėti naudoti tokį lėktuvą galbūt jau per artimiausius 10-20 metų nedidelio nuotolio maršrutais. Lėktuvo prototipą kurs neseniai įsteigta JAV bendrovė „Wright Electric“, kuri jau surinko dvivietį baterijomis varomą lėktuvą. Anot 2016 metais įkurtos bendrovės, naujas, didesnės talpos lėktuvas galės skraidyti 540 km atstumu, o tai reiškia, kad juo galima bus naudotis tokiais populiariais maršrutais kaip iš Londono į Paryžių, Briuselį, Amsterdamą, Kelną, Glazgą ir Edinburgą. Pirmą kartą apie „EasyJet“ ketinimą dalyvauti šiame projekte buvo skelbta 2017 m. kovą. Kaip pažymi „EasyJet“ bendrovės vykdomoji direktorė Carolyn McCall, dabar ji įsitikinusi, kad toks lėktuvas, talpinantis 220 keleivių, galų gale skraidys. „Mes su „Wright Electric“ turime bendrą tikslą - matyti aviacijos pramonę labiau ekologišką. Lygiai kaip ir automobilių pramonėje, taip ir aviacijos pramonėje žvilgsnis kryps į elektrinės varos technologijas, siekiant sumažinti poveikį aplinkai“, - sakė C. McCall.