„Tai, kad jaunesnių žmonių mažėja „Facebooke“, nėra naujiena. Dauguma tyrimų kalba apie drastišką mažėjimą, tačiau, pasižiūrėjus į tyrimų duomenis, mažėjimas yra vos vienas ar keli procentai, o bendras „Facebooko“ augimas yra daugiau nei 4 proc. per metus. Tai yra tikrai daug įvertinus tai, kad „Facebookas“ jau perkopė 2 mlrd. vartotojų zoną“, – ramina „Socialaus marketingo“ direktorius Arijus Žakas. Pasak socialinių tinklų eksperto, Lietuvoje jaunimas iš „Facebooko“ migruoja į „Instagramą“ ar „Snapchatą“, tačiau dėl to nebūtina skambinti pavojaus varpais. „Visa tai yra didelis išpūstas burbulas, dėl to „Facebookas“ kurį laiką buvo vadinamas centrine platforma. Tai reiškia, kad aš galiu būti ir „Instagrame“, ir „LinkedIne“, ir bet kokiame kitame socialiniame tinkle. Tačiau didelė tikimybė, kad dalį turinio perkelsiu ir į „Facebooką“, todėl į „Facebooką“ suplaukia praktiškai viskas“, – aiškina A. Žakas. Skelbta, kad JAV vis daugiau jaunų žmonių rinksis instagramą ir „Snapchat“. „eMarketer“ padidino „Snapchat“ naudotojų Jungtinėse Valstijose prognozę ir prognozuoja, kad jų skaičius išaugs 25,8 proc. iki 79,2 mln. per mėnesį. Daugiausia, kaipo prognozuojama, naudotojų padidės tarp jaunų suaugusiųjų. „Instagramo„ naudotojų skaičius turėtų išaugti 23,8 proc. iki 85,5 mln. žmonių per mėnesį. Šiemet balandį skelbta, kad pasaulyje yra 7,5 mlrd. gyventojų.