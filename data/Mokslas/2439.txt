„Starship Technologies“ pristatymo robotai jau turi užduočių: Londone ir JAV jie jau panaudoti išvežioti pietums, tad palaipsniui buvo pratinamasi prie minties, kad robotai bus naudojami vis dažniau, rašo engadget.com. JAV Aidaho ir Virdžinijos valstijose šiems mažiems pristatymo robotams leista važinėti šaligatviais, o dabar toks leidimas buvo pasiūlytas ir Estijoje. Šalies parlamentas tam pritarė balsuodamas 86 už ir 0 prieš, tokiu būdu Estija tapo pirmoji Europos Sąjungoje oficialiai leidusi šaligatviais važinėti šiems žavingiems, maistą pristatantiems robotams. Žinoma, tam yra papildomų reikalavimų, pavyzdžiui, robotas negali būti aukštesnis nei 1 m ar ilgesnis nei 1,2 m, ar sunkesnis nei 50 kg. Roboto priekis ir šonai turi būti balti, su raudonais atšvaitais ir lempomis, kad būtų gerai matomas tamsiu paros metu. Panašu, kad „Starship“ šešiaračiai robotai jau atitinka šiuos reikalavimus, tačiau akivaizdu, kad jie nėra vieninteliai. JAV Kalifornijos valstijoje jau kuris laikas veikia bendrovės „Dispatch“ ir „Marble“. Leidusi nedideliems pristatymo robotams važinėtis šaligatviais Estija dar kartą įtvirtino draugiškos naujoms technologijoms šalies įvaizdį: Estijoje yra itin palankios sąlygos krautis elektromobilius beveik bet kur, balsuoti internetu, būti Estijos skaitmeniniu piliečiu negyvenant šalyje ir t.t. Visa tai netrukdo „Starship Technologies“ turėti savo inžinerinį padalinį Estijoje, o įmonės vienam įkūrėjų ir bendrasavininkui Ahti Heinla būti estu. Visgi dėl šios technologijos naujumo neskubama robotams leisti laisvai važinėtis gatvėmis bent jau kol kas. San Franciske nuspręsta šiuos prietaisus laikyti toliau nuo pėsčiųjų takų dėl gyventojų saugumo. 