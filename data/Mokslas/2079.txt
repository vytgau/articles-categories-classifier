Estijos pietinio Viljandžio miesto pliaže besiilsintieji šią vasarą gali išbandyti naujovę – ištroškus šaltą gėrimą jiems atskraidina dronas. Dvi savaites tokią paslaugą testavo vietos bendrovė „Cleveron“. Tiesa, gėrimo gauti tiesiai į rankas nepavyks. Jo atsiimti teks eiti į artimiausią specialų atsiėmimo punktą – tai viena iš svarbiausių projekto inovacijų. Šioje bandomojoje programoje dalyvaujantys dronai aprūpinti GPS davikliais, kurie jam padeda greitai rasti kelionės tikslą. Norėdamas atsiimti gazuoto gaiviojo gėrimo užsakymą, klientas turi išsiųsti trumpąją žinutę. Bepilotis paims užsakymą iš artimiausio punkto ir nuskris į užsakymo punktą, kur krovinį numes iš 1,5-2 metrų aukščio. Sistema visiškai automatizuota. Poilsiautojams tereika ištiesti ranką ir pasiimti savo užsakymą. Gali būti, kad būtų paprasčiau paplūdimyje pastatyti gaiviųjų gėrimų pardavimo automatą. Tiesa, tokiu atveju pirkimo procesas tikrai nebūtų toks įdomus ir įtraukiantis. Faktiškai klientas iš tikrųjų moka už reginį. Kaip teigia bendrovės „Cleveron“ projektų vadovas Michkelis Ilpas, ši paslauga nebus labai brangi. Nepaisant to, kad „Cleveron“ jau kone idealiai ištobulino technologiją ir yra pasirengusi žengti į rinką, oficialiai registruoti šios paslaugos ji negali – Europos Sąjungoje vis dar nėra priimtų reikiamų bepiločių eksploatavimą reglamentuojančių teisės aktų.