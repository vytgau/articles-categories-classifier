„Snapdragon 835“ bus gaminamas pagal 10 nm technologijos FinFET standartus, gautus iš „Samsung“. Naujienos našumas, lyginant su 14 nm pirmtaku „Snapdragon 821“, išaugs 27 proc., o energijos suvartojimas sumažės 40 proc. Naujasis flagmanas gavo greito įkrovimo technologiją „Quick Charge 4.0“, kuri, pasak bendrovės atstovų, per 5 minutes prietaiso bateriją įkraus iki tokio lygio, kurio pakaks iki 5 valandų pokalbiui. Taip pat įspūdingai atrodo pažadas, kad per 15 minučių 2750 mAh baterija bus užpildyta 50 proc. Lyginant su ankstesnės kartos greitu įkrovimu „Quick Charge 3.0“, nauja technologija suteikia 20 proc. spartos ir 30 proc. efektyvumo padidėjimą. „Quick Charge 4.0“ turi 4 pakopų apsaugą nuo perkaitimo įkrovimo metu ir technologiją INOV, kuri automatiškai optimizuoja įkrovimo procesą taip, kad būtų išvengta perteklinės temperatūros. Pirmieji išmanieji telefonai su nauja mikroschema bus išleisti kitų metų pirmą pusmetį.