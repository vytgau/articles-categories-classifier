Naujiena gavo CMOS jutiklį APS-C (23,6 × 15,6 mm) su 16,3 mln efektyvių vaizdo taškų. Galima naudoti „Fujifilm X Mount“ objektyvus. Standartinis ISO 200-6400 jautrumo diapazonas gali būti išplėstas iki ISO 100-25600. Užrakto greičio diapazonas – nuo 1/32000 iki 30 sekundžių. „Fujifilm X-A10“ turi 3 colių pasukamą ekraną su specialia nuožulnia konstrukcija, todėl, net kai ekranas pasukamas 180 laipsnių, fotoaparato korpusas netrukdo peržiūrai. Šiuo režimu aktyvuojama funkcija „Eye Detection AF“, kuri automatiškai reguliuoja fokusavimą į žmogaus arba gyvūno akis. Pirštų atramos forma yra optimali fotografuojant ir įprastai, ir kuriant asmenukes. Antruoju atveju, siekiant sumažinti fotoaparato drebėjimą, fokusavimą ir užrakto atleidimą galima atlikti spaudžiant vertikalų valdymo ratuką, esantį po rodomuoju pirštu. Fotoaparatas X-A10 siūlo šešis juostelės imitavimo režimus ir daug meninių filtrų, skirtų efektų sukūrimui. Palaikomas Full HD (1920 × 1080 px) vaizdo įrašymas 30 kadrų per sekundę dažniu. Skaitmeninis fotoaparatas aprūpintas SD kortelės lizdu, bevielio ryšio Wi-Fi 802.11b/g/n adapteriu bei USB 2.0 ir HDMI jungtimis. Prietaiso matmenys yra 116,9 x 67,4 x 40,4 mm, svoris su baterija – apie 330 gramų. „Fujifilm X-A10“ bus parduodamas su objektyvu XC 16-50mm f/3.5- 5.6 OIS II už maždaug 600 eurų kainą.