Už tai W. C. Rontgenas 1901 m. apdovanotas Nobelio fizikos premija. O rentgeno spinduliai dar vadinami X spinduliais, nes juos atradęs mokslininkas pats nesuprato, ką atrado. Iki tol medikai darbe pasitelkdavo kur kas primityvesnius metodus, siekdami nustatyti, kas vyksta žmogaus organizme. Žmogaus organų būklę medikai stengėsi suprasti auskultacijos, arba organų klausymosi, būdu arba perkusiškai – tai yra stuksendami į skirtingas paciento kūno vietas. Štai Leopoldas Auenbruggeris, pirmasis gydytojas, naudojęs perkusijos, arba kūno stuksenimo, metodą, buvo viešbučio savininko sūnus. Jis stuksendavo vyno statines, kad nustatytų jose esančio skysčio lygį, o vėliau šią praktiką pritaikė savo pacientų vidaus organams tirti. Stuksendamas įvairius organus, pagal skleidžiamą garsą jis nustatydavo sveikatos būklę.