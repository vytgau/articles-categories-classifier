„Raketa „Electron“ orbitoje. Krovinys sėkmingai pristatytas“, – parašė ši firma socialiniame tinkle „Twitter“. Raketa „Electron“, dar praminta „Still Testing“ („Vis dar bandoma“), startavo iš Mahijos Šiaurės salos rytinėje pakrantėje sekmadienį 14 val. 45 min. vietos (3 val. 45 min. Lietuvos) laiku ir po aštuonių minučių pasiekė orbitą. 17 metrų ilgio anglies pluošto raketa į kosmosą iškėlė tris palydovus: vienas jų darys Žemės paviršiaus nuotraukas JAV bendrovei „Planet Labs“, kiti du – teiks orų ir laivų stebėjimo duomenis firmai „Spire Global“. „Nėra žodžių. Tik tai, kad @rocketlab pasiekė orbitą ir nustato naują kartelę siekiant orbitos jau per antrąjį bandymą“, parašė tviteryje „Spire Gobal“. Firma „Rocket Lab“ pirmąjį paleidimą atliko pernai gegužę, kai raketa pakilo į kosmosą,bet nepasiekė orbitos. Nors „Rocket Lab“ yra įsteigta Naujojoje Zelandijoje, ji laikom JAV bendrove, kurios būstinė yra 100 proc. Naujajai Zelandijai priklausančiame jos filiale. Firmą remia tokios JAV bendrovės kaip „Khosla Ventures“, „Bessemer Venture Partners“, „Lockheed Martin“, „Promus Ventures“ ir „Data Collective“. Bendrovė tvirtina, kad jos misija yra atlikti „dažnus paleidimus į žemą orbitą aplink Žemė“ įvairiomis raketų sistemomis ir technologijomis, užtikrinančiomis „greitą ir patikimą krovinio pristatymą“. Firmos „Rocket Lab“ paslaugos raketomis „Electron“ kainuoja po 4,9 mln. JAV dolerių vienam skrydžiui.