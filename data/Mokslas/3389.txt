Pirmoji renginyje naujienas pristatė bendrovė „BlackBerry“, kuri pristatė naujausio šio prekės ženklo išmanųjį su klaviatūra „BlackBerry KeyOne“. Tačiau daugiausia smalsumo, ko gero, kėlė modifikuoto „Nokia 3310“ modelio premjera. Visi su nekantrumu laukė, kokią staigmeną žada atnaujinta versija, pasirodysianti stambiausių pasaulio mobiliųjų telefonų tiekėjų parodoje. Deja, kiek galima spręsti iš pristatymų, tiek „Nokia“, tiek „BlackBerry“, užuot paskatinusios rinkos dalyvių konkurenciją, paprasčiausiai apgręžė visą mobiliųjų telefonų pramonę. Kaip rašoma svetainėje financialexpress.com, žvelgiant į visus renginyje pristatytus telefonus, galima daryti išvadą, kad ko nors išties naujo pasaulis tikrai neišvydo. Panašu, kad išmaniųjų telefonų rinka šiuo metu yra pasiekusi savo galimybių zenitą. Net tokios technologijų milžinės kaip „Samsung“ ir „Apple“ nepasiūlė nieko stulbinančiai naujo –ypač vartotojams skirtu gaminių srityje. Stebint, kaip „Nokia“ ir „BlackBerry“ mėgina atakuoti rinką prisiminimais apie kadaise populiarius telefonus primenančiais modeliais, tenka įsitikinti, kad pažanga išmaniųjų telefonų srityje bent trumpam stabtelėjo. Kad ir kaip būtų, tenka pripažinti, kad naujuosius „Android“ įrenginius pristačiusi „Nokia“ bent pabandė suvilioti jaunąją kartą, neturinčią nė menkiausio supratimo apie kadaise populiarius telefonus. „Nokia“ išties viską pradeda iš pradžių, todėl siekdama atgauti lyderio pozicijas turėtų žvelgti pirmyn, bet semiasi įkvėpimo iš kadaise pasitvirtinusio dizaino. „Nokia 3310“ – iš pelenų pakilęs feniksas – dabar vilioja įvairiomis spalvomis. Telefono dizainas taip pat šiek tiek pakoreguotas.  Be pastarojo, „Nokia“ pristatė ir 3 bei 5 išmonių telefonų versijas. Taip pat išvydome, kaip atrodo „Nokia 6“. Vienintelė teigiama naujųjų telefonų savybė, ko gero, – „Android“ pagrįstas veikimas. Ar su operacine sistema susijusi idėja pasiteisins, paaiškės tik tada, kai žmonės pradės naudoti pristatytą modelį. Jau kurį laiką sklandė gandai apie pakartotinį klasika tapusio 3310 modelio išleidimą. Legendinis „Nokia 3310“ modelis pasirodė 2000-aisiais. Tąkart jis pelnė itin patvaraus įrenginio reputaciją, be to, atvėrė duris naujai tvirtų korpusu ir didesnės talpos baterijomis išsiskiriančių gaminių serijai. „Nokia“ grįžimą į rinką su didžiuliu susidomėjimo stebėjo viso pasaulio mobiliųjų technologijų entuziastai – juk tai antras šio prekės ženklo šansas užsitikrinti sėkmę išmaniųjų telefonų rinkoje, ypač po „Microsoft“ ištikusių nesėkmių. Kadaise mobilių telefonų rinkoje dominavusi „Nokia“ nesugebėjo tinkamai persiorientuoti į išmaniųjų technologijų kūrimą, tačiau vėliau ši bendrovė išleido „Lumia“ telefonų seriją, kurioje buvo pritaikyta „Microsoft Windows“ operacinė sistema. Po 2014-aisiais įvykusio „Nokia“ ir „Microsoft“ sandėrio „Microsoft“ naudotojams siūlė pigius, funkcijų gausa neišsiskiriančius „Nokia“ telefonus ir „Lumia“ išmaniuosius telefonus. Pastaraisiais metais šios veiklos „Microsoft“ atsisakė. Praeitą mėnesį „Nokia“ elementariųjų telefonų verslo ėmėsi bendrovė HMD. Ji taip pat siekė susitarti dėl teisės į „Nokia“ prekės ženklą, t. y. telefonus ir planšetes, 10-iai ateinančių metų. Verta priminti, kad kitas prekės ženklas „BlackBerry“ visada daug dėmesio skyrė duomenų apsaugos priemonėms, o fizinė klaviatūra tapo kone išskirtiniu šio prekės ženklo ypatumu. Naujasis modelis „KeyOne“ – tai „BlackBerry“ ir TCL partnerystės vaisius. Telefono kūrėjai papildė įrenginį dar keletu apsaugos priemonių, tad saugumo požiūriu „KeyOne“ tikrai sunkiai rastų konkurentų. Reikia pasakyti, kad „KeyOne“ – tai paskutinis „BlackBerry“ prekės ženklo telefonas, kadangi TCL nuo šiol naudos savo firminį pavadinimą. Reikia pripažinti, kad kadaise pramonės lyderiu tituluojamai „BlackBerry“ šiuo metu jokia ženkli rinkos dalis nepriklauso. Remiantis rinkos tyrimų įmonės „Gartner“ duomenimis, iš daugiau nei 431,5 mln. pernai parduotų išmaniųjų telefonų maždaug 200 tūkst. buvo „BlackBerry“ įrenginiai, kuriuose veikė nuosava operacinė sistema. Deja, tai tesudarė mažiau nei 0,5 proc. įrenginių, kuriuose veikia ne viena iš populiariausių, o kuri nors kita operacinė sistema. Apibendrinant tenka pripažinti, kad parodoje nebuvo pristatyta nei akivaizdžiai mažesnių, bet ilgiau neišsenkančių baterijų, nei efektyvesnių kamerų, nei pažangesnių prieigos prie tinklo bei ryšio kūrimo galimybių.