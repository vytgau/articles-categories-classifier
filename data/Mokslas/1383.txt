Ketvirtadienį bitkoino kursas pirmą kartą viršijo 7 tūkst. JAV dolerių ribą. Nuo metų pradžios kriptovaliuta pabrango daugiau kaip 600 proc., rašo britų verslo dienraštis „The Financial Times“. „Iš to, ką matome, galima daryti išvadą, kad vienintelė bitkoinų pirkimo arba pardavimo priežastis yra pelno gavimas, o tai aiškiai rodo spekuliacijas ir aiškiai rodo burbulą“, – pareiškė T. Thiamas. Finansų sektoriaus istorija rodo, kad tokios spekuliacijos „retai kada baigiasi gerai“, – pridūrė „Credit Suisse“ vadovas. Jis pažymėjo, kad bankininkai vengia bitkoino, nerimaudami, jog kriptovaliutą savo tikslais gali naudoti nusikaltėliai. „Esant dabartiniam reguliavimo lygiui, daugelis bankų labai mažai domisi kriptovaliuta arba iš viso ja nesidomi, ypač atsižvelgiant į tai, kad ji gali būti naudojama pinigų plovimui“, – pareiškė T. Thiamas, kurį cituoja agentūra „Bloomberg“. Kiek anksčiau šiais metais „JPMorgan Chase“ vadovas Jamesas Dimonas bitkoiną pavadino „sukčiavimu“. O UBS valdybos pirmininkas Axelis Weberis pareiškė, kad bitkoinas neturi „faktinės vertės“.