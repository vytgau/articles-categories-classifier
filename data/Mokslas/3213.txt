„Maniau, niekas manęs [į kosmosą] neims, bet [Virgin Group savininkas] Richardas Bransonas pasiūlė man vietą „Virgin Galactic“, ir aš iškart sutikau“, – pasakojo S. Hawkingas. Mokslininkas pridūrė, kad skrydis į kosmosą galėtų padaryti jį laimingą. Duodamas interviu, S. Hawkingas taip pat aptarė JAV prezidento rinkimų rezultatus. Profesorius spėjo, kad dėl Donaldo Trumpo atėjimo į valdžią jis nebėra laukiamas svečias JAV. 1963-metais S. Hawkingui buvo diagnozuotas lėtinis centrinės nervų sistemos susirgimas – lateralinė amiotrofinė sklerozė. Dėl ligos jis liko visiškai paralyžiuotas. 1985 metais mokslininkas prarado galimybę kalbėti ir ėmė naudotis kalbos sintezatoriumi. 75 metų amžiaus profesorius S. Hawkingas – vienas iš žymiausių dabarties fizikų teoretikų. Jis išgarsėjo savo darbais juodųjų bedugnių ir Visatos kilmės srityje. „Virgin Galactic“ sklandytuvas skirtas turistinėms kelionėms iki Žemės atmosferos ribos su kosmosu, ne skrydžiui orbitoje. Kelionė šešiems keleiviams kainuoja apie 200 tūkstančių dolerių. Bilietus jau užsisakė apie 800 žmonių, tarp kurių aktorė Angelina Jolie ir dainininkė Lady Gaga.