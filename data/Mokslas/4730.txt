Tai pranešė Mashable.com šeštadienį, tvirtindamas, kad tai yra arčiausias žmonijos žvilgsnis į šią planetą. NASA pranešime tvirtinama, kad tai buvo pirmas iš 36 planuojamų ratų aplink Jupiterį. Sklęsdamas 208 tūkst. kilometrų per valandą greičiu, zondas šalia planetos buvo arčiausiai visos savo pagrindinės misijos metu, kuri turėtų baigtis 2018 m. vasarį. Juno buvo paleistas Floridoje 2011 m. rugpjūčio 5 d. Šią liepą jis tapo pirmuoju zondu Jupiterio orbitoje po to, kai 2003 m. baigėsi NASA organizuota „Galileo“ misija. Nervus tampanti ir penkerius metus trukusi kelionė į kosmosą baigėsi, ir Juno nukeliavo iki Jupiterio, suteikdamas mokslininkams galimybę daug daugiau sužinoti apie šią paslaptingą dujų planetą. Manoma, kad 67-erių žinomų Jupiterio mėnulių sąrašas gali būti ne galutinis. Sudarę planetos magnetinių laukų žemėlapį, mokslininkai tikisi rasti užuominų apie tai, kaip susiformavo Saulės sistema. Krepšinio aikštelės dydžio zondas Juno, kuriame yra aibė mokslo ir tyrimų įrangos, renka kiek įmanoma daugiau duomenų. Netrukus turėtų pasirodyti ir vaizdai, kelionės metu surinkti Juno kameros. Tarp jų turėtų būti užfiksuoti Jupiterio šiaurinis ir pietinis poliai. „Mes esame orbitoje, kurioje anksčiau dar niekas nėra buvęs. Šie vaizdai mums suteiks progą pažiūrėti į šį milžinišką dujinį pasaulį iš visai kitos perspektyvos“, - tvirtino Juno misijos pagrindinis tyrėjas Scottas Boltonas pranešime.