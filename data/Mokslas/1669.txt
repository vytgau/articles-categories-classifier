Kol kas bendrovė daugiau apie jo galimą praktinį panaudojimą žada paskelbti vėliau, šiuo metu jis testuojamas, rašo rbc.ru. Vaizdo įraše šį įrenginį bandantis asmuo pakyla į orą ir apskrenda didelę salę, kurioje yra išdėstyta kita įmonės produkcija. Šį skrydį stebėjo bendrovės Rusijos gynybos bendrovės „Rostech“ vadovas Sergejus Čemezovas. Daug informacijos apie šios skraidyklės techninius parametrus nėra žinoma, aišku tai, kad jis turi kelis nuolatinės eigos pagrindinius propelerius, kurių dalis sukasi pagal laikrodžio rodyklę, o dalis – prieš. Skaičiuojama, kad jų iš viso yra ne mažiau nei 16, jie išdėstyti poromis. Prietaisas panašus į droną, tačiau su sėdyne vairuotojui. Skraidyklė juda dėl šių propelerių eigos greitėjimo arba lėtėjimo. Tačiau kus ji galėtų būti panaudojama, dar neskelbiama. Rugpjūčio pabaigoje koncernas skelbė, kad planuoja pagaminti garso neskleidžianti elektra varomą motociklą, kuris būtų skirtas specialiosioms pajėgoms. Bendrovė jau gamina įprastus elektra varomus motociklus „Iž“, jie siūlomi policijai ir ginkluotoms pajėgoms. Vasarį kita bendrovė „Hovesurf“ taip pat parodė, kaip veikia „skraidantis motociklas“. Jis turi 4 propelerius. 