Mokslininkai rado Argentinoje didžiulį meteoritą – vieną iš didžiausių, kokie tik buvo rasti Žemėje. Manoma, kad meteoritas nukrito prieš 4 000 metų. Jį rado lauke tarp Čako ir Santjago del Estero, vietoje, kuri vadinam Dangaus lauku. Laukas, kuriame daug meteoritų kraterių, yra apie 1 000 kilometrų į šiaurės vakarus nuo Buenos Airių. Meteoritas sveria 30 tonų, jis gali būti trečias didžiausias Žemėje rastas meteoritas, tik tam patvirtinti dar reikalingi tyrimai. Maždaug prieš 100 metų Namibijos dykumoje rado 66 tonas sveriantį meteoritą, kurį pavadino Hoba. Tai didžiausias pasaulyje sveikas išlikęs meteoritas, jis nukrito į Žemę maždaug prieš 80 000 metų.