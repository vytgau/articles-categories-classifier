Jungtinėse Amerikos Valstijose sukurtas trimatis galvos smegenų simuliatorius. Šiame projekte dalyvavo pirmaujantys šalies neurochirurgai, inžinieriai ir Holivudo rekvizito specialistai. Projekto tikslas – sukurti maksimaliai realias sąlygas minimaliai invazinių operacijų praktiniam mokymui. Visų pirma, tokiu būdu planuojama gydyti hidrocefaliją – ligą, kuriai būdingas pernelyg didelis skysčių kaupimasis smegenų skilveliuose, dėl ko stipriai spaudžiama kaukolė. Tai viena labiausiai paplitusių diagnozių pediatrijoje, su kuriomis kreipiamasi į neurochirurgus. Vienas iš simuliatoriaus kūrėjų Alanas Cohenas mano, kad tokia naujovė pacientų gydyme ir medikų mokyme žymiai pagerins medicininės intervencijos rezultatus. Simuliatorius padės ne tik studentams, bet ir gydytojams, kurie prieš realias pacientų operacijas galės praktikuotis su dirbtine galva.