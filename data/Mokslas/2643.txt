DELFI TV žiūrovai galės stebėti didžiąją dalį festivalio pranešėjų iš „Telia“ salės Nacionaliniame dramos teatre pranešimų. Kovos su narkotikų prekyba agentas Steve Murphy žada atskleisti tikrąją Pablo Escobaro istoriją, filosofas, rašytas Alexanderis Bardas papasakos apie žmogų, Dievą ir „šventąjį tinklą“, rašytoja ir vadovė Shama Hyder dalinsis patirtimi, kaip tapti lyderiu skaitmeniniame amžiuje, „Booking.com“ Baltijos regiono vadovas Rogieris Telderis papasakos šiuolaikines kelionių alternatyvas, daugybė kitų ekspertų ir vizionierių dalinsis savo įžvalgomis apie inovacijas, švietimą, aplinkosaugą ir kitus svarbius klausimus (visą pranešėjų sąrašą rasite čia). Transliacijas iš festivalio „Login“ vykdys DELFI TV, „Zoom TV“, webseminarai.lt ir Vytauto Didžiojo universitetas. Jėgas suvienyję „Zoom TV“ ir DELFI TV profesionalai žiūrovams pristatys pirmąją Lietuvoje tiesioginę transliaciją iš renginio su profesionalia 360⁰ kamera. „360⁰ kameromis užfiksuotas vaizdo turinys, virtuali realybė sparčiai populiarėja visame pasaulyje. Tokį vaizdo turinį kuria tarptautiniai žiniasklaidos portalai, įvairūs realybės šou, televizijos ir interneto projektai. „Login“ festivalyje kartu su DELFI ir konferencijos organizatoriais nusprendėme pirmą kartą realiai pritaikyti 360⁰ tiesioginės transliacijos sprendimą panaudodami profesionalią kamerą, kuri užtikrina vaizdo ir garso perdavimą realiu laiku“, – sakė „Zoom TV“ vadovas Jonas Stadalnikas. Tradiciškai „Login“ pranešėjus papildomai kalbins ir DELFI žurnalistai. Gegužės 25 ir 26 d. DELFI TV žiūrovai nuo 11 val. galės stebėti tiesiogines interviu transliacijas. Tiems, kurie dar neapsisprendė, kur festivalyje apsilankyti, primename, kad čia galite rasti M360 rekomendacijų sąrašą.