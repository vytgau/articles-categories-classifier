Gali pasirodyti net labai keista, tačiau Lankasterio Universiteto mokslininkai teigia, kad jūsų naudojamas išmanusis telefonas atskleidžia nemažai faktų apie jūsų asmenybę. Panašių naujienų tikriausiai esate matę ne vieną – „Ką jūsų antakių forma sako apie jūsų asmenybę“, „Jūsų augintiniai gali išduoti jūsų charakterio tipą“ ir panašiai. Tačiau niekam nėra paslaptis, kad visi šie asmenybės testai yra išgalvoti ir neturi jokio mokslinio pagrindo. Tuo tarpu šiuo atveju mokslininkai iš tikrųjų atliko ilgą detalų tyrimą, kad išsiaiškintų, kuo iš esmės skiriasi „Android“ ir „iPhone“ išmaniųjų telefonų naudotojai. Į tyrimą buvo pakviesti 500 dalyvių, kuriems reikėjo užpildyti keletą klausimynų apie save ir savo santykį su išmaniuoju telefonu. Tyrimas buvo atliktas Jungtinėje Karalystėje – ši šalis tokio pobūdžio tyrimams tinka beveik tobulai, nes „Android“ ir „iPhone“ prietaisai rinką čia yra pasidalinę beveik lygiai perpus. Mokslininkai susumavo tyrimo dalyvių atsakymus ir suprato, kad iš tikrųjų skirtingus išmaniuosius telefonus naudoja gana skirtingos asmenybės. Patys įsitikinkite, ar jūs patenkate į atitinkamą kategoriją. „iPhone“ naudotojai, anot mokslininkų, yra: Jaunesni; Dažniausiai moterys; Laiko savo išmanųjį telefoną ir socialinio statuso atributu; Ekstravertai; Nesidomi aplinkinių nuomone apie jų naudojamą įrenginį. „Android“ naudotojai, anot mokslininkų, yra: Dažniausiai vyrai, Vyresni; Nuoširdesni; Malonesni; Rečiau ryžtasi sulaužyti taisykles dėl asmeninės naudos; Mažiau domisi socialiniu statusu ir turtingumu. Žinoma, mokslininkai turėjo patikrinti, ar toks apibūdinimas yra tikslus, todėl sukūrė kompiuterinę programą, galinčią nuspėti, kokį telefoną turi tyrimo dalyvis. Taigi, žmonės atsisėda prie kompiuterio, atsako į keletą asmeninių klausimų, o programa pateikia spėjimą. Šios programos spėjimai buvo neįtikėtinai tikslūs, o tai reiškia, kad tyrimo rezultatai yra patikimi. Kita vertus, kitose šalyse rezultatai galimai būtų visiškai kitokie, nes rinkoje dominuoja vieno gamintojo išmanieji.