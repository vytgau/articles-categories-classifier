Naujienos pasirodymas buvo priderintas prie pačio pirmojo „iPhone“ pasirodymo dešimtmečio. Rugsėjo pradžioje kompanijos pirmą kartą parodytas „iPhone X“ – naujasis išmanusis telefonas be „Home“ mygtuko, su berėmiu ekranu ir „Face ID“ jutikliu – sukėlė IT apžvalgininkų furorą. Tačiau didžiuliai gamybos sunkumai ir nevienareikšmiai atsiliepimai apie naudojimo patogumą gali aptemdyti išmaniojo telefono paleidimo džiaugsmą. Pirmosios gamybos problemos Rugsėjį „Wall Street Journal“ rašė apie išmaniojo telefono ekrano surinkimo sunkumus. X – pirmasis aifonas, kuriame naudojamas organinių šviesos diodų (OLED) ekranas ir kuriame nėra Home mygtuko, todėl gamykloms nuolat kildavo OLED skydelių klijavimo problemų. Tokie skydeliai pirmą kartą naudojami iPhone'uose. Spalio 24 dieną Nikkei agentūra, nurodydama savo šaltinius, pranešė, kad 2017 metais bus patiekta vos 20 mln aparatų, tai yra dvigubai mažiau, nei buvo prognozuojama. Staigus sumažėjimas siejamas su tebesitęsiančiomis gamybos problemomis. „Face ID“ „Face ID“ tapo pagrindine aifono gamybos planų sutrikimo priežastimi. Naudotojo veidą turintis atpažinti jutiklis pasirodė esantis pernelyg sudėtingas, kad būtų galima taikyti masinį surinkimą. Problemą išspręsti pavyko tik rugsėjo pabaigoje, kai išmanusis telefonas jau buvo pristatytas publikai, o iki patekimo į rinką buvo likęs lygiai mėnuo. Gerai veidą atpažįstančio jutiklio sukūrimas – viena iš aktualiausių ir sudėtingiausių dabartinių išmaniųjų telefonų gamintojų užduočių. Iki „iPhone X“ pasirodymo, toliausiai šia kryptimi pažengė „Microsoft Kinect“ kontroleris. Interaktyviuose žaidimuose jis padėjo „Xbox“ konsolei fiksuoti žaidėjo judesius realiame pasaulyje. Tačiau „Kinect“ yra knygos dydžio, o per porą metų jų parduota 24 milijonai. „Apple“ rodikliai kitokie – kompanijai būtina kasmet parduoti dešimtis milijonų iPhone'ų. „Apple“ jutiklio kūrimo ėmėsi protingai – visas procesas truko maždaug penkis metus, tačiau buvo neteisingai įvertintos gamybos išlaidos. Kasmetiniame įtemptame naujausių aifonų gamybos grafike nebuvo atsižvelgta į “⁠Face ID“ komponentų gamybos sudėtingumą. Kompanijos tiekėjai nespėjo parengti savo gamyklų, todėl „iPhone X“ išleidimas buvo nukeltas šešioms savaitėms po „iPhone 8“ pristatymo. „Face ID“ sudaro trys svarbūs elementai: taškinis projektorius, prožektorius ir infraraudonoji kamera. Prožektorius skleidžia infraraudoną šviesą, kuria nustatomas veido buvimas. Taškinis projektorius žmogaus veide pažymi 30 tūkstančių taškų, kad kamera galėtų atpažinti įrenginio savininką. Būtent taškinis projektorius ir tapo pagrindine „Apple“ gamybine problema. Jame naudojamas iš mikroskopinių komponentų sudarytas vertikalusis rezonatorius (VCSEL). „Bloomberg“ šaltiniai patikslina, kad surenkant projektorių, nukrypimas vos per kelis mikronus gali sutrikdyti viso „Face ID“ veikimą. „Berėmis ekranas su juodu intarpu“ Naujojo „iPhone X“ dizaino radikalias permainas „Apple“ rengė ne vienus metus. Likus dar keliems mėnesiams iki išleidimo, į internetą nutekėjo pirmieji būsimojo įrenginio naujo dizaino atvaizdai, kuriuose buvo ekranas be rėmelio „nuo krašto iki krašto“. Tačiau paskui pasirodė prototipų fotografijos iš kompanijos gamyklų, kuriose viršutinėje ekrano dalyje yra juodas rėmelis. Rugsėjį vykusioje oficialioje prezentacijoje nedidelis tarpelis matėsi. „Apple“ paaiškino, kad ant mažo skydelio sumontavo „Face ID“, priekinę kamerą ir kitus jutiklius. Nors reklaminėje kampanijoje „Apple“ aprašo „iPhone X“ dizainą fraze „dizainas ir displėjus ir tik displėjus“. Apžvalgininkų atsiliepimai apie „iPhone X“ dizainą nepalankūs. Outline autorius pavadino naujienos ekraną „tiesiog prastu dizainu“, o „Apple“ argumentai apie skydelio naudą vadina „netikusiais“. Kaip pavyzdžiai pateikiami konkurentų kompanijų išmanieji telefonai – „Xiaomi Mi Mix 2“, „Samsung Galaxy S8“ ir „LG V30“, kuriuose ekranas išties be rėmelių. „The Verge“ redaktorius pažymėjo, kad bet kokie „iPhone X“ priedai viršuje turės juodą juostelę, kuri sumažins ekrano darbinį paviršių. Jo nuomone, labiausiai dėl to nukentės mobilieji žaidimai. Tačiau abejones kelia ne vien dizainas. „Mashable“ surinko aštuonių galinčių atbaidyti potencialius pirkėjus „iPhone X“ faktų sąrašą. Tarp jų – didžiausia per visą aifonų istoriją kaina (64 GB modelis kainuoja tūkstantį dolerių, 256 GB – 1150 dolerių*), naujienos ekranas ne toks ryškus, kaip „Galaxy Note 8“, o priekinė kamera niekuo nesiskiria nuo esančios pernykščiame „iPhone 7“. Tiekimas Nikkei teigimu, dabar „iPhone X“ surenkami ~10 mln vnt. per mėnesį sparta. Kadangi pardavimai prasidės lapkričio pradžioje, vargu, ar suspės iki Kalėdų surinkti daugiau nei 20 milijonų. Kaip bebūtų, papildomi tiekimo galimybė išlieka. „Apple“ kompanija, siekdama padidinti „iPhone X“ gamybą, aktyvai derasi su kitais komplektuojančių dalių gamintojais. Spręsdama gamybos problemas, „Apple“ ėmėsi kraštutinių priemonių. „Bloomberg“ šaltinių duomenimis, kompanija leido sumažinti veido atpažinimo technologijos tikslumą, kad būtų galima sparčiau surinkti aifonus. Kaip tai atsilieps išmaniojo telefono kokybei, kol kas sunku spręsti. Pati kompanija „Bloomberg“ informaciją pavadino „visiškai klaidinga“. „KGI Securities“ analitikas Ming Chi Kuo, pagarsėjęs tiksliomis „Apple“ produktų prognozėmis, sako, kad lapkričio 3 dieną, prasidėjus prekybai, kompanija turės vos 2–3 milijonus „iPhone X“, o iki metų pabaigos pardavimai kažin ar viršys 20–30 mln. Palyginimui, per tą patį 2016 metų laikotarpį „Apple“ pardavė ~78 milijonus „iPhone 7“ ir „iPhone 7 Plus“. Tikimasi, kad „Face ID“ komponentų deficitas baigsis 2018 metų pradžioje. „Apple“ kompanijai ne į naudą ir tai, kad beveik nuo savo pirmtako nesiskiriančio „iPhone 8“ pardavimai, irgi daug mažesni už prognozuotus. Gali būti, kad kitoje ketvirčio ataskaitoje teks pateikti rekordiškai mažus aifonų pardavimus. N. Sokolov op. informacijos skyriaus redaktorius