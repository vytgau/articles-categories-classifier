Apie tai skelbia „The Guardian“, remdamasis nutekintu dokumentu, kuriuo socialinis tinklas pasidalino su savo darbuotojais. Skelbiami duomenys rodo, kad sausį „Facebook“ turėjo atjungti daugiau nei 14 tūkst. profilių dėl šio tipo išnaudojimo: 33 tirtais atvejais buvo užfiksuota ir vaikų. Socialinis tinklas pranešimus apie netinkamą turinį viliasi gauti iš vartotojų, o tai reiškia, kad tikrosios problemos mastas gali būti gerokai didesnis. Visgi, „Guardian“ skelbia, kad „Facebook“ administratoriams yra sudėtingiausia vadovautis taisyklėmis, kurios apibrėžia, kaip elgtis su seksualinius veiksmus skelbiančiu turiniu. „Seksualinė politika yra ta sritis, kur administratoriai padaro daugiausiai klaidų, - teigė šaltinis. - Ji labai kompleksiška.“ „Facebook“ pripažino, kad tai buvo jų prioritetine sritimi ir kad bendrovė naudojo „vaizdo atpažinimo“ programinę įrangą, kad gebėtų sustabdyti intymaus turinio skleidimą. Ji taip pat pripažino, kad sunku nubrėžti ribą tarp priimtino ir nepriimtino turinio.