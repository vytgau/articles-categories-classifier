Visą pasaulį apskriejo žinia, kad dirbtinio intelekto robotė Sofija gavo Saudo Arabijos pilietybę. Robotę pagaminusi Honkongo kompanija sako, kad būtent tokio susidomėjimo jie ir nori. Nors atsiradus robotei Sofijai sunerimta dėl žmonijos ateities, „Hanson Robotics“ vadovas laiko tai reikšmingu žingsniu technologijų srityje. Savaitgalį interviu Kinijos televizijai (CCTV) Pekine Davidas Hansonas sakė – nors Sofija – pirmas robotas pasaulyje, kuriam suteikta pilietybė, skrendant su ja dar nesielgiama kaip su žmonėmis. Pažangūs robotai humanoidai ne tik kalba – jie gestikuliuoja, keičia veido išraiškas, tai daro juos dar panašesnius į žmones. Svarbiausias dalykas, skiriantis Sofiją nuo kitų robotų humanoidų, yra charizmatiška asmenybė.