Polinkis į technologijas Įprasta, kad vyrai labiau linkę domėtis technologijų pasaulyje vykstančiomis naujovėmis bei sekti rinkos pokyčius. Tačiau Vidurio ir Rytų Europos bei Šiaurės šalių gyventojų apklausa parodė, jog vyrai taip pat labiau linkę ir fotografuoti save. Taip galima teigti apibendrinant „Huawei“ užsakymu „Ipsos“ atlikto tyrimo duomenis, rašoma pranešime spaudai. „Viena iš pagrindinių telefono funkcijų yra fotografavimas, tačiau tendencija, jog vyrai priekinę kamerą dažniau naudoja asmenukių darymui negu moterys – tikrai netikėti. Ir nors dažniausiai fotografavimui naudojame galinę kamerą, vis daugiau svarbių funkcijų atlieka ir priekinė – ją naudojame ne tik asmenukėms, bet ir vaizdo skambučiams bei akimirkų fiksavimui. Tai patvirtina ir pardavimo duomenys – naudotojams tapo labai svarbu, jog priekinė telefono kamera būtų itin kokybiška“, – Yan Fei, „Huawei“ Vartotojų verslo grupės vadovas. Kuo toliau į pietus – tuo daugiau asmenukių Telefono naudotojų amžius taip pat turi įtakos asmenukių darymui – jaunesni išmaniųjų naudotojai labiau mėgsta įamžinti save. Tiesa, ne visi vartotojai yra vienodi. Labiausiai asmenukes mėgsta darytis pietiečiai – 84 proc. bulgarų, 83 proc. rumunų, 82 proc. serbų ir 78 proc. graikų mėgsta fotografuoti save. Kuo toliau į šiaurę, tuo skaičiai mažesni – 62 proc. Švedijos ir Suomijos gyventojų darosi asmenukes, o Danijoje asmenukių mėgėjų dar mažiau – vos 59 proc. Pasak Yan Fei, asmenukių populiarumas taip pat parodė, jog išmaniojo telefono aksesuarai yra ne mažiau svarbūs nei pats telefonas, ypač atostogų metu.