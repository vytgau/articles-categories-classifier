Naujas meteorologinis palydovas, į orbitą išskraidintas 2016 metų lapkritį, į Žemę atsiuntė pirmųjų nuotraukų. Nacionalinės vandenynų ir atmosferos tyrimų valdybos specialistai iš jų parengė animuotą filmuką, kuriame matoma, kaip JAV Teksaso valstijos dangų čaižo žaibai. Skelbiama, kad palydovas įamžino 2017 metų vasarį vykusią audrą. Animacinė medžiaga parengta pasitelkus nuotraukas, kurias į Žemę atsiuntė naujas meteorologiniams tyrimams ir stebėjimams skirtas palydovas. Žaliu kryželiu filmuke pažymėtas Hjustonas, o žalia linija – valstijos pakrantė.