Netrukus po to jie išsigavo laukan ir ėmėsi montuoti tarptautinį prisijungimo adapterį, kurį praėjusį mėnesį atgabeno krovininis erdvėlaivis „SpaceX Dragon“. NASA minimą įrangą vadina „metaforiniais vartais į ateitį“, kurie sudarys sąlygas naujai JAV erdvėlaivių kartai – pirmajai po to, kai 2011 metais buvo užbaigta daugkartinių erdvėlaivių programa, – skraidinti astronautus į TKS. Minimas prisijungimo adapteris yra pirmasis iš dviejų – antrasis turi būti instaliuotas 2018 metais. Prisijungimo taško montavimo darbai buvo užbaigti per kiek daugiau nei dvi valandas. „Dabar mes turime naują prisijungimo tašką“, - sakė NASA komentuotojas Robas Naviasas (Robas Naviasas) 14 val. 40 min. Grinvičo (17 val. 40 min. Lietuvos) laiku - tuo metu kosminė stotis skriejo virš Singapūro. K. Rubins šis išėjimas į atvirą kosmosą yra pirmasis. Astronautė tapo 12-ąja moterimi, pabuvusia atvirame kosmose. 