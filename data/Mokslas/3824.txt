Bandomasis kelias, pavadintas „Wattway“, eina per mažą Tourouvre-au-Perche miestelį. Tikimasi, kad per 2 metų bandomąjį laikotarpį juo kas dieną naudosis po 2000 automobilistų, ir bus vertinama, kiek elektros gali būti pagaminama. Projektą finansavo Prancūzijos aplinkos ministerija, nutiesė inžinerijos firma Colas, o pradiniais galios generavimo vertinimais, „Wattway“ generuojamos energijos su kaupu pakaks visų Tourouvre-au-Perche gatvių apšvietimui. „Wattway“ suprojektuotas per metus gaminti 280 MWh energijos per metus, vidutiniškai po 767 kWh per dieną. Aplinkos ministerija sako, kad tiek gana viešajam apšvietimui 5000 gyventojų, tad, jei oras bus tinkamas, 3400 Tourouvre-au-Perche gyventojų naktinį apšvietimą aprūpins Saulė. Bet nors toks pasiekimas beprecedentis, jo kritikai pažymi, kad „Wattway“ statybos kaštai (5 milijonai eurų) sunkiai atsipirks, nes saulės kelio energija kainuoja 13 kartų brangiau už stogo skydelius. Iš dalies šis brangumas atsirado dėl „Wattway“ unikalios konstrukcijos, kurtos, kad atlaikytų nuolatinį važinėjimą mašinomis ir dideliais sunkvežimiais. Skydeliai yra padengti polimerine derva, kurioje sumontuoti silicio lakštai, kad atlaikytų intensyvų eismą. Panašūs saulės skydelių projektai, tokie, kaip 2014 metais Nyderlanduose atidarytas dviračių takas, teturi išlaikyti dviratininkų svorį ir trintį. Colas nori skydelių gamybą atpiginti, kad ji taptų konkurencinga, ir atitiktų Prancūzijos siekį per artimiausius keturis metus įdiegti 1000 kilometrų tokių skydeliais dengtų kelių. Šio tikslo įgyvendinimas priklauso nuo du metus truksiančio bandymo rezultatų, ir jei kaštai sumažės, tada tai bus dėmesio vertas siekis: 1000 km skydeliais padengto kelio galėtų tiekti elektrą 5 milijonams žmonių – maždaug 8 procentams Prancūzijos gyventojų. Tačiau tai didelis „jei“, nes fotovoltinių elementų specialistai yra anksčiau sakę kad kelio koncepcija nėra tokia praktiška kaip stogo skydelių, nes nuožulnūs stogų šlaitai efektyviau sugeria Saulės spindulius. Taigi, šis bandymas svarbus ne tik Prancūzijai, bet ir kitoms šalims – Colas planuoja panašius bandymus 2017 metais atlikti maždaug 100 vietų įvairiose šalyse. Tačiau kol kas visų akys nukreiptos į mažą Tourouvre-au-Perche miestelį, kuriame saulės kelias pademonstruos, ko yra vertas.