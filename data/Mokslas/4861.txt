Tikslumo dėlei reikėtų pasakyti, kad maisto tikrai niekas iš konteinerių netraukia. Programėlė suteikia galimybę iš restoranų užsisakyti patiekalų, kurių galiojimo laikas beveik baigiasi, tačiau jie dar yra visiškai tinkami valgyti. Patiekalų kainos svyruoja svarų 2 iki 3,80 svarų. Ši programėlė jau sėkmingai veikia Birminghame, Brightone, Manchesteryje ir Leedse. O Londone, kur ji neseniai buvo pristatyta, prie šios iniciatyvos jau prisijungė 96 restoranai. Programėlę sukūrė du draugai Chrisas Wilsonas ir Jamie'is Crummie'is. Iš pradžių ji buvo paleista Danijoje, o vėliau šia koncepciją draugai atvežė ir į Didžiąją Britaniją. „Labai džiaugiamės, kad programėlė paleidžiama Londone po kelių puikių veiklos kituose miestuose mėnesių. Maisto švaistymas šiuo metu vienas svarbiausių klausimų aplinkosaugos ir socialinių problemų darbotvarkėje, nes dideliuose miestuose, kur matoma gausa gali maskuoti tikrą skurdą“, – sakė Ch. Wilsonas.