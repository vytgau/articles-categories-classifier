Ženklo „Honor“ – išmaniųjų telefonų prekių ženklas, skirtas nuotykių beieškančiam ir kokybę vertinančiam jaunimui, skaitmeninių technologijų kartai, internete praleidžiančiai trečdalį savo laiko: socialiniuose tinkluose, mokantis, apsiperkant ar tiesiog bendraujant. „Honor“ jau įsitvirtinęs 74-iose pasaulio rinkose. 2015 m. pasaulyje parduota virš 40 mln. šių išmaniųjų telefonų vienetų. „Honor“ išmaniųjų privalumai – ilgai veikianti baterija, didelė duomenų talpa ir profesionali bei išmani kamera. „Honor 7 Lite“ – atlaikys ir skrydį iš 1,5 m aukščio „Honor 7 Lite“ telefone įdiegta 3000 mAh talpos baterija, suteikianti galimybę naršyti internete 5 valandas, žiūrėti video 10 valandų, klausytis muzikos 48 valandas, o budėjimo režimu naudotis telefonu net 200 valandų. 5,2 colių įstrižainės išmanusis turi 16 GB atminties kortelę bei palaiko micro SD kortelę. Telefone naudojamas galingas keturių branduolių „Kirin 650“ procesorius. 158 g sveriantis telefonas taip pat gali pasigirti 13 megapikselių galine kamera su greitu vaizdo fokusavimu, leidžiančiu ryškiai užfiksuoti judančius objektus. Telefono aliuminio korpusas užtikrina telefono saugumą bet kokioje situacijoje. Atlikti bandymai įrodė, kad telefonas lieka nepažeistas net nukritęs iš 1,5 m aukščio. Saugumą užtikrina ir speciali antros kartos FPC pirštų atspaudų technologija, kurią galima naudoti ir atsiliepti į skambučius, fotografuoti ar naršyti nuotraukų galerijoje.  „Honor 8“ – iš stiklo Elegantiško korpuso iš aliuminio lydinio, kurio abi pusės padengtos stiklu, „Honor 8“ pasižymi 5,2 colių įstrižainės „Full HD“ 1080P raiškos ekranu, palaikančiu 96 proc. spalvų gamą. Nuo mechaninių pažeidimų matricą saugo 2.5D formos stiklas. Jame įdiegta 32 GB atminties kortelė, o įrenginys papildomai palaiko ir micro SD kortelę iki 128 GB. Svaru ir tai, kad telefono saugumą užtikrina ketvirtos kartos pirštų atspaudų technologija, nuskaitanti 3D pirštų atspaudą ir leidžianti įrenginį atrakinti vos per 0,4 s. Telefone įdiegtas „Kirin 950“ procesorius ir 3000 mAh talpos baterija, prailginanti telefono veikimą 1,77 dienos įprasto naudojimo atveju ir 1,22 dienos intensyvaus naudojimo atveju. „Honor 8“ turi ir greito įkrovimo funkciją, kuri per 30 min leidžia įkrauti bateriją iki 47 proc., o telefoną pakrovus vos 10 min, juo galima kalbėti net 2 valandas ar klausytis muzikos 6 val. Apie 153 g sveriančiame išmaniajame įdiegta 8 megapikselių priekinė kamera tobuloms asmenukėms net tamsiame apšvietime ir dviguba galinė 12 megapikselių kamera su lazeriniu automatiniu fokusavimu ir LED blykste, leidžianti fotografuojant pagauti daugiau šviesos, tad nuotraukos tampa ryškesnės ir tikslesnės, sumažinamas triukšmas tamsoje. Be to, kamera turi ir kitas profesionalios kameros funkcijas, pavyzdžiui, atviros diafragmos reguliavimą, kuris leidžia sulieti aplinkos foną nuo F0.95 iki F16 ir nustatyti nuotraukos fokusą tada, kai nuotrauka jau padaryta. Prekių ženklą pristatančios kompanijos „Huawei“ atstovas Lietuvoje Audrius Granickas patvirtino, kad „Honor 8“ išties panaudojamos „Huawei P9“ pristatytos technologijos, tačiau smarkiai skiriasi telefonų modelių dizainas ir kameros: „Kaip matote, dizainas yra pirmas dalykas, o kameros panašios. Kuriant „Huawei P9“ bendradarbiauta su kompanija „Leica“, kuri padėjo sukurti optiką. Jos kūrinius galime naudoti tik P serijoje. Naujame „Honor“ modelyje „Leica“ technologijos netaikomos, taigi jame nerasite nuostabias juodai baltas nuotraukas darančio monochrominio režimo, nuotraukos nebus tokios skaidrios“. Parduotuves abu telefonai pasieks rugpjūčio gale. Rekomenduojama „Honor 8“ kaina bus 449 eurai, o „Honor 7 Lite“ – 229 eurai.