Matavimai rodo, kad dėl tarptautinio chloro-fluoro angliavandenilių (CFC) naudojimo draudimo žiemą ozono sluoksnis virš Antarktidos suplonėjo 20 proc. mažiau nei 2005 metais – tais metais buvo atlikti pirmieji chloro ir ozono lygio matavimai NASA „Aura“ palydovu, rašoma phys.org. „Mes labai aiškiai matome, kad dėl sumažėjusio chloro vartojimo ozono sluoksnis nyksta daug lėčiau“, – sakė NASA dirbanti mokslininkė Susan Strahan.  Ozono sluoksnis saugo Žemę nuo biologiškai labai aktyvios ultravioletinės spinduliuotės. Ozono sluoksnio plonėjimas labai pavojingas, nes išauga pavojus susirgti odos vėžiu, katarakta, silpnėja augalų ir gyvūnų imuninė sistema, nyksta planktonas ir žuvų mailius, mažėja žemės ūkio kultūrų derliai, susidaro rūgštūs lietūs. 1996 metais Nobelio premija buvo paskirta mokslininkams F. Raulandui, N. Mosinai (JAV) P. Krutcenui (VFR), kurie dar 1970 metais paskelbė, kad ozono sluoksnį ardo (plonina) freonai – chloro, fluoro, bromo angliavandeniliai.