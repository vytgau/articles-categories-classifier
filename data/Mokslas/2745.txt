Mobilioji emocinės savigalbos programėlė „Pagalba Sau“ sukurta remiantis tarptautinių organizacijų rekomendacijomis ir mokslinių tyrimų išvadomis. Ši mobilioji aplikacija ne tik padės stebėti savo būseną, bet ir suteiks informacijos, kur kreiptis pačiam ar nukreipti kitą prireikus pagalbos, informuoja Prezidentūra, kur įsikūrusiame Valstybės pažinimo centre pirmadienį surengtas programėlės pristatymas. Programėlės naudotojas galės žymėti ir stebėti savo emocinę būklę, tikimasi, kad šis įrankis padės ugdyti emocinį raštingumą. Šią programėlę sukūrė „Kurk Lietuvai", „TeleSoftas" ir Sveikatos apsaugos ministerija kartu su partneriais iš valstybinio, privataus ir nevyriausybinio sektoriaus. Šią iniciatyvą taip pat palaiko prezidentės Dalios Grybauskaitės inicijuotą socialinio saugumo kampaniją „Už saugią Lietuvą“.