Dabar mokslininkai iš Stanfordo Universiteto mano, kad jiems galima padėti – tereikia specialaus smegenų implanto. Mokslininkai atliko eksperimentus su pelėmis, kurie iš esmės įrodė, kad ši idėja veiktų ir realybėje. Aišku, prieš galutinę išvadą reikės atlikti eksperimentus ir su žmonėmis, tačiau pirminiai rezultatai nurodo, kad idėja greičiausiai veiktų. Bet kaip? Mokslininkai mano, kad seksualiniai plėšrūnai ieško pasitenkinimo visiškai negalvodami apie socialines pasekmes ir nejausdami empatijos. Jų smegenys persijungia į kitą režimą, kuriame nėra pasekmių, gailesčio ir, reikia manyti, teisėsaugos. Jei kas nors užklumpa šios žmones nusikaltimo vietoje, jie dažnai liaujasi darę nusikaltimą ir pasitraukia. O jei visgi nusikaltimas įvykdomas, jie jo vėliau dažnai gailisi. Taigi, nedidelis implantas reikiamu metu tiesiog paleistų silpną elektrinį signalą į potencialių nusikaltėlių sutelktinį branduolį (lot. Nucleus accumbens, NAcc). Žmogus turi išgyvenimo instinktus, kurie iš esmės nulemia impulsyvų elgesį. Mokslininkai teigia, kad šokas tarsi sugrąžina žmogų į realybę, kur instinktai yra patalpinami į kontekstą. Taip žmogus gali ne tik atsisakyti nusikaltimų, bet ir priklausomybės intraveniniams narkotikams, alkoholiui ar net persivalgymui. Įdomiausia tai, kad šokas būtų paskleidžiamas tada, kai prietaisas pajustų suaktyvėjimą tam tikrose smegenų regionuose, kurie rodo impulsyvų elgesį. Nors būtų įmanoma užprogramuoti implantą reaguoti tik į specifinius impulsus, nieko blogo neįvyktų net jei prietaisas sureaguotų netinkamu laiku. Jei nėra jokių neigiamų pasekmių, žmogus ir pagalvojęs tęs, ką pradėjęs. Manote, kad toks prietaisas niekada nepasiektų operacinių vien dėl to, kad jo niekas nedrįstų patvirtinti? Jis naudoja jau patvirtintą standartą, todėl iš medikų pusės jokių klausimų po klinikinių bandymų kilti neturėtų. Vis dėlto, klausimų kiltų dėl etikos. Kas priimtų sprendimą – ligonis ar teisėsauga? Kol kas žinoma tiek, kad tokie prietaisai tikriausiai neturėtų jokio šalutinio poveikio. Jo kūrėjai beveik neabejoja, kad atsirastų nemažai žmonių, kurie šį neskausmingą didelių problemų sprendimo būdą pasirinktų savanoriškai. Juk nekontroliuojami impulsai gadina jų pačių gyvenimą