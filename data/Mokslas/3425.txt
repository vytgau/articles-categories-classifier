Kaip pranešė naujienų agentūros, ankstų sekmadienio rytą 35 metų Brianas Vigneaultas po maždaug 22 prie kompiuterio praleistų valandų išėjo parūkyti ir nebegrįžo. Vyras prie kompiuterio žaidė žaidimą „World of Tanks“, kurio 24 valandų maratoną transliavo Twitch.tv. Per žaidimą surinktos lėšos turėjo būti skirtos fondui „Make-A-Wish“. Tos pačios dienos vakare vyras buvo rastas be gyvybės ženklų savo namuose Vidžinija Biče. Pasak Virdžinija Bičo policijos atstovės Tonya Broman, policijai nekyla įtarimų dėl galimos jo smurtinės mirties. Tačiau mirties priežastis kol kas nenustatyta. Remiantis B.Vigneaulto tviterio paskyra, transliuodamas savo žaidimus per internetą, jis surinko beveik 11 tūkst. JAV dolerių labdaros per 5 metus.