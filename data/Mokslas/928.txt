Nepaisant to, 85-erių sulaukusios moterys dažnai yra laimingesnės nei prieš kelis dešimtmečius. Kodėl? Šią tiesą atskleidę mokslininkai tuo pačiu teigia, kad senstantiems vyrams tai yra bloga žinia. Anglijoje atlikta apklausa parodė, kad 85 moterų laimė dažnai auga, o to paties amžiaus vyrų – mažėja. Įdomu tai, kad šis fenomenas mažai susijęs su sveikata – 21 proc. šio amžiaus moterų turi stiprių protinės sveikatos problemų, nuo kurių kenčia tik 16 proc. bendraamžių vyrų. Vyrai rečiau sulaukia tokio amžiaus, tačiau tikriausiai nustebsite sužinoję, kad moterų laimė ir paauga būtent todėl, kad jų vyrai dažnai jau būna mirę. Kaip taip gali būti? Mirtis, aišku, niekada nėra džiaugsmą ir pasitenkinimą nešantis dalykas. Tačiau moterų laimė auga ne todėl, kad jos džiaugiasi savo vyrų mirtimi, bet todėl, kad joms sumažėja rūpesčių. Moterų vaidmuo šeimoje, nepaisant kintančio visuomenės supratimo, didžiąja dalimi vis dar yra toks pat. Jos vis dar turi rūpintis vaikais ir, tenka pripažinti, savo vyrais. Moterys natūraliai yra labiau rūpestingos, todėl išėję vaikai joms kelia ne tik stresą, bet ir sumažina naštą namuose. Tai patvirtina ir kiti tyrimai. Būtent ištekėjusios moterys dažniau serga depresija. Visgi, su laiku jų padėtis gerėja, nes mažėja rūpesčių našta. Iš pradžių dažniausiai miršta pagyvenę tėvai, tuomet namus palieka vaikai, o galiausiai, statistiškai, miršta vyras. Moterys gali atsikvėpti, net jei ir sveikata nebėra tokia, kokia buvo jaunystėje. Vyrų laimės lygis visą gyvenimą išlieka maždaug toks pat. Vyrams laimę teikia pasiekimai darbe, gera šeimos būklė, gebėjimas suteikti gerą gyvenimą kitiems. Tai tarsi leidžia pasijusti tam tikra prasme stipriais. Vis dėlto, vėlyvuosiuose gyvenimo etapuose pasijusti stipriu yra vis sunkiau, todėl vyrų laimė nuolat mažėja. Mokslininkai taip pat mano, kad senstant mažėja visuomenės spaudimas moterims. Jos nebėra spaudžiamos atrodyti gražiai, madingai rengtis ir atitikti tam tikrą standartą. Visgi, laimė priklauso ir nuo kitų dalykų. Tyrimas taip pat parodė, kad neturtingi žmonės yra ne tokie laimingi, nepriklausomai nuo amžiaus. Vėlgi, taip yra dėl streso ir rūpesčių.