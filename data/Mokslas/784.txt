„Vieną kartą jau buvo kreiptasi, iš karto po rinkimų. Tuomet „Facebook“ atstovai pranešė, kad didelės įtakos negalėjo būti ir į viską žiūrėjo per reklamą, neva jokios reklamos nebuvo pirkta. Tuo metu JAV pavyzdys parodė, kai Kongrese buvo apklausti „Twitter“, „Facebook“ ir „Google“ atstovai, kad buvo pirkta reklama, kuriamos grupės, buvo galimybė, kad sklido netikros naujienos. Šiuo atveju Didžioji Britanija nori dar kartą pasiklausti, kad būtų atliktas visapusiškas tyrimas“, – pasakoja LRT TV naujienų tarnybos užsienio naujienų redaktorė Valdonė Rudenkienė. Kovą su Rusijos propaganda stiprins ir Europos Sąjunga. Savaitės pradžioje Europos Komisija susitiko su 40 ekspertų, kurie patarinės netikros informacijos platinimo kare. Tam jau numatytas atskiras biudžetas. „Tai reiškia, kad Europos Sąjunga pagaliau suprato didžiulę grėsmę šiame technologiniame amžiuje. Socialiniai tinklai turi labai didelę įtaką, kai kuriems žmonėms tai yra pagrindinis informacijos šaltinis. Ir mes matome, kaip tai gali paveikti ir daryti įtaką pasaulio politikai. Apie socialinių tinklų grėsmę jau kalbėta JAV prezidento rinkimuose. Taip pat Katalonijos krizė, ispanai sako turintys duomenų, kad buvo Rusijos daroma įtaka“, – sako V. Rudenkienė. Išsamiau – įraše.