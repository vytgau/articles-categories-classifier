Praėjusį sekmadienį mėgėjas vaikščioti po kalnus Lenkijos Tatrų nacionaliniame parke nufilmavo retą gamtos reiškinį – sniego tornadą. Krokuvos gyventojas Michalas Nikonas Bielasas lipo į kalnus su savo sužadėtine. Jis pamatė ir nufilmavo sniego sūkurį. Beilasas lipa į kalnus iki septynių kartų per metus. Jis sako, kad iki šiol neteko matyti tokio gamtos reiškinio. Sniego sūkurys susidaro, kai šalto oro banga atsiduria virš šiltesnio paviršiaus, pučiant vėjui oras kyla ir ima suktis, kartu su savimi nešdamas sniegą.