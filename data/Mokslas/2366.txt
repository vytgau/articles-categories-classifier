Kaip pastebėjo neurofiziologas ir neurokompiuterinių sąsajų laboratorijos įkūrėjas Aleksandras Kaplanas, mūsų smegenys susiformavo prieš 50 tūkst. metų, nuo to laiko fiziologine prasme jos nesikeitė ir neatsinaujino, rašoma pranešime spaudai. Kita vertus, jų vidiniai resursai, jų „programinė įranga“ labai smarkiai evoliucionavo, rašoma pranešime spaudai. „Tačiau netrukus smegenų resursai bus išnaudoti, – pabrėžė mokslininkas. – Žmogaus atmintis nepalyginamai trumpesnė už bet kokios mašinos atmintį. Technologijos ne tik palengvina daugybę kasdieniame gyvenime sprendžiamų užduočių, bet ir gali padėti išplėsti žmogaus smegenų galimybes.“ Pasak A. Kaplano, jau dabar technologiškai galima nuskaityti neuronų impulsus smegenyse ir taip padėti žmonėms sąveikauti su pasauliu. Ateityje visiškai realu sukurti tiesioginį ryšį tarp smegenų ir išorinių informacijos nešyklių – tai leis žmonėms perskirstyti užduotis, tam tikrą duomenų dalį atiduoti saugoti mašinoms ir su aukštų technologijų įrenginiais sąveikauti tiesiog minties galia. „Šiandien visas pasaulis yra mūsų pirštų galiukuose: kai norime sužinoti naujienas – atsiverčiame programą, ruošiamės kelionei – programa, užsimanome pabendrauti su draugu ar šeima – vėl programa. Skaitmeninė era mums suteikė daug naujų galimybių. Tačiau šiose technologijų lenktynėse, siekdami išplėsti savo galimybes, sukurti nepriekaištingą dirbtinį intelektą, mes pamirštame apie savo žmogiškumą. Technologijos taip mus užvaldė, kad kartais prarandame ribą tarp natūralaus ir dirbtinio. Taigi artimiausiu metu mums reikės spręsti naujus moralės ir etikos klausimus, išmokti atrasti bei vertinti savo žmogiškąją prigimtį“, - sakė futurologas Žanas Kristofas Boni. JAV astrofizikas Lorensas Krausas sako, kad po 10 metų būti žmogumi reikš visai ką kita. „Dabar viena svarbiausių užduočių bus žmogaus mokymasis. Mes turime išmokyti jaunąją kartą gyventi naujomis sąlygomis, atskleisti jai technologijų pranašumus ir pavojus“, - sakė jis. Ekspertai mano, kad ateityje technologijos ne tik papildys žmogų, bet ir pakeis jį tam tikrose srityse, kai kurias profesijos bus perduotos robotams. „Toks scenarijus artimiausioje ateityje privers valstybes spręsti naujus klausimus, kovoti su nedarbu, iš naujo kurti socialinės paramos sistemas, – mano „Kaspersky Lab“ viceprezidentas Antonas Šingariovas. – O apsaugos nuo kibernetinių grėsmių poreikis tik didės.“