Žmonija dar per žingsnį priartėjo prie Marso. JAV nacionalinė aeronautikos ir kosmoso administracija (NASA) ketvirtadienį devintą kartą išbandė kosminį aparatą „Orion“. 2030 metais šis erdvėlaivis pirmą kartą istorijoje nuskraidins žmones į Marsą. NASA tyrimų centre Hamptone inžinieriai patikrino erdvėlaivio tvirtumą nusileidimo į vandenį atveju. Į vandenį nusileisti jis turės grįžęs į Žemę. Siekiant patikrinti poveikį žmonėms, erdvėlaivio viduje buvo manekenai. Mokslininkai sumodeliavo ekstremalią situaciją, kurios metu vienas iš trijų pagrindinių parašiutų neišsiskleidė. Kapsulė į baseiną krito pavojingu kampu ir greičiau, nei numatyta.