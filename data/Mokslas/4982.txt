Prognozė remiasi Volstrito specialistų atlikta bendrovės veiklos analize, taip pat atsižvelgiama į „Apple“ trečiojo šių finansinių metų ketvirčio ataskaitą. Tiesa, oficialiai pastaroji bus paviešinta tik antradienį, liepos 26 dieną. Remiantis „Inquisitr“ turimais duomenimis, ataskaitiniu laikotarpiu „Apple“ pardavė 40 mln. išmaniųjų telefonų „iPhone“. Taigi nuo 2007 metų įmonė jau iš viso realizavo maždaug 987 mln. įrenginių. Manoma, kad 1 mlrd. riba bus peržengta dar iki ateinančių metų pradžios. Be to, laukiama, kad „iPhone“ paklausa kris ir toliau, nes rinkose poreikis jau yra sumažėjęs. Dar balandžio pabaigoje buvo paviešinti „Apple“ antrojo finansinių metų ketvirčio veiklos duomenys. Juose netikėta naujiena tapo matomas „iPhone“ pardavimų nuosmukis. Per tris mėnesius buvo parduota 51,2 mln. įrenginių, pardavimų sugeneruotos pajamos sudarė 50,55 mlrd. JAV dolerių, o grynasis pelnas iš pardavimų – 0,5 mlrd. JAV dolerių. Lyginant su analogišku 2015 metų laikotarpiu, sumenko visi trys rodikliai.