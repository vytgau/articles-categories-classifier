Antverpenas jau greitai turės naują tramvajaus liniją, tačiau tai ne vienintelė gera naujiena – atliekant kasinėjimo darbus, netikėtai aptikta šimtmečių senumo plytų. Paaiškėjo, kad po žeme palaidotas visas kompleksas. Mieste dirbantys archeologai pastarąsias kelias savaites praleido XVI amžiaus Raudonojo tilto kasinėjimo vietoje. Visai šalia statybininkai tiesia naują tramvajaus liniją. Vietoje, kur aptikti griuvėsiai, šiuo metu vykdomas vietas didžiausių miesto infrastruktūros projektų, kurio metu prie pagrindinio bulvaro atsiras naujų požeminių perėjų, aikščių, nauja kanalizacijos sistema ir tramvajaus linija. Remdamasi daug metų trunkančiu tyrimu, archeologė Femke Martens sako mananti, kad miesto požemiuose gali būtų pasislėpęs visas tiltas. Struktūra, atkasta tiesiant tramvajaus liniją, atliko ne tik vartų funkciją, bet ir padėjo užtikrinti geriamo vandens tiekimą vietos aludariams. Infrastuktūros projekto sumanytojai sako, kad stengsis į vieną sulieti tiek šiandieninį Antverpeną, tiek praeities reliktus. Po žeme palaidotas tiltas ir netoliese jo esantis gynybinis bastionas išliks nepaliesti, tačiau ant viršaus bus klojamas naujas kelias. Dalį praeities paveldo, vykdant projektą, teks pašalinti.