Šiandien paskelbta, kad Top-10 lyderio 4/64 GB modifikaciją dabar galima įsigyti pigiau – už 169.99 JAV dol. (160 eurų). „ZUK Z2“ siūlo stiklinį korpusą su metaliniu rėmeliu, o jo techninė įranga tikrai įspūdinga, ypač atsižvelgiant į kainą: „Qualcomm Snapdragon 820“ lustas su 2.15 GHz dažniu, 4 GB RAM, 64 GB vidinės atminties, 5“ ekranas su 1920 x 1080 raiška, pirštų atspaudų skaitytuvas, 8 megapikselių priekinė kamera ir 3500 mAh baterija. Pagrindinė kamera naudoja 13 megapikselių ISOCELL jutiklį, spartų automatinį fokusavimą ir elektroninę vaizdo stabilizavimo sistemą. Išmaniajame įdiegta tarptautinė „Android 6.0“ versija su lietuvių kalba. Kauno technologijos universiteto Informatikos fakulteto dėstytojas Tomas Danikauskas atkreipia dėmesį nesusivilioti pigiais telefonais iš Kinijos – Lietuvoje jie gali neveikti, todėl būtina pasitikrinti kai kuriuos parametrus. „Minimas telefonas nepalaiko vieno iš labiausiai naudojamo Lietuvoje LTE (4G) ryšio kanalo B20. Pas vieną iš oficialių pardavėjų yra pateikiama, kad palaikomi FDD-LTE: Band 1, 2, 3，4，5，7，8 kanalai. Tai reiškia, kad yra daug teritorijų, kur deklaruojamas 4G ryšys neveiks”, - atkreipia dėmesį jis. Su šia sritimi susipažinęs pašnekovas paaiškina, kad tai reiškia, kad toks telefonas veiks iš dalies: jei miestuose dar veiks, už miesto – nebe. Lietuvoje šiais modeliais prekiaujančios mažosios bendrijos „Imperium Aeternum“ atstovai patikino, kad šie telefonai Lietuvoje yra parduodami pritaikyti Europos rinkai, tiesa, ir gerokai brangiau nei Kinijoje – už daugiau nei 300 eurų. Ieškančius dar pigesnio išmaniojo turėtų sudominti „Redmi 4A“. Šis modelis gavo 5″ ekraną su 1280 x 720 vaizdo taškų raiška, 13 megapikselių pagrindinę kamerą su f/2.2 diafragma, autofokusu ir LED blykste bei 5 megapikselių modulį asmenukėms su tokia pat diafragma. Už naujienos darbą atsakingas „Snapdragon 425“ lustas, 2 GB RAM ir „Android Marshmallow“ su „MIUI 8“ vartotojo sąsaja. Failams saugoti įlituotas 16 GB kaupiklis, kurį galima papildyti iki 128 GB talpos microSD atminties kortelėmis (hibridinis lizdas dviem SIM kortelėms). Ilgą autonomiją garantuoja 3120 mAh baterija. Tačiau svarbiausia „Redmi 4A“ ypatybė yra kaina – Kinijoje prietaisas dabar, pasinaudoju kuponu Redmi4AGB, parduodamas už 99.99 JAV dol. (93 eurus).