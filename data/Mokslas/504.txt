Toliau įgyvendindama pažadus užtikrinti gryno, išmanaus ir saugaus naujausio „Android“ naudojimosi patirtį, „HMD Global“ taip pat paskelbė, kad taps pirmuoju pasauliniu „Google“ partneriu, pasiūlysiančiu visą telefonų spektrą („Nokia 3“ ir tolesnių) įgyvendinamai „Android One“ programai. Tvirtas įsipareigojimas kas mėnesį užtikrinti saugumo atnaujinimus lėmė, kad „Nokia“ išmanieji telefonai yra ypač tinkami šiai pasaulinei programai, rašoma pranešime spaudai. Be šių naujų „Android“ išmaniųjų telefonų, pristatomas atnaujintas ikoninis „Nokia 8110“ telefonas su slankikliu, palaikantis 4G, taip pat su programėlėmis „Google Assistant“, „Google Maps“, „Google Search“, „Facebook“ ir „Twitter“. Atnaujinta „Android“ versija ir įsipareigojimas „Android One“ programai „Android One“ šeimą papildė trys nauji „Nokia“ išmanieji telefonai – „Nokia 8 Sirocco“, „Nokia 7 Plus“ ir naujoji „Nokia 6“ – veikiantys su aukštos kokybės „Google“ sukurta programine įranga. Kiekvienas telefonas nuolat bus atnaujinamas aukščiausio saugumo lygio „Google“ dirbtinio intelekto inovacijomis. Veikdami su „Android“, išmanieji „Nokia“ telefonai neturi nereikalingų vartotojo sąsajos pakeitimų ar paslėptų procesų, kurie eikvoja baterijos resursus arba lėtina veikimą, todėl savo naujuoju telefonu galima džiaugtis ilgiau. Kiekviename iš naujų telefonų yra ribotas skaičius iš anksto įdiegtų programų, todėl jie turi daugiau atminties, o šviežiausios inovacijos užtikrins galimybę visada būti naujovių priešakyje. „Android Oreo™“ operacinė sistema leis mėgautis naujausiomis funkcijomis, tarp kurių –„paveiksliukas paveiksliuke“ (angl., Picture-in-Picture), skirta atlikti keletą veiksmų vienu metu, „Android Instant Apps“, kad būtų galima be papildomų trikdžių surasti ir naudotis programėlėmis, 60 puikių naujų jausmaženklių (angl., emoji) ir baterijos resursus maksimizuojančios funkcijos, pvz., foninių programėlių naudojimo ribojimas. Pristatomi keturi nauji „Nokia“ „Android“ išmanieji telefonai ir papildytas krepšelis „Nokia 8 Sirocco“: itin kompaktiškas galingas įrankis gerbėjams Įkvėptas turtingo „Nokia“ telefonų dizaino paveldo, „Nokia 8 Sirocco“ išsiskiria elegantiška išore ir kompaktiškumu. Jame idealiai dera preciziškas meistriškumas ir kryptingos inovacijos. Apginkluotas galinga įranga istorijoms kurti, tarp kurių – patobulinta „Dual-Sight“ funkcija, ZEISS optika ir kruopščiai suderinta akustika, „Nokia 8 Sirocco“ yra itin kompaktiškas galingas įrankis ir gražiausias mūsų išmanusis telefonas šiuo metu. Jo išlenkto stiklo apdaila gaubia iš nerūdijančio plieno pagamintą rėmą, jame susilieja tvirtumas ir grožis. Vos 2 mm storio kraštais, lenktu pOLED 2K 5,5 colio ekranu, siaurais rėmeliais bei išformuotais linkiais, „Nokia 8 Sirocco“ yra itin kompaktiškas modelis. Nerūdijančio plieno rėmas yra 2,5 karto stipresnis nei 6000 serijos aliuminis, o 3D Corning® Gorilla® Glass 5 stiklas yra pakankamai tvirtas, kad galėtų atlaikyti kasdieninius smūgius. Telefono svoris ir dizainas subalansuoti taip, kad jį patogu laikyti rankoje, o dar daugiau tvirtumo suteikia dvigubo deimantinio poliravimo nerūdijančio plieno rėmas. Su „Nokia 8 Sirocco“ dabar galima patogiai fiksuoti visas detales – jame yra dvigubi galiniai jutikliai ir ZEISS optika, itin jautri plataus kampo pagrindinė kamera, puikiai veikianti esant silpnam apšvietimui, bei papildomas 13MP jutiklis su 2x optiniu priartinimu. „Pro Camera“ režimas suteikia galimybę rankiniu būdu atlikti visus nustatymus kiekvienam kadrui ir fotografuoti kaip tikram profesionalui. „Nokia 8 Sirocco“ bus prieinamas nuo balandžio pradžios, jo vidutinė mažmeninė kaina visame pasaulyje sieks apie 749 Eur be mokesčių ir subsidijų. „Nokia 7 Plus“: telefonas flagmanas kiekvienam Pagamintas kūrėjams, „Nokia 7 Plus“ turi tam tinkamą ekraną, galią, dizainą ir funkcijas, kurios leidžia kurti nuostabų turinį. Suderinus naujovišką optinę įrangą ir vaizdo apdorojimo algoritmus, „Nokia 7 Plus“ nuotraukose fiksuoja tikro gyvenimo akimirkas. Patobulinta „Dual-Sight“ funkcija, dvigubi galiniai jutikliai bei ZEISS optika išplečia itin jautrios 12MP plataus kampo pagrindinės kameros galimybes. Ji užtikrina geriausius rezultatus tiek prietemoje, tiek ypač ryškioje šviesoje, o papildoma 13MP kamera su 2x optiniu priartinimu pravers tuomet, kai norisi fotografuoti iš kuo arčiau. Kad galėtumėte kaupti ir ilgiau mėgautis didesniu turinio kiekiu, „Nokia 7 Plus“ palaiko galinga „Qualcomm® Snapdragon ™ 660“ mobilioji platforma. Ji buvo optimizuota ir integruota siekiant maksimalaus našumo ir baterijos veikimo, net kai transliuosite savo #Bothie vaizdo įrašus tiesiogiai „Facebook“ ar „YouTube“. Optimizuotas išgauti viską, kas įmanoma iš jau ir taip galingos 3800 mAh baterijos, „Nokia 7 Plus“ be įkrovimo veikia net 2 dienas. Jo švelniai išlenkta nugarėlė bei ploni kraštai leidžia patogiai mėgautis didelio ekrano privalumais. Su ryškiu 6 colių 18:9 „Full HD+“ ekranu „Nokia 7 Plus“ idealiai tinka naršyti, bendrauti socialiniuose tinkluose, žaisti ir pramogauti naudojant dar daugiau turinio, nors jo plotis toks pat kaip ir įprastinių įrenginių su 5,5 colių ekranu. „Nokia 7 Plus“ bus galima rinktis iš dviejų atspalvių derinių – juodos/vario ir baltos/vario. Jis bus parduodamas nuo balandžio pradžios, o vidutinė mažmeninė kaina visame pasaulyje sieks 399 Eur be mokesčių ir subsidijų. Naujasis „Nokia 6“: apdovanojimus pelnęs telefonas Besiremiantis pirmtako sėkme, naujasis „Nokia 6“ yra dar galingesnis, turi puikių naujų funkcijų dar kompaktiškesniame ir patvaresniame korpuse. Daugiau kaip 60 proc. greitesnis nei jo apdovanojimus pelnęs pirmtakas, dabar šis įrenginys gali pasigirti patobulinta „Dual-Sight“ funkcija, ZEISS optika, greitu USB-C įkrovimu, kompaktiškesniu „screen-to-body“ santykiu, erdviniu „Nokia“ garsu ir grynu, saugiu naujausiu „Android Oreo™“. „Nokia 6“ originalui būdingas preciziškumas dabar pasiekė naują lygį: vientisas korpusas pagamintas iš kieto 6000 serijos aliuminio, kuris yra dviejų spalvų, praėjęs 11 val. trunkantį anodavimo ir poliravimo procesą. Kompaktiškas ir rafinuotas „Nokia 6“ korpusas su 2,5D ekranu ir atspariu pažeidimams Corning® Gorilla® stiklu yra sukurtas taip, kad išlaikytų savo grožį kuo ilgiau. Mūsų inžinieriai įdiegė „Qualcomm® Snapdragon™ 630“ mobiliąją platformą, kad telefonas veiktų greitai ir sklandžiai su puikia visą dieną veikiančia baterija. „Nokia 6“ telefonus bus galima pasirinkti iš trijų dailių atspalvių: juodos/vario, baltos/metalo ir mėlynos/aukso. Taip pat bus siūlomos dvi konfigūracijos: 3GB RAM/32GB ROM (prieinama nuo balandžio pradžios) bei 4GB RAM/64GB ROM, kuri bus pasiūlyta vėliau. Naujieji „Nokia 6“ (su 3GB/32GB) bus parduodami nuo balandžio pradžios, vidutinė mažmeninė kaina visame pasaulyje sieks 279 Eur be mokesčių ir subsidijų. „Nokia 1“: išmaniojo telefono patirtis, prieinama visiems „Nokia 1“ simbolizuoja proveržį technologijų prieinamumo srityje, savo gerbėjams visame pasaulyje siūlydamas pagrindinius išmaniojo telefono privalumus, užtikrintą kokybę, kurios įprastai tikimasi iš „Nokia“ telefono, bei gaivų atpažįstamą dizainą. Telefonas, suteikiantis didesniam vartotojų skaičiui galimybę naudotis technologijomis, veikia su „Android Oreo™“ (Go edition) – tai „Android“ versija, optimizuota įrenginiams su 1 GB ir mažesne atmintimi. „Nokia 1“ veikia sklandžiai ir greitai, turi pilną prieigą prie „Google Play™“ parduotuvės, kad galėtumėte rasti visas mėgstamiausias programėles nuo „WhatsApp“, „Facebook“ ir „Instagram“ iki mobiliosios bankininkystės, o taip pat specialiai „Android Oreo™“ (Go edition) priderintas programėles. Garsioji „Nokia smile“ dabar pristatoma naujai „Nokia 1“ pavidalu, kurį galima nuolat atnaujinti keičiant populiariuosius ryškių spalvų „Xpress-on“ dangtelius. Savo asmeninį stilių galite išreikšti vos per kelias sekundes nuėmę ir uždėję naują dangtelį. Kiekvienas keičiamas dangtelis sukurtas su tokiu pat tikslumu ir dėmesiu detalėms, kaip ir originalus telefono dangtelis. Ryškus, dviejų atspalvių polikarbonato dangtelis yra labai tvirtas, kad galėtų atlaikyti kasdienius smūgius ir sukrėtimus. Raudonos (The Warm Red) ir mėlynos (Dark Blue) spalvos „Nokia 1“ bus parduodamas nuo balandžio pradžios gerbėjams visame pasaulyje, vidutinė mažmeninė „Nokia 1“ kaina sieks 85 JAV dolerių be mokesčių ir subsidijų. Žydros, pilkos, geltonos ir rožinės spalvos „Xpress-on“ dangteliai bus parduodami atskirai, jų kaina sieks nuo 7,99 JAV dolerių. Individualistams: atnaujintas „Nokia 8110“ Sukurtas legendinio „Nokia 8110“ pagrindu, šis naujasis 4G telefonas išsiskiria įspūdingų linkių dizainu ir slankikliu. Jis suteikia galimybę atsijungti, linksmintis ir atsipalaiduoti žinant, kad turite visus išmaniojo telefono privalumus bei funkcijas, kai tik jų prireiks. Pažįstama ir lengvai naudojama sąsaja veikia intuityviojo lytėjimo principu, o slankiklis leidžia atsiliepti ir užbaigti skambučius. „Nokia 8110“ atitinka visus „Nokia“ telefonams keliamus meistriškumo, įprastinio patvarumo ir patikimumo reikalavimus. „Nokia 8110“ užtikrina VoLTE skambučius ir puikiai tinka tiems, kurie nori 4G palaikančio įrenginio arba papildomo telefono. Jis turi prieigą prie programėlių parduotuvės, kurioje galima rasti pamėgtas „Google Assistant“, „Google Search“, „Google Maps“, „Facebook“ ir „Twitter“, taip pat galima siųsti ir gauti elektroninius laiškus, importuoti kontaktus bei sinchronizuoti kalendorių su „Outlook“ ir „Gmail“. Nepriekaištingą „Nokia 8110“ veikimą užtikrina „Qualcomm® 205“ mobilioji platforma. Žinoma, jame yra ir atnaujinta „Snake“ žaidimo versija. Dviejų spalvų – tradicinės juodos ir banano ryškumo geltonos – „Nokia 8110“ bus galima įsigyti nuo gegužės mėn. Jo vidutinė mažmeninė pasaulinė kaina – 79 Eur be mokesčių ir subsidijų. Florian Seiche, „HMD Global“ generalinis direktorius: „Tokiu pat laiku prieš metus mes pradėjome savo kelionę, kurią lydi didžiuliai gerbėjų lūkesčiai bei milžiniška atsakomybė pateisinti vieno inovatyviausių prekinių ženklų palikimą. Nuo to laiko mes pristatėme atnaujintus pamėgtus legendinius modelius, sudarėme partnerystes su senais ir naujais draugais bei pasiūlėme gryno, saugaus naujausio „Android“ patirtį su visais mūsų išmaniaisiais telefonais. Pernai išsiuntėme daugiau kaip 70 mln. „Nokia“ telefonų. Plėsdami savo portfelį, mes laikomės vienos vizijos: pristatyti puikius „Nokia“ telefonus, kurie atitinka mūsų gerbėjų vertybes. Tai buvo įdomus laikas, ir, žvelgiant į priekį, mes planuojame remtis savo sėkme plėsdami portfelį bei suteikdami vartotojams platų „Nokia“ telefonų asortimentą, kurais jie gali pasitikėti, pasikliauti bei mėgti.“ „HMD Global“ Produktų vadovas (CPO) Juho Sarvikas: „Šiandien džiaugiamės galėdami pranešti apie mūsų asortimento plėtrą, pristatydami penkis naujus įrenginius, nustatydami naujus išmaniųjų telefonų dizaino standartus su „Nokia 8 Sirocco“ bei pasiūlydami savo prieinamiausią išmanųjį telefoną „Nokia 1“. Šie nauji įrenginiai atspindi mūsų novatorišką požiūrį į inžineriją ir mūsų stiprų palikimą vaizdų kūrimo srityje, kurį itin sustiprina partnerystė su ZEISS. Jūs taip pat įvertinsite mūsų aukščiausios klasės medžiagomis paremtą dizainą bei išskirtinę, stilingą telefonų apdailą, užtikrinančią patikimumą ir patvarumą, kurių tikimasi iš „Nokia“ telefonų. Mes didžiuojamės tuo, kad mūsų gaminami išmanieji telefonai tenkina realaus gyvenimo poreikius. Mūsų įsipareigojimas pateikti gryną, saugų naujausią „Android“ yra mūsų strategijos pagrindas, ir tai įvertino vartotojai. Šiandien mūsų įsipareigojimai tampa gerokai platesni, tapus „Android One“ programos lyderiaujančiu partneriu visame pasaulyje, kurios pagrindu siūlysime „Google“ sukurtą patirtį.“ Pekka Rantala, „HMD Global“ vykdomasis viceprezidentas ir rinkodaros vadovas: „Išmanusis telefonas yra kasdienis partneris ir žmonėms svarbu žinoti, kad gali juo pasikliauti. Praėjusiais metais pažadėjome, kad pristatysime visas geriausias tikras „Nokia“ telefonų siūlomas patirtis ir pateisinsime bei išsaugosime žmonių pasitikėjimą „Nokia“ prekės ženklo telefonais. Šiemet džiaugiamės prisijungdami prie „Android One“ programos, kuri sustiprina mūsų įsipareigojimą užtikrinti gryną, saugų naujausią „Android“, dėl kurio buvome pasirinkti tapti jos partneriais. Šiandien jaučiame, kad pristatytos mūsų telefonų portfelio naujienos leis kiekvienam vartotojui išsirinkti „Nokia“ telefoną, kuriuo jis gali pasikliauti.“ Jamie Rosenberg, Verslo ir operacijų VP, „Android“ ir „Google Play“: „Android One“ yra mūsų partnerių programa flagmanė, ir ši visapusiška naujų „Nokia“ išmaniųjų telefonų paletė reprezentuoja mūsų didžiausią partnerystę. Dabar vartotojai visame pasaulyje gali atrasti tobulą įrenginį, kuris atitiktų jų poreikius, žinodami, kad gaus aukštos kokybės gaminį su programine įranga, kuri yra išmani, saugi ir tiesiog nuostabi.“ Naujienų prieinamumas: „Nokia 8 Sirocco“ bus galima įsigyti nuo balandžio pradžios, vidutinė pasaulinė mažmeninė kaina bus 749 eurai. „Nokia 7 Plus“ bus galima įsigyti nuo balandžio pradžios, vidutinė pasaulinė mažmeninė kaina bus 399 eurai. „Nokia 6“ bus galima įsigyti nuo balandžio pradžios, vidutinė pasaulinė mažmeninė kaina bus 279 eurai. „Nokia 1“ bus galima įsigyti nuo balandžio pradžios, vidutinė pasaulinė mažmeninė kaina bus 85 JAV dolerių. Žydros, pilkos, geltonos ir rožinės spalvos „Xpress-on“ dangteliai bus parduodami atskirai, jų kaina sieks nuo 7,99 JAV dolerių. „Nokia 8110“ bus galima įsigyti nuo gegužės, vidutinė pasaulinė mažmeninė kaina bus 79 eurai. Visos kainos nurodytos be mokesčių ir subsidijų.