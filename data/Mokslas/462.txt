Per cheminius bandymus S. L. Kwolek eksperimentavo keisdama kaitinamos medžiagos temperatūrą. Taip ji išrado kevlarą – medžiagą, penkis kartus stipresnę už plieną. Kevlaras yra itin atsparus tempimui, nedegus ir nelaidus elektrai. Dėl šių savybių kevlaras plačiai naudojamas karinėje pramonės, aeronautikos srityse, sporto inventoriaus gamyboje. Kevlaro pluoštas naudojamas gaminant neperšaunamas liemenes, teniso raketes, šalmus, slides, burlentes ir bures. Ši medžiaga reikalinga gaminant gaisrininkų uniformas, mobiliuosius telefonus, o statybose naudojama siekiant sutvirtinti pastatus per galimus uraganus ir viesulus. 1995 m. S. L. Kwolek tapo ketvirtąja moterimi, kurios pavardė buvo įrašyta į JAV Nacionalinę išradėjų šlovės alėją.