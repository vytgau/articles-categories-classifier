Saulės žybsniai yra galingos radiacijos iškrovos. Kenksminga radiacija išskirta Saulės žybsnio metu negali pereiti Žemės atmosferą ir fiziškai paveikti žmonių, tačiau, kai jie yra pakankamai intensyvūs, gali paveikti tą atmosferos sluoksnį, kur keliauja GPS ir kiti komunikaciniai signalai. Apie tai pranešė nasa.gov. Pirmasis Saulės žybsnis yra klasifikuojamas kaip X2.2, o antrasis yra X9.3. Raide X žymimi intensyviausi Saulės žybsniai, o numeris nurodo daugiau informacijos apie žybsnio stiprumą. Pavyzdžiui, žybsnis X2 yra dvigubai stipesnis nei X1, o X3 jau yra trigubai stipresnis ir t.t. Abu žybsniai kilo iš to paties aktyvaus Saulės regiono kaip ir kiek anksčiau, rugsėjo 4 d., fiksuota vidutinio stiprumo iškrova. Žybsnis X9.3 kol kas yra stipriausiu Saulės žybsniu per Saulės ciklą, t. y. apie 11 metų. Dabartinis Saulės ciklas prasidėjo 2008 m. gruodį ir dabar yra artėjama link Saulės minimumo. Tai yra fazė, kai tokio tipo išsiveržimai yra reti, tačiau istoriniai duomenys rodo, kad jie vyksta, o yra užfiksuota ir ganėtinai stiprių iškrovų.