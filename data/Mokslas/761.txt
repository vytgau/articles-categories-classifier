„Intel“ paskelbė sąrašą lustų modelių, kurių veikimui gali pakenkti naujoji pataisa. Bendrovė rekomenduoja kompiuterių gamintojams, debesų kompiuterijos paslaugų teikėjams, sistemų gamintojų, programinės įrangos pardavėjams ir galutiniams vartotojams nutraukti dabartinių pataisos versijų taikymą. „Jos gali paskatinti didesnį, nei tikimasi, sistemos perkrovimų skaičių ir kitą neprognozuojamą sistemos elgesį, – pranešė „Intel“ duomenų centrų grupės vykdomasis viceprezidentas Navinas Shenoy. – Mes prašome mūsų sektoriaus partnerių sutelkti savo pastangas į ankstesnių atnaujinto sprendimo versijų bandymus, kad mes galėtume paspartinti jo platinimą.“ Anot „Intel“ atstovo, naujausia informacija apie atnaujintas pataisas gali būti paskelbta vėliau šią savaitę. O kol kas vartotojai raginami elgtis atsargiai. Kaip žinoma, ne tik „Intel“, bet ir kitų kompanijų gamybos lustuose buvo nustatytas pažeidžiamumas, sukurianti galimybę įsilaužėliams gauti svarbios informacijos, įskaitant slaptažodžius, šifravimo kodus ir kt. Tačiau kol kas negauta pranešimų apie tokius incidentus. Kai kurie analitikai pabrėžia, kad tai yra unikalus atvejis, nes problema yra susijusi su technine, o ne programine įranga.