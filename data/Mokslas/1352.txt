Lietuvoje šiuos telefonus parduodančios bendrovės atstovai sako, kad jų sprendimas taikytis į geresnės kainos, bet išskirtinių parametrų ieškančius pirkėjus pasiteisino, rašoma pranešime spaudai. „Doogee“ telefonai išsiskiria praktiškumu, funkcionalumu, patvarumu, neturi perteklinių retai naudojamų arba visai nenaudojamų programėlių. Tačiau visi modeliai turi atrakinimo piršto antspaudu funkciją, o daugelis – ir dvigubą galinę kamerą. „Šio prekės ženklo produkcija puikiai tiks žmogui, kuris žino, ko nori – patogiai komunikuoti su kitais žmonėmis ir naršyti internete, fotografuoti, rečiau krauti telefono bateriją ar įkrauti ją per keliasdešimt minučių. Nebijoti, kad telefonas suduš ar sušlaps, ir nesibaiminti, kad pritrūks vidinės atminties telefone. Visi modeliai yra kuo nors išsiskirtiniai: vieni turi net keturias kameras, kiti išsiskiria ypatingais dizaino sprendimais. Yra modelių itin dideliu ekranu, pritaikytu žiūrėti 3D filmus be specialių akinių, ar ypač patvariu korpusu. O netrukus pasiūlysime pirkėjams Lietuvoje modelius su 7060 mAh ir net su 12000 mAh baterija“, – apie oficialiai atstovaujamo prekės ženklo produkciją pasakojo bendrovės „Mobilalus“ atstovas Gediminas Bieliauskas. Bendras Kinijos gamintojų ir ispanų dizainerių kūrinys jau sulaukė palankios lietuvių vartotojų reakcijos. Įvairiose prekybos vietose ir internetu nuo šių metų pradžios parduota tūkstančiai įvairių naujojo prekės ženklo modelių. „Doogee“ renkasi žmonės, nenorintys permokėti už išmanųjį telefoną, bet reiklūs kokybei. Paprasti, funkcionalūs išmanieji telefonai patinka veikliems žmonėms, kuriems svarbu esminės jo funkcijos. Dėl šių savybių ir protingos kainos dalis modelių ypač tinka ir vaikams, kaip pirmasis telefonas, ir senjorams“, – sakė G. Bieliauskas. Anot jo, Lietuvos išmaniųjų telefonų rinkoje pakankamai ankšta ir vietinį pirkėją prisivilioti vien tik kainos ir kokybės santykiu ganėtinai sunku. Todėl būtent kiekvieno modelio atitinkami išskirtinumai ir protinga kaina padėjo didinti „Doogee“ produkcijos importą į mūsų šalį ir plėsti prekybą. Šiuo metu „Doogee“ modelių kainos prasideda vos nuo 85 Eur, bet net ir pastarieji pigiausieji jau turi dvigubas galines kameras, o už maždaug 200 Eur galima įsigyti išties solidžių savybių turintį aparatą. Tiesa, didžiosiose užsienio internetinėse parduotuvėse „Doogee“ išmaniųjų įmanoma nusipirkti ir dar pigiau. Tačiau tokiu atveju klientas stipriai rizikuoja negauti kokybės ir remonto garantijų, kurias, perkant Lietuvoje, užtikrina oficialūs šio prekinio ženklo atstovai mūsų šalyje. Telefonui suteikiama 2 metų garantija. „Doogee“ atstovai Lietuvoje taip pat siūlo tiek verslui bei akademinei bendruomenei aktualią naujovę – nedidelius, labai funkcionalius nešiojamus projektorius-kompiuterius, telpančius į delną. Vaizdo prezentaciją jie leidžia surengti praktiškai bet kur. O iškylautojai iki 3 val. trukmės filmus ar krepšinio rungtynes internetu gali žiūrėti tiesiog gamtoje. Pirmieji „Doogee“ išmanieji telefonai buvo sukurti 2013 metais, kai kinų koncerną „KVD International Group“ sudomino ispanų išmaniųjų prietaisų kūrėjai. Jau 2015 metais „Doogee“ ėmė užkariauti Pietryčių Azijos rinką, o nuo 2016-ųjų pradėjo plėtrą visame pasaulyje pilnu pajėgumu.