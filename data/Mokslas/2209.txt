„Huawei“ Vartotojų verslo grupės vadovas Yan Fei pranešime spaudai pataria, kaip telefonu užfiksuoti nepriekaištingą portretą. 1. Svarbiausia – natūralumas Jeigu norime, jog portretinė nuotrauka būtų gyva bei pritrauktų aplinkinių dėmesį, svarbu prisiminti, jog fotografuojamas žmogus turi atrodyti natūraliai. Nereikalaukite, jog modelis stovėtų tam tikra, jūsų įsivaizduojama, poza. Išlaukite akimirkos, kai jūsų fotografuojamas žmogus judės visiškai natūraliai – toks kadras atrodys daug profesionaliau bei sulauks didesnio susidomėjimo. 2. Kompozicija ir pozos Galvos pakreipimas, rankų padėtis, žvilgsnio kryptis ar pečių pozicija – visi šie elementai gali lemti nuotraukos pobūdį ir skleidžiamą žinutę. Svarbu domėtis, ieškoti įkvėpimo bei nuolat žiūrėti į kitų žmonių fotografuotus kadrus – taip lengviau įsimenamos patinkančios fotografijos detales, kurias vėliau galima atkurti ir savo fotosesijų metu. Eksperimentuojant su įvairioms kompozicijomis, objektyvo rakursais bei modelio pozicijomis, tampa lengviau perprasti portretinės fotografijos elementus ir tiesiog instinktyviai valdyti modelį. 3. Kompozicija – dar ne viskas Fotografuojant portretą yra labai svarbu, jog nuotraukos kompozicija būtų pritaikyta fotografuojamam žmogui bei atitiktų apšvietimą. Tai neturi būti jau įprastas kadras, kai modelio veidas užima didžiąją dalį nuotraukos ploto ir yra vaizduojamas nuotraukos centre. Norit išgauti įdomų portretą, vertėtų išbandyti asimetrines kompozicijas, pavyzdžiui, nuotraukoje paliekant daugiau tuščių vietų. 4. Papildomų spalvų efektas Žiūrint į portretinę nuotrauką, žvilgsnis natūraliai krypsta į pagrindinį objektą – modelio veidą. Tačiau ne mažiau svarbi yra ir aplinka. Renkantis fotografavimo vietą, svarbu pasirinkti aplinką, kuri papildytų bei pabrėžtų modelio aprangą bei derėtų stilistiškai. Tai nuotraukai suteiks papildomo efekto bei patrauks aplinkinių dėmesį. Jei svarstote, kokios spalvos dera tarpusavyje, šią informaciją galite lengvai rasti internete. 5. Palaukite iki pietų Ne paslaptis, jog fotografijoje vienas iš svarbiausių elementų yra šviesa. Portretinėje fotografijoje, kaip ir daugelyje kitų fotografijos formų, geriausia naudoti natūralų apšvietimą. Priešingai nei daugelis mano, geriausia pasirinkti ne ryškų vidurdienio apšvietimą, o palaukti popietės, kai šviesa kris ne tiesiogiai bei atrodys daug švelniau. 6. Išnaudokite nuotraukos gylį Portretas – tai intymi nuotrauka, kurioje itin didelę reikšmę turi atstumas tarp fotografuojamo asmens bei žiūrovo. Nuotraukai papildomo efekto galima suteikti žaidžiant su nuotraukos gyliu, kai svarbiausias akcentas bei ryškumas sukoncentruojamas modelio veide, o aplinka paliekama susiliejusi. 7. Sukurkite tarpusavio ryšį Jeigu norite, jog nuotraukos atrodytų natūraliai, svarbu nuolat palaikyti pokalbį su fotografuojamu asmeniu – tai padės jam atsipalaiduoti. Taip pat tai puikus būdas perteikti savo idėjas bei patarti fotosesijos metu – nėra nieko blogiau nei įsitempęs bei susikaustęs modelis. Nepriklausomai nuo to, ar ketinate pasiekti visiškai natūralų efektą, ar norite ieškoti tobulos pozos, fotografuojamas asmuo turi jaustis jaukiai. Todėl pašnekesiai, puodelis arbatos bei įsiklausymas į modelio nuomonę – kertiniai geros fotosesijos elementai. 8. Naudokite atšvaitą Atšvaitas – tai daugelio fotografų nuolat naudojamas įrenginys, kuris yra itin svarbus fotografuojant portretus. Jis suteikia natūralesnę ir švelnesnę šviesą bei užpildo tamsesnes erdves. Priklausomai nuo atšvaito spalvos, portretui galima suteikti įvairių potonių – auksinės spalvos atšvaitas suteikia šiltą atspalvį, baltas – švelnina šviesą, sidabrinis – suteikia veidui šaltesnį atspalvį. Atšvaitą lengvai galima pasigaminti ir namuose. Į rankas paėmę nereikalingą kalendorių ar kartotinę dėžę, panaudoję šiek tiek aliumininės folijos bei putplasčio dangos, šį įrenginį lengvai pasigaminsite namuose, neišleisdami papildomų lėšų. 9. Svarbiausias akcentas – akys Fotografuojant su plačia diafragma, kai sukuriamas susiliejusios aplinkos efektas, fokusavimo diapazonas yra labai mažas, todėl dažnai pasitaiko, jog akcentuojama ne ta vieta, kur norėtųsi nukreipti aplinkinių žvilgsnį. Portretinėje fotografijoje fokusas turėtų būti nukreipiamas į modelio akis ar galvą, priklausomai nuo norimo nuotraukos pločio. Tai lengviausia padaryti fokusą nustatant rankiniu būdu. 10. Esant intensyviai šviesiai – privalu naudoti blykstę Jeigu fotosesijos metu spigina itin ryški šviesa, kuri ant modelio veido meta daug šešėlių, norint jog nuotrauka atrodytų natūraliai – būtina naudoti blykstę. Jos šviesa užpildys šešėlius ir sušvelnins į veidą nukreiptą šviesą, todėl nuotraukose modelio atvaizdas atrodys švelnesnis, ne toks kontrastingas.