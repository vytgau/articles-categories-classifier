Nuo elektromagnetinės spinduliuotės saugančias trumpikes gamina prancūzų bendrovė „Spartan“. Sukurti nuo tokio pavojaus saugančius apatinius sugalvojo minėtosios bendrovės įkūrėjas Arthuras Menardas. Žurnalistams jis sakė, kad jį įkvėpė Klivlando mokslininkų atlikto tyrimo išvadas – ekspertai nustatė, kad mobilieji telefonai, nešiojami kišenėse, gali labai pakenkti vyrų sveikatai. Audinys, iš kurių siuvamos šios ypatingos kelnaitės, tarnauja kaip savotiškas apsauginis skydas nuo elektromagnetinių bangų. Jo gamyboje naudojamas sidabras ir medvilnė. Vienerios trumpikės kainuoja 45 dolerius (41,76 Eur). Anot A. Menardo, šiuo metu bendrovė „Spartan“ ieško būdų, kaip sumažinti šio vyrams skirto apatinio trikotažo kainą. Gali būti, kad tai pavyks padaryti išaugus pardavimams, viliasi „Spartan“ įkūrėjas. 2016 sausį kita bendrovė „Faraday“ pristatė specialias striukes, džinsus ir marškinėlius, saugančius nuo elektromagnetinės spinduliuotės. Tokių drabužių kaina svyruoja nuo 95 iki 290 eurų. Bendrovės puslapyje trumpikės siūlomos tik vyriškajai lyčiai. Moteriškų apatinių kolekcijos verslininkai nesiūlo. DELFI primena, kad telefonų ir kitų išmaniųjų prietaisų bei technologijų elektromagnetinės spinduliuotės neigiamas poveikis žmonėms ir jų vaisingumui nėra galutinai įrodytas: mokslininkai pasidaliję į dvi prieštaringas grupes, kurių tyrimų atsakymai skiriasi kaip diena nuo nakties.  SPARTAN - Stylish High-Tech Boxer Briefs that protect your Health from SPARTAN on Vimeo.