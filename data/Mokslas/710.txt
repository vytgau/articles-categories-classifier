Didžiausias olandų bangas ING sekmadienį vakare nukentėjo nuo vadinamosios paskirstyto atsisakymo aptarnauti (Distributed Denial of Service, DDoS) atakos, o trečiasis pagal dydį skolintojas „ABN Amro“ patyrė tris atakas savaitgalį ir ir viso septynias – per pastarąją savaitę, nurodė šalies žiniasklaida.. Antrojo pagal dydį šios euro zonos šalies skolintojo „Rabobank“ internetinės bankininkystė sistema buvo užblokuota pirmadienį ryte. „Patyriame DDoS ataką nuo 9 val. 10 min. (10 val. 10 min. Lietuvos laiku) šį rytą (pirmadienį). Mūsų klientai neturi prieigos arba beveik negali naudotis internetine bankininkyste“, – sakė „Rabobank“ atstovė Margo van Wijgerden. „Dirbame, kad kiek įmanoma greičiau išspręstume šią problemą“, – ji sakė naujienų agentūrai AFP. ING, turintis apie 8 mln. privačių klientų, patyrė ataką sekmadienio pavakarę, sakoma banko tinklalapyje. „Per DDoS ataką ING interneto svetainė buvo užlieta informacijos srauto, todėl mūsų serveriai buvo per daug apkrauti, ir tai darė spaudimą internetinės bankininkystės prieinamumui“, – nurodė ING ir pridūrė, kad sistemų veikla jau atkurta. „ABN Amro“ patyrė panašią ataką, bet pranešė, kad jo paslaugos jau visiškai atkurtos. Bankas „po savaitgalio atakų toliau stebės prieinamumą ir laikysis padidinto budrumo“, sakoma jo pranešime. Bankai pabrėžė, kad jų klientų duomenims pavojus nebuvo sukeltas. DDoS atakos olandų bankams jau seniai ne naujiena, o Nyderlandų centrinio banko vadovas Klaasas Knotas sekmadienį sakė televizijos žinių laidai, kad jo paties institucija kasdien patiria „tūkstančius atakų“. „Manau, (pastarosios) atakos yra rimtos, bet mūsų pačių tinklalapis puolamas tūkstančius kartų per dieną“, – K. Knotas sakė pokalbių laidai „Buitenhof“. „Tokia yra 2018-ojų tikrovė“, – pripažino jis.