Naujoji biometrinė sistema pradės veikti nuo gruodžio 15 d., nurodė šalies ryšių reguliavimo tarnyba. Panaši sistema veikia ir Bangladeše, Saudo Arabijoje ir Pakistane. „Įžengiame skaitmeninį amžių, ir mūsų pinigai dabar yra susiję su mobiliosiomis paslaugomis. Tai darydami mes didiname pasitikėjimą mobiliąja bankininkyste ir mokėjimų sistemomis“, – sakė Nacionalinės transliavimo ir telekomunikacijų komisijos (NBTC) generalinis sekretorius Takornas Tantasithas. „Kai kurie žmonės klastodavo savo tapatybę registruodami savo SIM korteles, o tai sukeldavo problemų“, – sakė jis, patikinęs vartotojus, kad jų privatumas bus apsaugotas. Nuskenuoti veidas ir pirštų atspaudai bus susieti su Tailando tapatybės kortelių duomenų sistema. Turistams taip pat reikės skenuoti veidą ir atvaizdas bus lyginamas su paso nuotrauka. Tailando valdžia naująją sistemą išbandė birželį sukilimo apimtuose pietiniuose rajonuose, kur etniniai malajai naudoja mobiliuosius telefonus bomboms detonuoti. Priežiūros Tailando SIM kortelių rinkoje stokos mastą birželį atskleidė atvejis, kai policija sulaikė tris kinus, sugebėjusius nusipirkti beveik 400 tūkst. SIM kortelių sukurti vadinamąją „paspaudimų fermą“.