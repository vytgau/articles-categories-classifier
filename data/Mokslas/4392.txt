Nauji svetimas potencialiai gyvenamas planetas žvejojančio kosminio teleskopo „Kepler“ duomenys rodo, kad žvaigždė KIC 8462852, kuri kartas nuo karto visų astronomų nustebimui dramatiškai sužimba, per paskutinius keletą metų nuolat temo. „Nuolatiniai ryškumo pokyčiai KIC 8462852 yra stulbinantys“, - tvirtino tyrimo vadovas, Kalifornijos technologijų instituto mokslininkas Benas Montetas pranešime. „Gana tikslūs duomenys, surinkti per ketverius metus, rodo, kad žvaigždė išties blėsta. Tai neįprasta tokių žvaigždžių kategorijoje, be to, nieko panašaus mes nepastebėjome ir analizuodami „Kepler“ duomenis apie kitas planetas“, - pasakojo mokslininkas. KIC 8462852 pakliuvo į žiniasklaidos antraštes praėjusių metų rugsėjį, kai komanda astronomų iš Yale universiteto pranešė, kad žvaigždė per paskutinius keliolika metų dramatiškai blanko – vienu atveju jos ryškumo pasikeitimai siekė apie 22 proc. Šie ryškumo pokyčiai yra kiek per dideli, kad būtų sukelti aplink žvaigždę besisukančios planetos. Astronomai pradėjo siūlyti alternatyvius paaiškinimus: gali būti, kad planeta ar aplink kometą besisukančių asteroidų spiečius suiro ir, pavyzdžiui, iš jų likęs debesis dulkių ir trupinių periodiškai užblokuoja nuo žvaigždės sklindančią šviesą. Jie neatmeta galimybės, kad koks nors nežinomas objektas, esantis kosmose, kartas nuo karto įsiterpia tarp Žemės ir žvaigždės, taip nulemdamas mums regimą jos aptemimą. Ryškumo sumažėjimas gali būti susijęs ir su milžiniška energijos surinkimo struktūra, pastatyta protingos civilizacijos. Tačiau mokslininkai pabrėžia, kad šis „ateivių megastruktūros“ paaiškinimas nėra itin realus.