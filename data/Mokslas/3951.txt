Teikiamu projektu kartu siūloma reglamentuoti debesijos paslaugų teikėjus, patikslinti institucijų valstybės informacinių išteklių infrastruktūros valdymo srities funkcijas, nustatyti valstybės debesijos paslaugų teikėjų teises, pareigas ir atsakomybę, reglamentuoti debesijos paslaugų teikėjų veiklą. Taip pat yra siūloma įtvirtinti įstatymo lygmeniu ir vadinamo nief informatikon officer (C10) arba pagrindinio už informacines technologijas valstybės lygmeniu atsakingo pareigūno institutą kartu su jo atsakomybėmis ir tam tikromis funkcijomis. Pasak projektą pristačiusio laikinai einančio pareigas susisiekimo viceministro Arijando Šliupo, priėmus įstatymą bus sudarytos teisinės prielaidos valstybės mastu įgyvendinti esminę pertvarką, tai yra konsoliduoti valstybės informacinių išteklių infrastruktūrą ir institucijoms pereiti nuo nuosavos infrastruktūros naudojimo prie infrastruktūros, gaunamos kaip debesijos paslauga, naudojimo. Projektui po pateikimo vieningai pritarė 83 Seimo nariai. Pagrindiniu šio klausimo svarstyme paskirtas Ekonomikos komitetas, projektą plenariniame posėdyje numatoma svarstyti Seimo pavasario sesijoje.