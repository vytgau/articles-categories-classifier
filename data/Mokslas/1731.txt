Mokslininkai tam panaudojo juodojo interneto kodą (angl. deep web code), kad perprastų laiško turinį, rašo livescience.com. Žinia iš tiesų yra „velniška“, ir joje teigiama, kad visi Šventosios Trejybės nariai yra „negyvi svoriai“, pareiškė vienas tyrėjų. Sesuo Maria Crocifissa della Concezione buvo 31-erių ir gyveno Sicilijos vienuolyne, kai įvyko keistas įvykis: 1676 balandžio 11 d. ją rado ant celės grindų rašaluotu veidu ir su laišku, kuris buvo parašytas sunkiai suvokiamais simboliais ir rašmenimis, rašoma istoriniuose dokumentuose. Sesuo Maria teigė, kad laišką parašė velnias, kuris mėgino jos veidą nusukti nuo Dievo prie blogio, taip pat dėstoma dokumentuose. Laiškas parašytas iš 14 eilučių, kuriose yra daug senovinių raidžių ir simbolių, šimtmečiais liko nesuprastas. Dabar mokslininkai iš Ludumo mokslo muziejaus Sicilijoje panaudojo išmanią iškoduojančią programinę įrangą, kuri padėjo išspręsti mįslę. Jie taip pat vertino vienuolės gyvenimo detales, kad geriau suprastų jos turėtas žinias. „Kai dirbama siekiant iššifruoti istorinius duomenis, negalima ignoruoti rašytojo psichologinio portreto. Mes turime žinoti kuo įmanoma daugiau apie šią vienuolę“, - sakė Daniele Abate iš Ludumo muziejaus vadovybės. Sesuo Maria Crocifissa della Concezione, gimusi su vardu Isabella Tomasi (ji buvo italų rašytojo Giuseppe Tomasi di Lampedusa giminaitė), prie Benediktinių vienuolyno prisijungė kai jai buvo 15 metų, skelbia istoriniai duomenys. „Panašu, kad laiškas buvo parašytas santrumpomis. Mes manėme, kad sesuo Maria sukūrė naują žodyną naudodama senuosius raidynus, kuriuos ji galėjo žinoti“, - sakė D. Abate. Norėdami įsitikinti savo keliama versija mokslininkai pirmiausia išbandė programinę įrangą naudodami standartines santrumpas iš įvairių kalbų. Jie pastebėjo, kad laiške buvo santrumpų iš graikų, lotynų, arabų, taip pat runų. Tiesa, komanda nesitikėjo, kad jiems pavyks iššifruoti nors vieną raiškesnį žodžių junginį. „Manėme, kad gausime kelis žodžius, kurie neturi jokios prasmės. Tačiau sesuo gerai valdė kalbas, - sakė D. Abate. - Žinutė buvo aiškesnė nei mes tikėjomės.“ Laiške taip pat iššifruota tokia frazė, kad „Dievas mano, kad jis gali išlaisvinti mirtinguosius... Sistema niekam neveikia... Galbūt dabar Stiksė yra tikra“. Graikų ir romėnų mitologijoje Stiksė yra viena iš septynių upių pragaro Hado karalystėje ir deivė, upės personifikacija, kuri skiria gyvųjų ir mirusių pasaulius. Manoma, kad sesuo sirgo šizofrenija ir bipoliniu sutrikimu. „Velnio vaizdinys yra dažnas sergant šiomis ligomis. Istoriniuose įrašuose radome informacijos, kad kas vakarą ji klykė ir manė, kad kovoja su velniu“, - kalbėjo D. Abate. Bažnyčia tuo metu vienuolės laišką interpretavo kaip kovos su velniu išraišką, nes ji herojiškai priešinosi reikalavimui pasirašyti laišką ir galiausiai parašė žodį „Ohime“ (ak, aš), kuris yra vienintelis įskaitomas laiške. Vėliau sesuo buvo palaiminta. Šis tyrimas nebuvo publikuotas recenzuojamuose moksliniuose žurnaluose.