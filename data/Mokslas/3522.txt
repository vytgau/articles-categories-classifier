Darantys asmenukę nuotraukoje vasario 14 d. proga gali rinktis širdelės formos akinius, širdelių foną ar kitokį šventinį atributą. „Facebook“ šią „Messenger“ programėlę pristatė 2011 m., nuo to laiko jos vartotojų skaičius visame pasaulyje sparčiai auga. Visgi paskelbusi apie savo ketinimus priversti vartotojus parsisiųsti programėlę, nes tik šia jie galės bendrauti „Facebook“ socialiniame tinkle, bendrovė susilaukė aršaus pasipriešinimo. „Susirašinėjimas yra svarbi žmonių bendravimo dalis – nuo tada, kai 2011 metais rinkose pasirodė „Messenger“, mes aktyviai siekiame suteikti žmonėms galimybes bendrauti greičiau ir reikšti savo emocijas“, – tuo metu kalbėjo „Facebook“ produktų valdymo skyriaus direktorius Peteris Martinazzi.