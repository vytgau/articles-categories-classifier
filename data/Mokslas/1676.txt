„Apple Face ID“ yra technologija, naudojama atpažinti naudotojo veidą norit atrakinti naują „iPhone“, taip pat patvirtinti apmokėjimus, palyginus savo veidą su nuotrauka, išsaugota „iPhone“ atmintyje. Ar ji saugi, svarstoma pranešime spaudai. „iPhone X“ naudoja specialią „True Depth“ kamerą: be įprastos priekinės kameros, mikrofono, garsiakalbio ir šviesos daviklių, telefone yra trys nauji dalykai. Tai - infraraudonųjų spindulių kamera, iliuminatorius ir taškinis projektorius. Šios trys naujos dalys sudaro „True Depth“ kamerą, kuri sukuria specialų jūsų veido 3-D atvaizdą, naudojamą autentiškumui patvirtinti. Kuo šis sprendimas kitoks? Dėstoma, kad „Face ID“ nepavyks apgauti su nuotraukomis - plokščios nuotraukos neturi 3D infraraudonųjų spindulių taškų žemėlapio. „Pavyzdžiui, „Samsung Face Unlock“, įdiegtą naujausiuose bendrovės telefonuose, buvo galima lengvai apgauti naudojant asmenukes", - rašoma „Kaspersky Lab“ pranešime spaudai. „Apple“ teigė, kad jie išbandė „Face ID“ naudodami kaukes, kurios iš esmės buvo žmonių veidų kopijos, tačiau „Face ID“ atlaikė šį išbandymą ir neleido telefono atrakinti niekam kitam, o tik įrenginio savininkui. Trečia – „Face ID“ užfiksuoti vaizdai saugomi specialiojo šifruotoje „Apple“ kopprocesoriaus atmintyje, vadinamoje „Secure Enclave“. Jie apdorojami tik įrenginyje ir nėra siunčiami į „Apple“ serverius ar kur kitur. Kalbant apie apdorojimą, vaizdai neišeina iš „Secure Enclave“ atminties, todėl jokios kitos programos negali pasiekti nuskanuotų jūsų veido atvaizdų. Tačiau saugumo tyrėjai jau nustatė „Secure Enclave“ pažeidžiamumą. Jis buvo ištaisytas.