Po uolios hipotetinės dalelės paieškos, su atmosferiniu detektoriumi dirbę mokslininkai tvirtino esantys beveik tikri, kad ši dalelė neegzistuoja ir kad ji nebus įtraukta į neutrinų šeimą, aprašytą Standartiniame dalelių fiziką apibrėžiančiame modelyje. Neutrinai yra beveik bemasės ir sunkiai aptinkamos dalelės, kurios retai sąveikauja su materija. Mokslininkams žinomi trijų rūšių neutrinai: miuoniniai, elektroniniai ir tauoniniai. Ankstesni eksperimentai parodė, kad gali būti ir ketvirta neutrinų rūšis. Priešingai nei kitų rūšių neutrinai, kurie retai sąveikauja su materija, hipotetinis sterilusis neutrinas, tikinta, visai neturėjo sąveikauti su ja. Sterilus neutrinas gali būti ir potencialus tamsiosios materijos, apimančios daugiau nei ketvirtadalį Visatos, atstovas. „Bent viena atrasta sterilaus neutrino rūšis padėtų išaiškinti eilę paslapčių, tarkime, atsakytų į klausimą, kodėl materijos Visatoje yra daugiau nei antimaterijos“, – tvirtino Kopenhagos universiteto tyrėjas Jasonas Koskinenas. Jis pridėjo, kad sterilus neutrinas turėtų paaiškinti šį disbalansą, nes kiti žinomi neutrinai to padaryti negali. Siekdami patvirtinti sterilaus neutrino egzistenciją, mokslininkai turi jį pagauti transformacijos į vieną iš trijų neutrinų rūšių metu. Panašu, kad mokslininkų darbai baigėsi, dalelės jie neaptiko. Tačiau tokio ar panašaus neutrino idėjos jie galutinai atsisakyti nenori.