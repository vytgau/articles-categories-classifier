Tokią datą pristatymui prognozavo ir tinklalapis „Mac4Ever“, rašančio apie naujoves iš „Apple“. Rugsėjo 12 d., antradienį, galima tikėtis pamatyti ne tik naująjį „iPhone 8“, kuris gali būti pavadintas ir kaip nors kitaip, taip pat ir „iPhone 7s“ bei „iPhone 7s Plus“. Prognozuojama, kad prekyboje jie pasirodys jau rugsėjo 22 d., penktadienį. Tokios datos atitinka „Apple“ naudojamą telefonų pristatymo darbotvarkę, kai telefonas paprastai yra pristatomas antradienį arba trečiadienį, o prekyba juo prasideda penktadienį. „Apple“ savo finansinius metus užbaigia rugsėjo 30 d., tad veikiausiai naują telefoną pristatys rugsėjo pradžioje, po pristatymo ilgai netrukus prasideda ir pardavimai, o tai šiek tiek kilsteli bendrovės pardavimus. Štai tokios yra ankstesnių „Apple“ pristatymų ir naujovių pardavimų pradžios datos: 2012 „iPhone 5“ pristatytas rugsėjo 12, prekyboje nuo rugsėjo 21 2013 „iPhone 5s/5c“ pristatytas rugsėjo 10, prekyboje nuo rugsėjo 20 2014 „iPhone 6“ pristatytas rugsėjo 9, prekyboje nuo rugsėjo 19 2015 „iPhone 6s“ pristatytas rugsėjo 9, prekyboje nuo rugsėjo 25 2016 „iPhone 7“ pristatytas rugsėjo 7, prekyboje nuo rugsėjo 16 Ko tikėtis iš naujojo „iPhone 8" Pastaruoju metu pasirodė daugybė pranešimų iš skirtingų šaltinų – nuo tiekėjų iki mobiliojo ryšio operatorių – ir iš esmės galima įsivaizduoti, kaip atrodys naujasis išmanusis „Apple“ gamybos telefonas. Manoma, kad „iPhone 8“, turės 5,8 colio įstrižainės OLED ekraną ir taps didžiausiu telefonu iš visų šios linijos įrenginių. Palyginimui, „iPhone 7 Plus“ ekrano įstrižainė siekė 5,5 colio. Ekspertų teigimu, ekranas užims visą priekinę išmaniojo telefono panelės dalį ir nebus jokių juostų šonuose. Bene didžiausia naujovė bus tai, kad nebebus mygtuko „Home“. Šią funkciją atliks „virtualus“ mygtukas, tapsiantis ekrano dalimi. Pagal vieną iš versijų, naujasis telefonas naudos veido atpažinimo technologiją vartotojui identifikuoti, vietoj technologijos „Touch ID“, atpažįstančios savininką pagal piršto atspaudą. Kalbant apie naujojo telefono atmintį, gandai skiriasi. Kinų leidinys „Geekbar“ teigia, kad pigiausio modelio atmintis bus 64 gigabaitai, o brangiausios – 512 gigabaitų. Pastaroji talpa būtų rekordinė „Apple“ išmaniesiems. Kiti šaltiniai teigia, kad bus tik dvi telefono versijos – 128 ir 256 gigabaitai atminties. Taip pat kalbama, kad „iPhone 8“ telefone bus įdiegta belaidžio įkrovimo technologija. Galiausiai kalbant apie kainą, tai šaltiniai teigia, kad telefonas kainuos nuo tūkstančio ar net 1100 JAV dolerių. Taip pat gali būti, kad „Apple“ pristatys ir atnaujintų jau esamų telefonų ir juos pavadins „iPhone 7s“ ir „iPhone 7s Plus“. Tačiau didelio atnaujinimo tikėtis neverta, nes greičiausiai bus pakoreguotas procesoriaus greitis, kameros funkcijos ir baterijos talpa.