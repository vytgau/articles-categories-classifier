Šių metų sąrašas itin platus. Čia galima rasti ir mažo kaloringumo ledų, kuriuos skanauti, kaip teigia gamintojai, galima be kaltės jausmo, mat kalorijų juose kelis kartus mažiau. Tarp geriausiųjų – ne tik vertikaliai, bet ir horizontaliai judantis liftas, kūdikių kūno temperatūrą sekanti ir taip gyvybes gelbstinti išmanioji apyrankė. Maisto srityje tarp naudingiausių išradimų – karšto gėrimo temperatūrą palaikantis puodukas bei išmanioji kaitlentė, kuri padės ir prasčiausiam kulinarui tapti šefu. O produktus savo receptui galima gauti iš siūlomo naujo tipo 3D vandens ūkio, kuriame jūros dumbliai bei moliuskai auginami ant pačiame vandenyne vertikaliai nuleistų virvių. Kiekvienais metais „Time“ redakcija peržiūri šimtus įvairių išradimų, iš kurių atrenkami 25 geriausi ir naudingiausi.