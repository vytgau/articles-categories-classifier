Antradienį, sausio 16 dieną, vakarinį dalies JAV Vidurio Vakarų ir Kanados teritorijų dangų trumpam nušvietė neįprastas reginys. Meteorologai ir geologai tvirtina, kad tai buvo ryškus meteoras, galiausiai sukėlęs ir nemenką sprogimą, kurio galia drebino namų langus ir vertė krūpčioti vietos gyventojus. Meteoro kelionės naktiniu dangumi akimirkas maždaug 20 val. vietos laiku galėjo stebėti Ohajo, Mičigano ir Ontarijos gyventojai. Skelbiama, kad meteorito sukeltas sprogimas sukėlė 2 balų stiprumo drebėjimą. Remiantis JAV geologijos tarnybos išplatinta informacija, jis nukrito maždaug už 7 kilometrų į rytus nuo Sent Kler krantų Rytų Mičigane. Jungtinių Valstijų meteorologijos stotis patvirtino, kas tai nebuvo meteorologinis reiškinys, o meteoras.