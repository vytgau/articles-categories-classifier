Vienintelis Apollo 11 erdvėlaivio fragmentas, grįžęs į Žemę – orbitinis modulis „Columbia“, kuriuo astronautai Neilas Armstrongas, Buzzas Aldrinas ir Michaelas Collinsas nuskrido į Mėnulį ir atgal. Po grįžimo į Žemę 1969 m. liepos 24 d. šis „Apollo 11“ misijos modulis „Columbia“ buvo užkonservuotas organinio stiklo kapsulėje ir saugomas iki šiol Smithsoniano institute Vašingtone. Tačiau programinės įrangos bendrovė „Autodesk“ sumanė suteikti unikalią galimybę kiekvienam panorėjusiam pasisukioti komandinio modulio viduje. Virtualiai, žinoma. Sukurti trimatį modulio vidaus modelį nebuvo paprasta. Erdvėlaivio kapsulė – ankšta. Be to, joje apstu visokių mygtukų, kabliukų, laidelių, jungtukų. Iš viso „Autodesk“ prifotografavo 7 terabaitus – iš jų ir sukurtas „Apollo 11“ misijos komandinio modulio 3D modelis. Virtualiai pasidairyti po laikinus Mėnulyje išsilaipinusių astronautų namus galite čia. Prieš tai susipažinkite su trumpu video pasakojimu. 