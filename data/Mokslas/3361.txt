„Nintendo Switch“ konsolė kainuoja 299 dolerius ir gali veikti tiek kaip nešiojamas, tiek kaip namų įrenginys. „Nintendo“ prekinis ženklas praėjusią vasarą žymiai sustiprėjo dėl milžiniškos žaidimo „Pokemon Go“ sėkmės. „Nintendo“ per pirmąjį mėnesį tikisi parduoti apie 2 milijonus „Switch“ konsolės, su kuria kompanija tikisi atsigauti po 2012 m. išleistos „Wii U“ nesėkmės. Šiuo metu konsolė teturi 8 žaidimus, tačiau „Nintendo“ žada, kad skaičius sparčiai didės. „Switch“ yra vienas svarbiausių „Nintendo“ produktų pastaruoju metu, tačiau kai kurie analitikai pastebi, kad konsolės koncepcija gali pasirodyti esanti rizikinga. „Switch“, ko gero, yra viena svarbiausių „Nintendo“ konsolių per pastaruosius dešimtmečius. Tai yra pirmas kartas, kai „Nintendo“ į vieną įrenginį sujungė namų konsolę ir mobiliųjų žaidimų įrenginį. Tačiau bandymas vienu įrenginiu laimėti dviejose skirtingose rinkose turi rizikos, - mano žaidimų rinkos analitikas Serkanas Toto. - Kai kurie žmonės manys, kad „Nintendo“ bando vienu šūviu nušauti du zuikius, o galiausiai šis bandymas nepasieks savo tikslinių auditorijų.“