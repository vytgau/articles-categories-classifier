Vyriausybės Nacionalinis kibernetinio saugumo centras (NCSC) nurodė, kad per ataką buvo panaudota kenksminga programinė įranga „Powershell“, tačiau nepakomentavo jos šaltinio ir nepateikė informacijos, į kurias institucijas taikytasi. „NCSC aptiko naują modernią ilgalaikę grėsmę (Advanced Persistent Threat, APT), kuria nusitaikyta į Saudo Arabiją“, – sakė agentūros atstovai. Pasak pareigūnų, sukčiai kenksmingą įrangą į kompiuterius bandė infiltruoti išsiuntinėję masines žinutes elektroniniu paštu. Saudo Arabija dažnai tampa kibernetinių atakų taikiniu. 2012 metais prieš Saudo Arabijos energetikos sektorių kenkėjiškoms atakoms buvo panaudotas diską išvalantis virusas „Shamoon“. Tas virusas, be kita ko, pakenkė ir didžiausiai naftos kompanijai pasaulyje „Saudi Aramco“. „Shamoon“ laikoma kol kas daugiausiai žalos karalystei padariusia kibernetine ataka. Tuo metu JAV žvalgybos pareigūnai įtarė, jog su šiais išpuoliais yra susijęs Saudo Arabijos regioninis varžovas Iranas.