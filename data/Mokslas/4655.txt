Pranešime žiniasklaidai rašoma, kad delegacijos vadovė Anna-Maria Treneva kalbės rugsėjo 8 d. iš karto po #SWITCH! renginio atidarymo apie komunikacijos evoliuciją, o bendrovės klientų sprendimų vadovai #SWITCH! rengs praktinius mokymus verslui apie e-prekybą mobiliojoje erdvėje. „Sėkmė, kad į Lietuva atvyksta globalios skaitmeninės kompanijos. Vadinasi, esame įdomūs, turime potencialo, tik reikia drąsos tuo pasinaudoti. „Facebook“ atstovai ne tik priėmė mūsų kvietimą, bet ir prisipažino, kad Lietuva ir Vilnius jiems jau kurį laiką buvo įdomūs, bet vis neprisiruošė. Sutelkė tokią komandą, manau, planuoja daug veiklų“, – teigia #SWITCH! organizatorius A. Guoga. Viena iš pagrindinių #SWITCHVilnius pranešėjų – „Facebook“ pardavimų vadovė Rytų ir Vidurio Europai bei Rusijai Anna-Maria Treneva – rugsėjo 8 d. 9.30 val. #SWITCH! renginyje intriguos įkvepiančia istorija apie komunikacijos evoliuciją, „Facebook“ kartą, apie tai, kokie pokyčiai ir kodėl jie mūsų laukia ateityje. Pirmą #SWITCH! profesionalų programos dieną, 12 val. „Facebook“ komanda organizuos praktinių mokymų sesiją verslui apie laiminčias strategijas socialiniuose tinkluose, sutelkdama dėmesį e-prekybai mobiliojoje erdvėje. Mokymus ves Catalina Ionescu, „Facebook“ klientų padalinio partnerė ir Maria Manolioudi, „Facebook“ sprendimų klientams vadovė.