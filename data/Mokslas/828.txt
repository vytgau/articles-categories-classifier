Evoliucijos mokslas turbūt kiekvienam iš mūsų pirmiausia asocijuojasi su garsiuoju natūraliosios atrankos teorijos „tėvu“ Charles’u Darwin’u. Jo idėjos buvo nepaprastai reikšmingos, tačiau daugybei mokslininkų teko ištisus dešimtmečius dirbti, siekiant jas įrodyti arba papildyti. Šių mokslininkų gretose buvo ir amerikiečių biologė Lynn Margulis, sugebėjusi įminti vieną didžiausių evoliucijos mįslių.