„Discover“ žurnalas rašo, kad 2017 m. rugsėjo 21 d. gali būti viena įdomiausių dienų kitais metais. Tą dieną pirmą kartą po 99 metų Jungtinėse Amerikos valstijose (JAV) bus matomas visiškas Saulės užtemimas. Tokie užtemimai yra vadinami neaprašomais, nepamirštamais, keičiančiais gyvenimą. Saulė išnyks maždaug 2,5 min. Užtemimas bus matomas nuo Oregono (vietiniu laiku nuo 10.15 val. dienos). Vėliau reiškinys judės rytų link ir po 1,5 val. baigsis Pietų Karolinoje. #BREAKING The Great American Total Solar Eclipse Is Coming: Aug. 21, 2017 https://t.co/I775RXhreI @Breaking911 pic.twitter.com/AXsfVzYOum— Breaking411 News (@breaking411) October 16, 2016  Paskutinį kartą visiškas Saulės užtemimas visose Jungtinėse Amerikos Valstijose (JAV) buvo matomas 1918 m. birželio 8 d. Žinios apie jį užpildė visus laikraščių pirmus puslapius. Astronomijos žurnaluose jau pradedami rašyti straipsneliai: „Planuokite 2017 užtemimą jau dabar“. Esą jei to nedarysite, tai užtemimą praleisite, o juk tai vienintelė proga jį pamatyti. Panašu, kad sumišimas dėl užtemimo JAV jau prasidėjo: 50-70 mylių (80-115 km) spinduliu aplink užtemimo kelią JAV viešbučiai jau užsakyti. Apartamentai užsakinėjami jau nuo gegužės. Be to, kad reikėtų jau dabar paprašyti vadovo laisvos dienos, „Washington Post“ pataria pasirūpinti akiniais, susirasti draugų, turinčių teleskopus, ir nepamiršti nuleisti akių nuo saulės, nes tai – vienintelė proga pamatyti 360 laipsnių saulėlydį.