Apie ją šiek tiek buvo papasakota Tarptautiniame informacinių displėjų bendrijos simpoziume SID 2016 2016 metų gegužę, dabar apie ją rašoma Tohoku universiteto pranešime spaudai. Susidomėjimas lanksčiais ekranais nuolat auga. Prietaisų, kuriuose ši technologija naudojama, – sulankstomų planšečių, išmaniųjų apyrankių, suvyniojamų į ritinį ekranų, etc – gamyba užsiima daug kompanijų. Tačiau dauguma tokių ekranų prototipų su organiniais šviesos diodais (OLED) yra nestabilūs, nes į juos lengvai prasiskverbia deguonis ir vandens garai. Be to, kol kas nesukurtos didelio ploto, aukštos raiškos ir nebrangios lanksčių OLED ekranų technologijos. Tohoku universiteto inžinerijos mokyklos darbuotojai nutarė lanksčiame ekrane naudoti SK, kurie nėra tokie jautrūs vandens ir oro poveikiui, kaip OLED. Be to, jų pagrindu galima gaminti didelius ir nebrangius displėjus jau turimomis technologijomis. Tačiau lanksčių SK ekranų gamybai kilo rimta kliūtis: naudojant įprasto storio (~100 mikrometrų) skystųjų kristalų sluoksnį tarp lanksčių plastiko paviršių, ekrano lenkimas keičia SK tarpusavio padėtį, todėl vaizdas iškreipiamas. Siekdami šią kliūtį įveikti, mokslininkai panaudojo ultraplonus (~10 µm) poliimido sluoksnius, panašius į lipnią maistinę plėvelę, kurie lieka stabilūs plačiame temperatūrų ruože ir kurių maža lūžio rodiklio anizotropija (tai yra, kurie suteikia platų apžvalgos kampą ir didelį kontrastą). Poliimido sluoksniai sujungti tvirtomis polimerinėmis pertvaromis, tarp kurių yra SK sluoksnis. Lenkiant ekraną, pertvaros stabilizuoja kristalų tarpusavio padėtį ir užkerta kelią iškraipymams. Bandydami polimerinę konstrukciją, jos kūrėjai pademonstravo, kad ji išlaiko vientisumą netgi vyniojama ant trijų milimetrų spindulio cilindro. Dabar jie polimeriniame pagrinde planuoja suformuoti vaizdo elementus (pikselius), padidinti periferinių poliarizuojančių komponentų lankstumą ir pridėti į konstrukciją ploną šviesolaidžio sluoksnį SK pašvietimui. Darbo autorių nuomone, jų technologija galėtų būti panaudota mobiliuose informacijos terminaluose, nešiojamuose įrenginiuose, automobilių skydeliuose ir didelėse skaitmeninėse rodyklėse.