Australija garsėja kaip viena didžiausių pasaulyje naminių galvijų eksportuotojų. Tačiau pastaruoju metu šalyje kilo problema – ūkiuose nebeužtenka piemenų. Jaunosios kartos atstovai nebenori varyti karvių ir avių, nes mano, kad toks darbas nėra pelningas. Todėl mokslininkai iš Sidnėjaus universiteto nusprendė, kad reikia piemens, kurio nedomintų materialinė nauda, ir sukonstravo piemenį-robotą. Aparatas, pavadintas „SwagBot“, turi keturis ratus, jis gali judėti ne tik pirmyn ir atgal, bet ir į šoną, ir neblogai įveikia įvairias kliūtis. Išradėjai sako, kad tokioje didelėje šalyje toks aparatas yra nepakeičiamas.