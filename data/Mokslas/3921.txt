Pasidomėkite galingumu Prieš keletą metų atsiradus pirmiesiems siurbliams robotams, pastarieji susilaukė nemažai kritikos – neva jie siurbia nepatikimai, visur kliūva ir nėra pakankamai galingi. Ekspertų teigimu, šiandien, dėl nuolatinių inovacijų situacija pasikeitė, rašoma pranešime spaudai. „Mūsų dienomis žmonės naudojasi robotais siurbliais, kurie savo galia įprastiniams siurbliams nenusileidžia. Dabar rinkoje galingiausias yra „Samsung Powerbot VR9300“. Jis pasižymi 40 W galia. Toks siurblys robotas patikimai šalina purvą nuo įvairių paviršių, įskaitant kilimus, kietmedį ar plyteles“, - pasakoja Miroslavas Ramanavičius, vadovaujantis „Samsung Electronics Baltics“ buitinės technikos padaliniui Lietuvoje. Įvertinkite valdymo galimybes Didelis privalumas, jei siurblys gali būti valdomas telefonu. „Turintys tokį robotą, jį įjungia keliais telefono mygtukų paspaudimais, net būdami toli nuo namų – tai patogu ir taupo laiką. Pavyzdžiui, jei esate ne namuose, bet sužinote, kad netrukus atvyks svečiai, galite įjungti robotą nuotoliniu būdu ir šis išsiurbs namus savarankiškai, iki pasirodant jums ir svečiams“, – paaiškina M. Ramanavičius. Kaip teigia specialistas, paprastai telefonuose užtenka turėti programėlę, kuri susieja išmanųjį su siurbliu robotu, palaikančiu Wi-Fi ryšį. Tuomet telefone galima sukurti viso namo žemėlapį, kuriame nurodoma, ką ir kur valyti. Atkreipkite dėmesį į šepetį ir ratukus Tam, kad siurblys robotas siurbtų efektyviai svarbus ir jo šepetys. Šepečio plotis turi būtų nemažesnis nei 200 – 300 mm. Taip pat svarbūs ir ratukai. „Kadangi toks siurblys juda savarankiškai, svarbu, kad, pavyzdžiui, pasitaikius slenksčiui, šis už jo neužstrigtų. Priešingu atveju, kokia nauda turėti robotą, jei jis be papildomos priežiūros visur stringa. Taigi, kuo didesni ratukai ir kuo aukščiau pakeltas korpusas, tuo mažiau rūpesčių“,– paaiškina M. Ramanavičius. Beje, moderniausi siurbliai robotai turi specialius jutiklius bei kameras. Jie nufotografuoja kambarius ir sudaro patalpų planą bei optimaliausią maršrutą, todėl siurbdami atpažįsta visus kampus. Žmogui belieka siurblį įjungti ir užsiimti kitais darbais.