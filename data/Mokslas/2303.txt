Šis atvejis - jau antras: gegužės mėnesį raudonųjų ugninių skruzdėlių buvo rasta Kobės uoste. Nagojoje jos buvo pastebėtos iš Kinijos į Japoniją atgabentame konteineryje, kuris prieš tai „apsilankė“ keliuose pasaulio uostuose. Vabzdžiai buvo tučtuojau sunaikinti. Specialistai būgštauja, kad pavojingos skruzdėlės gali išplisti. Į alergiją linkę žmonės nuo jų įkandimo gali mirti. Šios rūšies skruzdėlės laikomos vienomis pavojingiausių pasaulyje. Kaip informavo televizijos kanalas, griežtinti priežiūros priemones uostuose padės Aplinkos apsaugos ministerijos darbuotojai.