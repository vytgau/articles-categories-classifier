Nors Europos Sąjungoje dalijimosi ekonomikos platformomis bent kartą pasinaudojo penktadalis vartotojų, šalies gyventojai tokių paslaugų vengia, nes abejoja piniginių perlaidų saugumu. Ekspertai tikina, kad pagal nepasitikėjimą transakcijomis internete, Lietuva yra tarp pirmaujančių Europos Sąjungos valstybių. Taip pat „Uber“, „Airbnb“ ar panašiomis paslaugomis šalyje naudotis trukdo lūkesčių neatitikimas ar nepasitikėjimas pačia paslauga. Tuo metu dažniausiai minima visų Europos Sąjungos piliečių problema – nežinojimas, kas turėtų prisiimti atsakomybę iškilus nesklandumams – Lietuvos gyventojams tai iškyla rečiausiai. Pirmaujanti valstybė bendrijoje yra Latvija – beveik ketvirtadalis bent kartą naudojosi dalijimosi ekonomikos platforma.