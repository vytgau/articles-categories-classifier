Australijos Melburno mieste vyksta Tarptautinė Australijos aviacijos ir oro erdvės gynybos paroda, kur lankytojams eksponuojami patys įvairiausiai orlaiviai. Orlaivius buvo galima apžiūrėti tiek ant žemės, tiek danguje. Ore triukus atlikėjo tokie lėktuvai kaip „BAE Hawk Trainer“, „F-18 Hornet Strike Fighter“, „Apache“, „F-22 Raptor“ ir „F-35 Lighting II“. Ypatingo dėmesio sulaukė transportinis orlaivis „Antonov An-124“. Keturių variklių lėktuvas gali skraidinti net 230 tonų sveriantį krovinį, kurį galima paskirstyti tiek lėktuvo nosyje, tiek uodegoje. Skelbiama, kad tai vienas iš didžiausių tokio tipo lėktuvų visame pasaulyje. Melburno aviacijos parodoje taip pat galima apžiūrėti daugiau nei 60 verslo orlaivių ir virš 50 bendros paskirties lėktuvų, kuriuos pagamino „Brazil Aviation Industrial Company“, „Gulfstream Aerospace“ ir „Dassault Aviation“.