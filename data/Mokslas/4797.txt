Izraelio karinių oro pajėgų lakūnai veteranai sugalvojo, kaip sujungti dvi savo aistras – slidinėjimą ir modernias technologijas. Jie sukūrė šalmą su išplėstąja realybe ekstremalaus sporto mėgėjams. Kūrėjai suderino „Android“ kompiuterį, akumuliatorių, perregimą ekraną ir didelė raiškos vaizdo kameras. Įrenginys surenka duomenis apie sportininko buvimo vietą, orą, aukštį, greitį ir judėjimo kryptį, o paskui pasiūlo pasirinkti papildomas funkcijas. Dabar kūrėjai išbando 400 įrenginių įvairiausiuose pasaulio kalnuose ir renka vartotojų atsiliepimus. Išplėstosios realybės technologija išgarsėjo šią vasarą dėl kompanijos „Nintendo“ žaidimo „Pokemon Go“. Daugelis kaltino žaidimo kūrėjus, kad sumanymas pavojingas – užsižiūrėję į ekraną žmonės neretai patirdavo traumų. Tačiau šalmo kūrėjai tvirtina, kad jų išradimas kur kas saugesnis. Kūrėjų teigimu, šią technologiją galima lengvai pritaikyti kitoms sporto rūšims – pavyzdžiui, buriavimui ar važinėjimui motociklu. Įrenginys kol kas nepardavinėjamas, bet norintieji gali iš anksto jį užsisakyti. Toks šalmas kainuos 630 dolerių.