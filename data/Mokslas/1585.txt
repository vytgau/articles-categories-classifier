Kol kas aišku tai, kad sutrikimai buvo trumpalaikiai, maždaug nuo 10 iki 11 valandos ryto. „Telia“ atstovas spaudai Audrius Stasiulaitis patvirtino, kad mobiliojo parašo sutrikimai pastebėti, aiškinamasi, kas nutiko. Jis patvirtino, kad bendrovės SMS platforma, per kurią teikiama paslauga veikė sklandžiai. „Tele2“ atstovas spaudai DELFI komentavo, kad bendrovės sistemų veikimas nesutriko, tačiau sutrikimai užfiksuoti tarpinėse grandyse. Mobiliojo parašo veikla buvo sutrikusi naudojantis visų trijų operatorių paslaugomis, panašiu metu. Registrų centro atstovė spaudai Kristina Petrošienė kalbėjo, kad Registrų centro sistemos veikė sklandžiai. „Registrų centro informacinėse sistemose sutrikimų šiandien nebuvo pastebėta, - sakė ji. - Dera atkreipti dėmesį, kad tarp mobiliųjų operatorių parašo infrastruktūros ir galutinio vartotojo yra ir tarpininkų, kurie apjungia skirtingų mobiliųjų operatorių parašą. Šių tarpininkų informacinių sistemų veikimas šiandien taip pat galėjo padaryti įtaką visos mobilaus parašo ekosistemos veikimui.“ Kur buvo gedimas – lieka neaišku, tačiau tai ne pirmas kartas pastaruoju metu, kai mobiliojo parašo veikimas sutrinka. Tai, kad sutrikimas buvo užfiksuotas pas visus operatorius galite pamatyti čia.