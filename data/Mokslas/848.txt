Čilės geologai pastebėjo 40 metrų ilgio plyšį Čiljano ugnikalnio krateryje, be to, dronuose sumontuotomis kameromis pavyko nufilmuoti nežymiai sproginėjančią lavą. Šie požymiai, anot specialistų, byloja apie galingo išsiveržimo riziką. Remdamasi geologų išvadomis, šalies valdžia planuoja evakuoti aplinkinių teritorijų gyventojus. Susidariusią situaciją komentuoja Santjago katalikiškojo universiteto Fizinės geografijos katedros vadovas Marcelo Lagosas. Čiljano ugnikalniai – tai Andų Bio Bijaus apskrityje, netoli sienos su Argentina, esantis veikiančių ugnikalnių kompleksas. Išsiveržimo šioje vietoje pasekmės gali būti net labai rimtos, mat vietovė gana tankiai apgyvendinta, be to, čia esama nemažai turistinių kurortų. Pastarąjį kartą ugnikalnis išsiveržė 2016 metų sausį. Po šio įvykio susiformavo dar vienas krateris.