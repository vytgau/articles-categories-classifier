Pranešime žiniasklaidai rašoma, kad paskaitos metu bus kviečiama aptarti taikomosios mašinų tarpdiscipliną, būtinybę pripažinti robotus „etiškais“ ir dar vis prieštaringai vertinamą temą – robotų autonomiją ir jų moralumo galimybę. Užsiėmimą ves prof. dr. John-Stewart Gordon’as, Vytauto Didžiojo universiteto profesorius ir taikomosios etikos tyrimų grupės įkūrėjas Kaune. J. S Gordon’as kvies drauge aptarti pažangiausius kompiuterių ir dirbtinio intelekto sričių išradimus, atsižvelgiant ir į robotikos mokslą, kuris greitai taps šių dienų pasaulio realybe. Dirbtinis intelektas ir mąstantys robotai – netolima mokslo ateitis, kuri pasak akademiko yra per mažai aptarta, tačiau atneš daug naujovių į mūsų pasaulio suvokimą. „Gebantys mąstyti robotai bei mašinos, nuolat tobulėdamos ilgainiui pakeis beveik visas mūsų gyvenimo sritis ir jų suvokimą“, apie galimus pokyčius svarstė Vytauto Didžiojo universiteto profesorius. Paskaita vyks Prezidento Valdo Adamkaus bibliotekoje-muziejuje (S. Daukanto g. 25, Kaunas, 3 aukštas), anglų kalba – kviečiami visi norintys sudalyvauti įdomioje diskusijoje.