Čekų orlaivių konstravimo veiklą vykdantis startuolis „Primoco UAV“ pristato bepilotį orlaivį, ore galintį praleisti daugiau nei 9 val. Šis civilinio bepiločio orlaivio buvimo ore rekordas užfiksuotas gegužės mėn. Viename Prahos oro uoste startavęs prietaisas „Model One“ ore praleido 9 val. 1 min. Pagal parengtą projektą panaudojant bepiločiame orlaivyje sumontuotą variklį planuota pasiekti 10 valandos tikslą. Skrydžio atstumas siekia 1500 kilometrų, greitis – nuo 100 iki 150 kilometrų per valandą, naudingoji apkrova – iki 50 kilogramų, prietaiso svoris – 100 kilogramų. Konstruktorių teigimu, šis bepilotis orlaivis gali funkcionuoti temperatūrai svyruojant tarp –30 ir +40 laipsnių. Prietaisas visiškai autonomiškas tiek pakilimo, tiek ir nusileidimo metu, veikia pagal nustatytą programą ir gautą skrydžio užduotį. Šis aparatas skirtas atlikti stebėjimus virš naftos telkinių, miško gaisrų ir sienoms patruliuoti. Įmonė jau sukonstravo 25 tokius prietaisus, o bendras planuojamas jų skaičius siekia 100.