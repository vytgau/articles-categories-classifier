Šiemet jų nenumatoma labai daug – 10-15 per valandą, taigi pasitaikius giedrai nakčiai verta pakelti akis į dangų. Meteorai, kuriuos sukelia kometos Tempel-Tuttle uodegos dalelės, krenta kiekvieną lapkritį, kai Žemė praskrenda pro tą uodegą. Kometos periodas aplink Saulę yra kiek daugiau nei 33 metai - kas tiek laiko atsinaujina ir uodega, taigi pagausėja ir meteorų skaičius. 2033 metais numatomas leonidų pagausėjimas, kurio metu danguje turėtume matyti tūkstančius meteorų per valandą. Bet kol kas tenka pasitenkinti tuo, ką turime, arba laukti šiuo metu didžiausių meteorų lietų – geminidų gruodį, kvadrantidų sausį arba persėidų rugpjūtį.