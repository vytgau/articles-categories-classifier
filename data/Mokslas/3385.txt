Tarptautinė biologų komanda įspėja, kad žmonės nerimą keliančiais mastais naikina gyvūnų karalystę nesaikingai naudodami Žemės resursus, skelbė „Guardian“. „Mes išgriebiame visas žuvis iš jūros, naikiname koralų rifus, išmetame anglies dvideginį į atmosferą. Mes lėmėme išnykimo reiškinį. Klausimas yra: kaip jį sustabdyti?“, - sakė JAV Stanfordo universiteto biologas Paulas Ehrlichas „New York Post“. Pavyzdžiui, dabar laukinės gamtos sąlygomis gyvena tik apie 5 tūkst. juodųjų raganosių, nes jie yra medžiojami dėl savo ragų, kurių puskilogramis kainuoja apie 120 tūkst. eurų ir yra naudojamas kinų medicinoje. Biologai šią savaitę planuoja susitikti Vatikano konferencijoje ir ieškoti būdų, kaip užkirsti kelia rūšių nykimui.