Mikroschemų trūkumus išaiškino „Checkpoint“ darbuotojai, tikrinę, kaip veikia programinė įranga su Jungtinių Amerikos Valstijų (JAV) kompanijos „Qualcomm“ mikroschemomis, rašo bbc.co.uk. Kompanija tvirtina, kad „Qualcomm“ procesoriai įdiegti 900 mln. „Android“ operacinę sistemą palaikančių telefonų. Kol kas nėra įrodymų, kad ši technologinė spraga jau aptikta kibernetinių nusikaltėlių. „Checkpoint“ mobiliųjų produktų vadybininkas Michaelis Shaulovas tvirtino esantis „tikras, kad prietaisų pažeidžiamumo įrodymai visai netrukus, per tris ar keturis mėnesius, išlįs į viešumą“. Panašu, kad tarp tų prietaisų, kurie turi pažeidžiamas mikroschemas yra: „Blackberry Priv“ ir „Dtek50“, „Blackphone 1“ ir „Blackphone 2“, „Google Nexus 5x“, „Nexus 6“ ir „Nexus 6P“, „HTC One“, „HTC M9“, „HTC 10“, „LG G4“, „LG G5“, and „LG V10“, „Motorola Moto X“, „OnePlus One“, „OnePlus 2“ and „OnePlus 3“, JAV skirtos „Samsung Galaxy S7“ ir „Samsung S7 Edge“ versijos, taip pat „Sony Xperia Z Ultra“. M. Shaulovas tvirtino, kad norėdami atskleisti šią klaidą, mokslininkai dirbo apie šešis mėnesius. Galiausiai klaida aptikta programinėje įrangoje, kuri tvarko grafiką ir kodą bei kontroliuoja skirtingus telefone veikiančius procesus. Ši klaida leidžia užpuolikams pradėti kontroliuoti prietaisą ir gauti priėjimą prie jame saugojamų duomenų.