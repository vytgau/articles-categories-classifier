Japonijos dizainerių bendrovė „TeamLab“ kuria šviesos šou, kuriuose praktiški daiktai, menas ir aukštosios technologijos sąveikauja su žmogumi. Savo naują projektą „TeamLab“ pristatė interjero objektų parodoje „Maison & Objet“ Paryžiuje rugsėjo pradžioje. Projektas vadinasi „Rezonuojančių žibintų miškas. Vienas prisilietimas“. Šviestuvai iš Murano stiklo su įdiegtais jutikliais užsidega ir keičia šviesą, reaguodami į žmogaus judesius. Ankstesnis projektas vadinosi „Klaidžiojimas krištolinėje visatoje“, jis buvo parodytas Tokijuje praėjusią vasarą. Šou dalyvės vaikščiojo basomis „krištolinėje visatoje“ – erdvėje, pripildytoje vandens ir šviesos.