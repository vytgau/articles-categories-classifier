Partnerystė su „Dashline“ ir kitomis slaptažodžių administravimo paslaugą siūlančiomis bendrovėmis privedė prie naujo atviro kodo produkto pavadinto „Open Yolo“ (angl. trumpinys – you can login once, liet. k. – galite prisijungti kartą), kuris turėtų leisti saugiai susieti interneto puslapius, kuriuose reikalingi slaptažodžiai, ir slaptažodžių administravimo programėles. Naudodamiesi sistema naudotojai turės prisijungti prie savo slaptažodžių administravimo sistemos ir galės laisvai prieiti prie visų savo paskyrų, nespausdindami savo vartotojų vardų ir slaptažodžių, rašo guardian.co.uk. „Dashline“ bendruomenės administratorė Malaika Nicholas sakė: „Norėdamos įgyvendinti ir netgi viršyti rinkos lūkesčius, „Google“ ir „Dashline“ pradeda kurti vientisą ir visuotinai priimtiną „Android“ programėlių autentifikavimo sistemą, kuri turėtų padidinti vartotojų duomenų saugumą internete“. Ji pažadėjo, kad pristačiusios sprendimą „Android“ operacinei sistemai, kompanijos ieškos, kaip jį paskleisti plačiau, tarp įvairių platformų ir operacinių sistemų. Daugelis slaptažodžių administratorių programėlių ir puslapių leidžia vartotojams prisijungti naudojantis išmaniajame telefone esančiomis programomis, prie kurių jau prisijungta, tačiau tokie technologiniai įskiepiai jau atrodo gana gremėzdiški ir neuniversalūs. „Apple“ kurtoje operacinėje sistemoje „iOS“ galima pamatyti kiek geriau veikiančias technologijas, tačiau tobulai prie jų yra prisitaikiusios tik kelios programėlės. To paties slaptažodžio naudojimas daugelyje paskyrų grasina vartotojo duomenų saugimui, o unikalūs slaptažodžiai, kuriuos sudaro mažiau nei 14 simbolių, jau nėra saugūs. Dėl to vartotojams gana sunku atsiminti ilgus slaptažodžius, kurių kasdien vis daugėja. Biometrinės apsaugos priemonės, naudojančios pirštų antspaudus ar akies skenavimą tampa vis populiaresnės, tačiau jų negalima panaudoti kiekvienu atveju.