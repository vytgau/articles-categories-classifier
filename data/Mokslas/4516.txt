Pranešime žiniasklaidai rašoma, kad siekdama vaizdžiai pristatyti dabartinį interneto naudotojų grėsmės lygį, „Kaspersky Lab“ pristatė pirmąjį globalų Kibernetinio saugumo indeksą „Kaspersky Cybersecurity Index“. Specialiame portale index.kaspersky.com pateikiami pasaulio vidurkiai ir konkrečių šalių duomenys. Lietuvos duomenų šiame indekse nėra. Kibernetinio saugumo indeksas – tai trijų pagrindinių kas pusę metų matuojamų rodiklių derinys. Šio indekso pagrindą sudaro 2016 m. rugpjūtį 21 pasaulio šalyje atlikto tyrimo duomenys. Rodiklis „Susirūpinę“ (Concerned) rodo, kiek procentų žmonių mano, kad jie patys gali tapti kibernetinio išpuolio taikiniu. Šis rodiklis nurodo, kaip naudotojai supranta jiems gresiantį pavojų. Rodiklis „Nukentėję“ (Affected) išskiria, kiek žmonių per tiriamąjį laikotarpį realiai tapo kibernetinės atakos aukomis, pavyzdžiui, susidūrė su duomenų nutekinimu arba išpirkos reikalavimu internete. Rodiklis „Apsaugoti“ (Protected) rodo naudotojų, įdiegusių vieną arba kitą apsaugos sprendimą įrenginyje, kurį jie naudoja naršyti internete, skaičių. Tai vidurkis visų naudojamų įrenginių, įskaitant kompiuterius ir mobiliuosius įrenginius. Globalus kibernetinio saugumo indeksas, atspindintis aktualių interneto grėsmių situaciją, atrodo taip: 21 proc.–29 proc.–60 proc. Tai yra, remiantis šiais duomenimis, dabar tik kas penktas pasaulio naudotojas mano, kad jam internete kyla kokia nors grėsmė. Tikriausiai dėl to galima paaiškinti faktą, kad trečdalis (29 proc.) jau nukentėjo nuo kibernetinių nusikaltėlių (pavyzdžiui, buvo įsilaužta į 8 proc. naudotojų paskyras, o 22 proc. buvo užkrėsti kenkėjiškomis programomis). Apsaugos sprendimus buvo įsidiegę tik 60 proc. apklaustųjų. „Mes sukūrėme šį Indeksą, siekdami atkreipti naudotojų, plačios visuomenės ir įrenginių bei programinės įrangos kūrėjų dėmesį į kibernetinio saugumo problemą. Daugybė naudotojų vis dar netiki, kad gali susidurti su internetinėmis grėsmėmis, todėl nediegia apsaugos sprendimų ir neapdairiai elgiasi tinkle. Dėl tokio elgesio jie tampa lengvai pasiekiamais kibernetinių nusikaltėlių taikiniais. Mes rekomenduojame gilinti kibernetines žinias ir atsakingai rūpintis ne tik savo, bet ir artimųjų saugumu. Saugumu verta dalytis“, – pažymėjo „Kaspersky Lab“ naudotojų departamento vadovas Andrejus Mocholia. Išsamiai sužinoti apie Indeksą, peržiūrėti įvairių šalių, amžių ir lyčių rodiklius, taip pat gauti papildomų žinių apie interneto naudotojų elgesį galima čia.