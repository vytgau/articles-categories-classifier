Bendrovė įtaria, kad prie atakos organizavimo galėjo tiesiogiai prisidėti užsienio valstybės programišiai. Įsilaužimas įvykdytas 2014 metų pabaigoje. Jo metu pavogti dideli kiekiai asmeninės informacijos, leidžiančios identifikuoti vartotojus bei „neužkoduotus saugumo klausimus ir jų atsakymus". Bendrovė „Yahoo“ ketvirtadienį atskleidė apie įvykusius milžiniškus saugumo pažeidimus. Buvo pavogti apie 500 mln. vartotojų duomenys, tarp kurių gali būti ir vardai, elektroninių paštų duomenys, telefonai, gimimo datos, kai kurie slaptažodžiai. Kompanija tvirtina, kad tai galėjo nutikti 2014-aisiais. Ji tiki, kad prie to prisidėti galėjo „valstybės remiamas veikėjas“, rašo „The Wall Street Journal“. „Yahoo“ patvirtina, kad kompanija apie tai pranešė potencialiai paveiktiems vartotojams ir ėmėsi priemonių, kurios gali apsaugoti jų paskyras. Ji prašo pasikeisti slaptažodžius. Tuo pačiu ji panaikino prieigą prie saugumo klausimų ir atsakymų, kad vartotojų slaptažodžių negalėtų pakeisti jokie tretieji asmenys. Kompanija, kuri dirba su teisėsauga, patvirtino informaciją apie tyrimo rezultatus: pavogta informacija neturėtų būti susijusi su tiksliais slaptažodžiais, mokėjimo kortelių duomenimis, nebuvo nutekinti ir banko sąskaitų numeriai. Įrodymų, kad tai padarė su valstybės institucijų remiami žmonės ar organizacijos kol kas nerasta. Rugpjūtį programišius, vardu „Peace“ (iš anglų k. Taika) interneto forumuose pradėjo skelbti, kad jis norėtų parduoti informaciją apie 200 mln. kompanijos vartotojų. Už tai jis norėjo 1,9 tūkst. dolerių. Anksčiau tas pats vartotojas bandė parduoti duomenis, kurie buvo nutekinti iš „Myspace“ ir „LinkedIn“. „Yahoo“ atstovas tuo metu tvirtino, kad kompanija žinojo apie šį „Peace“ pasiūlymą, tačiau „ji stengėsi patvirtinti faktus.“ Rugpjūčio mėnesį bendrovę „Yahoo“ įsigijo JAV telekomunikacijų gigantas „Verizon".