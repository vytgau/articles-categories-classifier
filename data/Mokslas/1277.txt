Jis įkūrė tokias milijardines kompanijas kaip „PayPal“, „Solar City“, „SpaceX“ ir „Tesla“, bet ar žinojote, kad prieš priimdamas svarbiausius sprendimus jis naudojasi šešių žingsnių procesu, kurį pasiskolino iš mokslinio metodo? E. Muskas, juokaudami galime pasakyti, šiuo metu yra viena iš didžiausių pasaulio žvaigždžių. Tūkstančiai žmonių stebėjo jo pristatytą elektrovilkiką ir sportinį automobilį, o jo gerbėjų ratas yra išties didžiulis. Apie E. Muską kuriami vaizdo įrašai, rašomos knygos, buriasi gerbėjų klubai. Ne vienam žmogui šis sėkmingas verslininkas yra tarsi įkvėpimas, todėl jis žvaigždės statuso nusipelnė. Daug žmonių mano, kad E. Muskui sekasi ir dėl jo drąsos. Tačiau jis pats sako, kad viskas yra apskaičiuota – visi jo sprendimai yra pamatuoti ir pasverti, jokio lošimo su likimu čia nėra. E. Muskas neseniai atskleidė šešių pakopų procesą, kurį naudojo visoms savo įmonėms įkurti ir kitiems svarbiems sprendimams priimti: Užduok klausimą Surink kiek įmanoma daugiau informacijos Sukurk aksiomas, paremtas surinkta informacija, ir nuspręsk, kokia tikimybė, kad kiekviena iš šių aksiomų yra teisinga Padaryk išvadą: ar tie teiginiai tikrai buvo teisingi, ar jie aktualūs, kokia tikimybė, kad jie tikrai veda prie šios išvados? Pabandyk paneigti savo išvadą: pasitelk prieštaringus įrodymus ir kitų pagalba, kad sunaikintum savo išvados tvirtumą. Jei niekas negali paneigti tavo išvados, ji turbūt yra teisinga. Bet tik turbūt. Ta išvada, aišku, yra tarsi atsakymas bandant priimti svarbius sprendimus. Šis procesas padėjo E. Muskui suvokti, kad elektromobiliams reikia paklausos, kad surinktos pajamos galėtų padėti investuoti į technologijų tobulinimą. Paklausa buvo sukurta pristatant tokius elektromobilius, kokius žmonės laikytų šauniais, gražiais, patikimais, prabangiais, o ne tik ekologiškais. E. Muskas pabrėžia šio metodo moksliškumą – kiekvienas žingsnis yra pagrindžiamas eile surinktų įrodymų. E. Muską erzina tie žmonės, kurie negali atskirti fakto nuo įsitikinimo. Jam svarbiausia surinkti kiek įmanoma daugiau informacijos, kad pavyktų sukurti tiksliausią prognozę, kokia yra tikimybė, kad vienas ar kitas žingsnis pavyks. Todėl, kai jis kartojo, jog elektrinis tolimųjų reisų vilkikas yra įmanomas, o ekspertai šypsojosi teikdami, kad kol kas tai nėra pasiekiama, E. Muskas diskutavo visai kitame lygmenyje. Kartais E. Musko planai yra prilyginami mokslinei fantastikai. Tačiau kai jis sako, kad raketos gali gabenti keleivius į tolimus kraštus, o miestas Marse bus pasiekiamas palyginti greitai, jis tai grindžia dideliu informacijos kiekiu. Kita vertus, tai tik dar labiau neramina dėl E. Musko pasisakymų apie mūsų pasaulio buvimą simuliacija ir dirbtinio intelekto pavojaus žmonijai.