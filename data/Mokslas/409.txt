Jei visi dirbtume tiek, kiek Elonas Muskas, būtume turtingi arba labai išsekę ir nelaimingi. „Boring“, „Tesla“ ir „SpaceX“ kompanijų vadovas ir įkūrėjas dirba nuolat. Jo darbotvarkė yra suskirstyta 5 minučių intervalais ir visi jie visuomet yra užpildyti. Teigiama, kad Muskas dirba bent 100 valandų per savaitę. 2015 metais Muskas atskleidė, kad nuo pat „SpaceX“ įkūrimo atostogavo vos du kartus – kompanija buvo įkurta 2002 metais. Pagrindinė tokio režimo priežastis – Muskas dievina savo darbą. „SpaceX“ jam teikia didžiulį pasitenkinimą, o netolimoje ateityje matomi pasiekimai jaudina. Norisi tikslus įgyvendinti kiek įmanoma greičiau, todėl darbas einasi be nepasitenkinimo. Egzistuoja ir kitos priežastys, kodėl milijardierius mieliau jau dirba nei atostogauja. Sugrįžęs iš pirmųjų atostogų nuo „PayPal“ įkūrimo Elonas Muskas sužinojo, kad akcininkai pakeitė kompanijos vadovą – jis buvo praktiškai atleistas iš kompanijos, kurią įkūrė. Per kitas savo atostogas Brazilijoje Muskas pasigavo maliariją ir vos nemirė. Vėliau jau dirbdamas „SpaceX“ Muskas nusprendė savaitei atsipalaiduoti, tačiau tada sprogo viena iš jo raketų. Muskas jau tuomet sakė, kad dėl to daugiau niekada savaitei nepaliks savo verslų. Tačiau palieka. Pernai jis atostogavo net du kartus – beveik tiek, kiek daugelis žmonių. Tikriausiai prisimenate laikus, kuomet ir jūs per visus metus taip ir neatostogavote. Tačiau prisiminkite, kad Muskas dirba ir savaitgaliais, ir per šventes. Tačiau tas poilsis tikriausiai buvo paskatintas šeimos – gegužę Muskas su savo mergina Amber Heard ir savo vaikais praleido šiek tiek laiko Australijoje, o gruodį su Heard atsipalaidavo su draugais. Ar Muskas dirba atostogaudamas? Taip, bet gerokai mažiau – tik porą valandų prie kompiuterio. Elonas Muskas keliauja pakankamai dažnai – leidžiasi į verslo keliones į Kiniją, Turkiją, Artimuosius Rytus. Tačiau to negalima laikyti atostogomis, nes jis išlaiko susikaupimą. Vis dėlto, tos dvi praėjusių metų atostogos reiškia, kad Elonas Muskas jau pradeda pamiršti tas su praeities atostogomis susijusias nelaimes. Kita vertus, kai labai mėgsti savo darbą, atostogos nėra būtinos.