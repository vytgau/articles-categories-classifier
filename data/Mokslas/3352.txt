Verta susipažinti su pagrindiniais naudingais „Google“ paieškos triukais, rašo „Motto“. 1. Naudokite citatas, ieškodami tikslios frazės Ši gudrybė yra pakankamai žinoma ir paprasta: jeigu ieškosite teksto, kuris yra „įrėmintas“ kabutėmis, būsite nukreipti tik į tuos puslapius, kuriuose jūsų ieškomi žodžiai yra išdėstyti tokia pat tvarka ir linksniais. Visgi, tai yra vietas reikalingiausių patarimų naršant internete, ypač, jei norite sužinoti kuo daugiau apie konkrečią frazę. 2. Naudokite žvaigždutę kabutėmis „įrėmintame“ tekste Tai yra mažiau žinomas triukas: jei ieškote frazės, kuri yra „įrėminta“ kabutėmis, bet nežinote, kaip tiksliai ji skamba, žodžius, dėl kurių abejojate, galite pakeisti žvaigždute. Tai labai naudinga ieškant dainos iš dalies girdėtų jos žodžių, pavyzdžiui, „imagine all the * living for today” (liet. „įsivaizduokite visus * gyvenančius šia diena) arba ieškant palyginimų, pavyzdžiui, „* yra tirštesnis nei vanduo”. 3. Naudokite minuso ženklą pašalinti kai kuriems paieškos rezultatams Ši funkcija naudinga, kai jūsų įvesti paieškoje žodžiai lemia daugybę paieškos rezultatų, kurie jūsų nedomina. Prieš paieškos rezultatą, kuris jūsų nedomina, reikia dėti minusą, pavyzdžiui, jaguaras -automobilis ir paleisti paiešką iš naujo. 4. Ieškokite naudodami raktažodžius Informacijos kituose tinklalapiuose galima ieškoti per „Google“ paieškos sistemą. Pavyzdžiui, jei norite sužinoti, kokiomis temomis DELFI buvo paminėtas „Google“ tinklalapis, įveskite „Google site:DELFI.lt”. 5. Paieškos rezultatai gali būti ir iš XIX amžiaus Ieškant „Google“ nenustebkite, jei pamatysite senesnės nei 100 metų informacijos. Tai gali būti, pavyzdžiui, laikraščiuose skelbta informacija. Atkreipkite dėmesį, kokio senumo paieškos rezultatas. 6. Jei norite palyginti naudokite santrumpą „vs.” Negalite nuspręsti, ką užsisakyti garnyrui: bulvių ar makaronų? Paiešką formuluokite taip „bulvės vs. makaronai“ ir rasite ne vieną palyginimą, kas yra geriau ir kodėl. 7. Smagi funkcija: pakreipkite paieškos langą Norite ieškoti smagiau? „Google“ kūrėjai yra įdiegę smagią funkciją: paieškos lange įveskite anglišką žodį „Tilt“ be kabučių ir paspaudę ant pirmos nuorodos, pamatysite, kas nutiks jūsų paieškos langui. 8. Legendinis žaidimas naikinant plytas Legendinis blokelių naikinimo žaidimas yra pasiekiamas per „Google“ paiešką. Į paieškos langelį be kabučių įveskite pavadinimą „Atari Breakout” ir pasirinkite paieškos galimybę „Vaizdai“. 9. Ieškokite vaizdų naudodami vaizdus Radote įtartinai pažįstamą nuotrauką? O galbūt norite sužinoti, iš kur yra jūsų rastas paveikslėlis? Jei išsaugosite paveikslėlį ir jo ieškokite „Google Vaizdai“, nuspaudę ant fotoaparato mygtuko prie paieškos langelio, galėsite pamatyti panašių vaizdų internete.