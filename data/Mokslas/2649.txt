Iniciatyva skirta savo ateitį su technologijų verslu siejantiems ir konkrečias idėjas jau turintiems žmonėms, kuriems „Telia“ suteiks IT infrastruktūrą idėjų plėtojimui ir neatlygintinas daugiau kaip 20 įvairių sričių ekspertų konsultacijas, rašoma pranešime spaudai. Registruotis į naują menotorystės programą nuo gegužės 24 d. gali visi, galvojantys kurti arba jau kuriantys technologijų verslą. „Telia“ programos dalyviams užtikrins reikiamas technologines sąlygas testuoti kuriamas paslaugas ar produktus, suteiks prieigą prie kompiuterinės debesijos sprendimų ir kitų infrastruktūros išteklių. „Šiame technologijų ir inovacijų festivalyje kartu su visa „Telia“ komanda keliame naują temą – kalbame apie gigabito visuomenę, kurią norime kurti sau ir ateinančioms kartoms. Tai - visuomenė, kurios visi piliečiai turi galimybę naudotis 1GB per sekundę spartos internetu kur bebūtų. Tokioje visuomenėje užtikrinamas nenutrūkstamas bendravimas – ir žmonių, ir daiktų, mažesnė gyventojų skaitmeninė atskirtis, geresnis viešojo sektoriaus paslaugų prieinamumas“, - cituojamas „Telia Lietuva“ vadovas Kęstutis Šliužas. Jo teigimu, vienas iš šios evoliucijos akseleratorių bus verslumas. Mentorystės programoje dalyvauja daugiau kaip 20 „Telia“ ekspertų – technologijų, verslo plėtros, finansų, teisės, žmogiškųjų išteklių ar komunikacijos. Jie savanoriškai konsultuos pradedančiuosius gyvai ir nuotoliniu būdu. Trečiadienį Vilniaus „Tech Parke" atidarytas renginys startuoliams „Login Startup Fair". 