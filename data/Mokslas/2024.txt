Prie šios nuotraukos buvo prierašas „iPhone8“ (įpakuotas). Tad galima daryti prielaidą, kad naujasis, jubiliejinis ir labai brangus išmanusis iš „Apple“ atrodys taip. iPhone 8 (encased) pic.twitter.com/9LpARCAML2— Evan Blass (@evleaks) August 8, 2017  Po investicijų banko „Goldman Sachs“, akcijų indekso „Nikkei“, verslo naujienų agentūros „Fast Company“ ir padalinio „KGI Securities“ pranešimų žinomas „Apple“ analitikas Ming Chi Kuo pamėgino paaiškinti, kodėl būsimo „Apple“ telefono „iPhone 8“ pradinė kaina bus ne mažesnė kaip tūkstantis JAV dolerių (maždaug 891 euras). Trumpai būtų galima pasakyti, kad naujojo „iPhone“ gamyba atsiėjo taip brangiai, kaip nė vieno kito lig šiol išleisto modelio, rašo forbes.com. Leidinyje „Economic Daily News“ buvo pateiktas gana išsamus šitokią didelę kainą pagrindžiantis paaiškinimas. Pasirodo, ilgametis „Apple“ komponentų tiekėjas „TPK Holding“ pateikė net 2–2,5 karto didesnės kainos pasiūlymą už technologijos „3D Touch“ integravimą į „iPhone“ dešimtmečio proga pasirodysiančio modelio ekraną. Turint omeny, kad 256 GB talpos „iPhone 7 Plus“ jau parduodamas už 863,5 euro, o „Apple“ juk reikia išlaikyti vienos iš pelningiausių pramonės šakos įmonių poziciją, 890 eurų suma neatrodo tokia ir didelė. „Apple“ jokiu būdu negarsėja kaip kukliai kainas didinanti įmonė. Pavyzdžiui, naujausios kartos nešiojamųjų kompiuterių „MacBook Pro“ kainos pakilo drastiškai, tačiau nei pardavimo rezultatai, nei lojalių klientų gretos nuo to nesumenko. Taigi, brangiųjų „iPhone“ pasirodymo akimirka nenumaldomai artėja.