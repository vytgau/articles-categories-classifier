Kai kurie neseniai 349 JAV dolerius kainuojančią kolonėlę nusipirkę klientai praneša, kad kolonėlė ant medinių baldų palieka baltą žiedą. „Apple“ trečiadienį paaiškino, kad problemų kyla su kolonėlėmis, kaip „HomePod“, kurių pagrindas yra silikoninis, kad būtų sumažinta vibracija. Bendrovė teigia, kad atsiradusios žymės po kelių dienų savaime išnyksta, perstačius kolonėlę į kitą vietą. O jeigu žymė vis dar yra matoma, „Apple“ rekomenduoja nuvalyti paviršių drėgna šluoste arba „baldų gamintojo rekomenduojamu būdu“. Ekspertai sako, kad kol kas dar sunku vertinti, ar tokios problemos gali pakenkti „HomePod“ kolonėlių pardavimams. Tačiau jeigu ši problema bus dažna, tai tikrai pakenks pardavimams ir „Apple“ pastangoms pasivyti „Google“ ir „Amazon“, kurios yra sukūrusios kolonėles, padedančias žmonėms valdyti namus ir gyvenimus per balsu aktyvuojamas skaitmenines asistentes. Tuo tarpu „Apple“ reklamuoja „HomePod“ kaip kolonėlę, kuri yra užprogramuota fiksuoti klausytojų pageidavimus ir automatiškai atrinkti dainas iš kompanijos muzikinės bibliotekos.