„Velykų Sekmadienis dar yra kalendoriuje „Apple iOS“ operacinės sistemos versijoje 11.2.2 , tačiau jau versijoje 11.2.5 kai kurie vartotojai Velykų neberado“, – skelbia kanalas „Fox News“, pažymėjęs, kad kalendoriuje vis dar yra Kalėdos ir Padėkos diena. Be to, naujoji operacinės sistemos versija leidžia telefone įsidiegti alternatyvius kalendorius – kinų, induistų ar musulmonų. Tačiau krikščioniško kalendoriaus 11.2.5 versijoje parinkčių sąraše nėra. Vienas iš vartotojų paskambino į kompanijos klientų aptarnavimo centrą, kad išsiaiškintų Velykų ir Didžiojo penktadienio dingimo iš kalendoriaus priežastis. Jam buvo atsakyta, kad kalendorius turi būti būtent toks, nes „Apple“ nusprendė pašalinti šias dienas iš JAV švenčių kalendoriaus.