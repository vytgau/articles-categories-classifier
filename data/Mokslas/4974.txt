Bandymų metu bus siekiama išsiaiškinti, ar prekių pristatymas skraidyklėmis yra saugus ir patikimas būdas, o taip pat bus siekiama nustatyti, kokio reguliavimo reikia tokiai veiklai, teigiama kompanijos pranešime. „Amazon“ Jungtinėje Karalystėje gavo leidimą trims naujų tipų bandymams: skraidinti skraidykles, kurios kaimo ir priemiesčių rajonuose nuskrenda toliau, negu mato jų operatorius; vienam operatoriui valdyti kelias itin automatizuotas skraidykles, o taip pat išbandyti prietaisus, kurie geba nustatyti ir išvengti kliūčių. „Britanija yra skraidyklių naujovių įgyvendinimo lyderė. Investuojame į mūsų prekių pristatymo skraidyklėmis sistemą „Prime Air“ čia jau kurį laiką“, – sakė „Amazon“ viceprezidentas pasaulinei inovacijų politikai ir ryšiams Paulas Miseneras. Verta paminėti, kad JAV federalinė aviacijos tarnyba praėjusį mėnesį pristatė ilgai lauktas taisykles, kurios leido JAV oro erdvėje naudoti nedideles komercines skraidykles. Remiantis naujosiomis taisyklėmis, dienos metu leista naudoti ne sunkesnes nei 25kg skraidykles, tačiau jos negali išskristi iš operatoriaus matymo lauko. Jungtinėse Valstijose paskaičiuota, kas skraidyklių naudojimas šalies ekonomikai gali atnešti daugiau nei 82 mlrd. JAV doleri pajamų ir leisti sukurti maždaug 100 tūkst. darbo vietų.