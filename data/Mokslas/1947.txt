„Google“ pažymi, kad naujoji OS tapo protingesnė, saugesnė, greitesnė ir galingesnė. „Android Oreo“ sistemoje pridėta funkcija „Google Play Protect“, apsauganti nuo kenkėjiškų programų, „gyvybiškų išmaniojo telefono rodiklių“ sekimo paslauga. Be to, naujoje OS supaprastinta funkcijos „paveiksliukas paveiksliuke“ (Picture in Picture) veikimas. Šios funkcijos dėka vartotojai gali matyti dvi programėles vienu metu. Naujos OS pristatymas buvo susietas su Saulės užtemimu, kuris buvo matomas keturiolikoje JAV valstijų. Sistemos pristatymui „Google“ sukurtame reklaminiame vaizdo įraše Saulė užstoją „Oreo“ sausainis, kuris vėliau krenta į Žemę. Kada naujoji sistema bus prieinama vartotojams kol kas neskelbiama. Tačiau skeliama, kad pirmieji šia sistema galės naudotis „Pixel“ ir „Nexus 5X/6P“ išmaniųjų bei „Pixel C“ ir „Nexus Player“ planšetų turėtojai. Iki metų pabaigos bus išleista naujoji sistema „Samsung“, LG, HTC, „Huawei“, „Sony“, „Essential“, „General Mobile“, „Nokia“, „Kyocera“, „Motorola“ ir „Sharp“ įrenginiams.