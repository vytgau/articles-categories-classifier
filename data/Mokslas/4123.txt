Pirmąkart Lisabonoje organizuojamas renginys sulaukė 53 tūkstančių dalyvių iš įvairių šalių. Tai dukart daugiau nei pernai Dubline, kur prieš šešerius ir prasidėjo šis renginys. Ši konferencija ypač orientuota į startuolius, kurie gali pristatyti save potencialiems investuotojams. Šiemet tarp 600 pranešėjų yra „Facebook“, „Tinder“, „Cisco“ vadovai, futbolo žvaigždės Figo, Ronaldinho. Dalyvauja daug Europos politinių lyderių. Portugalijos vyriausybė ne tik remia „Web Summit“ renginį, bet ir sukūrė planą paremti šalies startuolius. Technologijų konferencija Lisabonoje bus rengiama iki 2020 metų.