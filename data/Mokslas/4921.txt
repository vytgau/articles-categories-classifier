Šis naujausias televizijos standartas pavadintas 8K galės perduoti ir parodyti 16 kartų daugiau taškų, nei gali įprastinis HD vaizdas. Iš esmės vaizdo kokybė bus gerokai didesnė nei moderniausioje kino salėje. Be to, 8K galės parodyti ir labai aukštos kokybės stereoskopinį vaizdą. Sunku pasakyti, kaip šias transliacijas įvertins eiliniai japonai, nes kol kas parduotuvėse nėra imtuvų, kurie galėtų priimti tokį signalą, be to, labai mažai ir televizorių, kurie galėtų jį parodyti. Kita vertus, buitinė technika sparčiai tobulėja, matyt todėl Japonijos nacionalinė televizija jau po poros metų planuoja pradėti nuolatines 8K transliacijas, o 2020 m. taip bus transliuojama iš Tokijo olimpinių žaidynių.