Be NPU, minėtas lustų rinkinys apima po keturis 2,36 GHz dažnio „Cortex-A73“ ir 1,8 GHz „Cortex-A53“ branduolius bei dvylikos branduolių vaizdo greitintuvą „Mali-G72“ su 767 MHz dažniu. „Honor V10“ aprūpintas 5.99″ ekranu su 2160×1080 taškų raiška (kraštinių santykis – 18:9) su minimaliais rėmeliais iš visų pusių. Išmaniojo matmenys – 157х74,98х6,97 mm, svoris – 172 g. Tradiciškai, gamintojas panaudojo dvigubą kamerą, susidedančią iš spalvoto (16 Mp ) ir juodai-balto (20 Mp) modulių. Diafragma – f/1.8. Yra automatinis fokusavimas ir 4K vaizdo įrašymo palaikymas. Priekinė kamera turi 13 megapikselių jutiklį ir f/2.0 diafragmą. 3750 mAh talpos baterija palaiko greitą įkrovimą „Honor Supercharge“. Programinė įranga – „Android 8.0 Oreo“ su EMUI 8.0. „Honor V10“ bus parduodamas keturių spalvų – raudonos, auksinės, mėlynos ir juodos. Yra trys modifikacijos su skirtinga atminties talpa. Bazinė, turinti 4 GB operatyviosios atminties ir 64 GB ROM įvertinta apie 344 €. Vidutinė versija su 6 GB operatyviosios ir 64 GB vidinės atminties kainuoja 382 €. Galiausiai, norint Kinijoje įsigyti 6 GB + 128 GB talpos versiją prireiks 452 €. 