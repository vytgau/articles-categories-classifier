„Inkarų“ stebuklai Reklamų kūrėjai neabejotinai naudojasi šio „inkaro“ išmetimo fenomeno suteikiamais privalumais, kai gauna užduotį parduoti prekes. Tiesa, ši technika taikoma toli gražu ne tik prekyboje. Pavyzdžiui, atvykę į interviu dėl darbo ir išgirdę, kad jums siūlomas atlyginimas kur kas mažesnis, nei tikėjotės, patys to nesuvokdami imate leisti žemyn savo kartelę tam, kad priartėtumėte prie darbdavio pasiūlytos sumos. Taigi šioje situacijoje neišnaudojate savo potencialo ir sutinkate su mažesniu uždarbiu. Kitaip tariant, ši gudriai naudojama technika ne tik daro įtaką jūsų išlaidoms, bet ir koreguoja jūsų pajamas. Dėl šios priežasties rekomenduojama prieš ką nors įsigyjant atlikti mėgėjišką tyrimą ir išsiaiškinti, kokia gi yra reali prekės, kurią norite įsigyti, vertė. Ta pati taisyklė galioja ir derantis dėl atlyginimo. Jei pasidomėsite darbo sritimi, darbo vieta ir įmone, kurioje ketinate dirbti, be didesnių sunkumų išsiaiškinsite, ko iš tikrųjų galėtumėte tikėtis. „Bandwagon“ efektas Vietoje to, kad darytume apgalvotus ir pagrindo turinčius sprendimus, pasiduodame „Bandwagon“ efektui, kai tiesiog darome tai, kas daugumos pateikiama kaip norma. Šis efektas akivaizdus pažvelgus į ištikusią būstų krizę. Ilgus metus buvo vertinama kaip norma skolintis iš bankų tam tikrą sumą, už jums skirtą paskolą įsigyti būstą, o paskui ilgus metus paskolą dengti dalimis. Leidimas bankui nuspręsti, kiek jūs galite išleisti būstui, buvo norma, taip elgėsi dauguma, o galiausiai paaiškėjo, kad įsigyti būstai šiems asmenims yra neįkandami. Žinoma, ne visada elgdamiesi kaip dauguma darome klaidą. Svarbu nepamiršti, kad naudingiausia išsaugoti kuo didesnį objektyvumą, atlikti rinkos tyrimą ir tik tada priimti jums tinkamiausią sprendimą, nepriklausomai nuo to, ką daro visi kiti. Gyvenimo nekeičiantys sprendimai Status quo įsitikinimai reiškia, kad dažniausiai pasirenkami gyvenimo iš esmės nekeičiantys sprendimai arba tik šiek tiek jį koreguojantys variantai. Pavyzdžiui, mėnesinės jūsų išlaidos viršija pajamas, bet jūs tiesiog negalite gyventi be restoranų ir pertraukėlių brangiose kavinukėse. Galėtumėte pasirinkti pigesnį mobiliojo operatoriaus siūlomą paslaugų planą, bet jums tinka turimas, kurį naudojate jau ne vienerius metus. Dažnai renkamės status quo variantus, nes tai sutiekia mums patogumo jausmą. Nėra lengva rasti valios ir iš esmės pakeisti savo gyvenimą. Vis tik eidami pasikeitimų link mažais žingsneliais užduotį palengvinate ir sutiekiate sau galimybę siekti tikslų kur kas sklandžiau ir be didesnio streso. Štai kodėl finansų valdymo specialistai pataria numatyti biudžete pinigų išlaidavimo akimirkoms. Jei vis tik tenka gyvenimo būdą keisti radikaliau ir imtis taupymo priemonių, stenkitės nekarpyti išlaidų keliose srityse iš karto: restoranų imkitės vieną mėnesį, išmaniųjų prietaisų – kitą ir t.t. Dar labai naudinga numatyti asmeninių finansų dieną, kai skirsite laiko šiems mažiems pasikeitimams apgalvoti ir įgyvendinti.