Programuotojai iš Ukrainos pradėjo internete rinkti lėšas projektui, skirtam tiems, kas mėgsta kurti, bet nemėgsta užrašinėti to, ką sukūrė. Nedidelis prietaisas, primenantis papuošalą, atpažįsta kalbą ir konvertuoja ją į žinutę išmaniajame telefone. Ukrainiečiai išradėjai sukūrė nedidelį papuošalą su įspūdingu potencialu – tai vos trijų centimetrų skersmens pakabukas, kuris sugeba atpažinti savo savininko kalbą, konvertuoti ją į tekstą ir išsaugoti kaip žinutę išmaniajame telefone. Pakabukas moka 12 kalbų – tarp jų anglų ir ukrainiečių. Pasak jo kūrėjų, didžiausias prietaiso privalumas – tai, kad jis mobilus. Pakabukas veikia su išmaniaisiais telefonais, kuriuose įdiegta „Android“ ir „iOS“ operacinės sistemos, o prijungiamas per „Bluetooth“. Įrenginys ne tik iššifruoja kalbą, bet ir įrašo garso įrašą – dėl viso pikto, jei kartais netikėtai sutriktų sistema. Programuotojai primygtinai rekomenduoja savo mintis formuluoti – ir artikuliuoti – kuo aiškiau. Projekto kūrėjai dabar renka pinigus internete ir jų paskelbtas tikslas – 50 tūkst. dolerių (apytikriai 4,7 tūkst. EUR) – jau pasiektas.