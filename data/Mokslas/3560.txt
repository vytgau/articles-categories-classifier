Ryžio grūdo dydžio mikroschema įsodinama po delno oda. Darbuotojai, turintys tokį nepametamą identifikatorių, gali valdyti pastato durų užraktus, naudotis kompiuteriais ir duomenų bazėmis. Kita vertus, žmogus teisių gynėjai perspėja, kad toks, nors ir labai efektyvus asmens identifikavimo būdas, kelia daug etinių problemų. Pavyzdžiui, darbdavys panorėjęs galėtų surinkti labai daug itin tikslios informacijos apie kiekvieno darbuotojo elgesį: kiek ir kaip jis dirba, kur vaikšto, kur valgo ir panašiai.