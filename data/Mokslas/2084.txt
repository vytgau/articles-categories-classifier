Dirbtiniam intelektui – o ši programa buvo pavadinta LOXM – pavesta kuo greičiau ir naudingiau vykdyti klientų pavedimus dėl turto pirkimo arba pardavimo. Tam jis naudos duomenis, kurie buvo gauti išanalizavus milijardus ankstesnių sandorių. „Anksčiau šį darbą darė žmonės, tačiau dirbtinis intelektas tai galės atlikti veiksmingiau ir kur kas didesniu mastu“, – pareiškė vienas iš programos kūrėjų Davidas Fellah. Europoje atlikto testavimo rezultatai parodė, kad dirbtinis intelektas sandorius vykdo kur kas palankesnėmis kainomis, palyginti su realiais prekiautojais. Pasak D. Saimento, „JPMorgan“ pirmasis iš Volstrito bankų pasitelks dirbtinį intelektą operacijų vykdymui. Jo vertinimu, panašiai programai sukurti konkurentams reikės 18–24 mėnesių ir milijoninių investicijų.