„eMarketer“ skelbia, kad feisbuko naudotojų gretos augs, tačiau augimą skatins vyresni žmonės. O jaunesnių nei 24 metų žmonių akys kryps į kitus socialinius tinklus. „Mes jau dabar matome, kad paaugliai ir jauni suaugusieji migruoja į „Snapchat“ ir instagramą“, – sakė „eMarketer“ analitikas Oscaras Orozco. – Abi šios platformos yra itin populiarios šioje amžiaus grupėje, nes jaunimas dabar labiau mėgsta bendrauti per vizualinį turinį.“ Anot analitiko, egzistuoja ir paauglių, kurie visai neketina turėti feisbuko paskyros. Tačiau šį tinklą valdanti bendrovė „Facebook“ vis tiek palaiko su jais ryšį per jai taip pat priklausantį instagramą. „eMarketer“ padidino „Snapchat“ naudotojų Jungtinėse Valstijose prognozę ir prognozuoja, kad jų skaičius išaugs 25,8 proc. iki 79,2 mln. per mėnesį. Daugiausia, kaipo prognozuojama, naudotojų padidės tarp jaunų suaugusiųjų. Instagramo naudotojų skaičius turėtų išaugti 23,8 proc. iki 85,5 mln. žmonių per mėnesį. „Bendrovei „Facebook“ labai pasisekė, kad jie turi instagramą, kuris išlieka tvirtą platformą paaugliams, – pabrėžė „eMarketer“ analitikė Debra Aho Williamson. – Nors besinaudojančių feisbuku tarp paauglių mažėja, rinkodarininkai vis tiek galės juos pasiekti per instagramą.“