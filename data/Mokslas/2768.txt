Stebėtojai tokį veiksmą įvertino kaip vieną iš „Apple“ periodinių eksperimentų: bendrovė įvertino, ko reikėtų kuriant automobilį ir nusprendė to nedaryti, rašo „Business Insider“. Tačiau vienas leidinio apžvalgininkų Samas Sheadas neseniai atrado slaptą „Apple“ padalinį Berlyne, kuris, šaltinių teigimu, yra sukurtas iš žmonių, nusimanančių transporto srityje. Inžinieriai šiame padalinyje yra pasamdyti iš automobilio bendrovių ir kai kurie dirba prie žemėlapių kūrimo projektų. Taigi, kuria „Apple“ automobilį ar ne? UBS analitikas Stevenas Milunovichius kalbėdamasis su „Apple“ veiklą nagrinėjančios Asymco.com analitiku Horace Dediu ir „Apple“ finansines ir technologines naujoves vertinančios AboveAvalaon.com atstovu Neilu Cybartu klausė, ką jie mano apie projektą „Titan“. Štai yra keletas įžvalgų, kuriomis analitikai pasidalino. Pirma, transporto rinka yra didesnė nei informacinės technologijos ar sveikatos apsauga, t. y. dvi sritys, į kurias „Apple“ jau yra gerai įžengusi. Antra, sukūrus ir valdant naujo tipo automobilį būtų trukdoma autonominio vairavimo koncepcijos plėtrai. Trečia, bendrovė kaupia ekspertines žinias jutiklių, vairavimo ir žemėlapių sudarymo technologijų srityje. Tad galiausiai prieita išvados, kad projektas „Titan“ greičiausiai yra skirtas transporto platformai sukurti. „Ne automobiliui, bet visai patirčiai“, - sakė S. Milunovichius. Vertinant „Apple“ augimo galimybes, akivaizdu, kad norint tai užtikrinti, bendrovė turi eiti į didelės vertės rinkas, kitu atveju, tokio dydžio bendrovė nepajus jokio efekto. Pavyzdžiui, „Apple Watch“ yra ganėtinai populiarus įrenginys, tačiau vertinant su visu korporacijos dydžiu, jo poveikis „Apple“ - neesminis. Kalbant apie transportavimo platformą kaip apie patirtį galima nuveikti gana daug ir „Business Insider“ ragina pamėginti įsivaizduoti galimybes: jei ateities automobiliai yra valdomi autopiloto, ką žmonės tokioje transporto priemonėje veiks? Akivaizdu, kad jiems reikės papildomų pramogų, susisiekimo galimybių ir galimybių dirbti, kad važiuodami turėtų veiklos. Kartu ir autopilotu valdomai transporto priemonei reikės papildomų galimybių operatyviai gauti informaciją, kad tinkamai priimtų sprendimus. Abejose srityje „Apple“ ir dabar jau dirba. Visos šios detalės pamažu leidžia sudėti bendrą paveikslą: jei „Apple“ jau siūlo išmanius sprendimus namams, pavyzdžiui, naudojant „iPad“ ir „Siri“, kodėl jie negalėtų būti perkelti ir pritaikyti automobiliuose?