Pasak ataskaitos rengėjų, valstybės institucijos ir strateginės reikšmės valstybės įmonės vis dar neskiria pakankamai dėmesio valdomų informacinių sistemų saugumui. Skelbiama, kad dauguma procesų orientuota į pasekmių likvidavimą ir neskiriama pakankamai dėmesio kibernetinių incidentų prevencijai. Kiekviena Lietuvos viešojo sektoriaus institucija privalo įgyvendinti šalyje patvirtintus nacionalinius organizacinius – techninius kibernetinio saugumo reikalavimus ir kitus kibernetinę saugą reglamentuojančius teisės aktus. Ketvirtadienį planuojama visuomenei paskelbti Nacionalinio kibernetinio saugumo būklės ataskaitą.