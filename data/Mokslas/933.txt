Pirmadienį, sausio 1-ją, archeologai iš Izraelio oficialiai pristatė svarbų radinį – 2700 metų senumo iš molio pagamintą antspaudą, kuris, anot ekspertų, galėjo priklausyti bibliniam Jeruzalės valdytojui. Artefaktas, ant kurio senovės hebrajų kalba išgraviruota, jog jis „priklauso miesto valdytojui“, greičiausiai buvo kam nors padovanotas kaip suvenyras. Remiantis istorijos specialistais, tuo metu Jeruzalės valdytojo pareigos buvo vienos iš įtakingiausių ir garbingiausių. Nedidelės monetos dydžio antspaude pavaizduoti du vienas prieš kitą stovintys vyrai, tarsi veidrodiniai vienas kito atspindžiai, jie vilki dryžuotus apsiaustus, siekiančius kelius. Antspaudas rastas vienoje Jeruzalės senamiesčio aikščių. Jeruzalės valdytojus, kurie minimi Biblijoje, skirdavo karalius.