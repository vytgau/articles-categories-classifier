JAV informacinių technologijų giganto „Google“ administruojama platforma „Google Trends“ apskaičiavo, kad per pastarąsias 24 valandas Lietuva buvo dešimta šalis tarp tų, kurios aktyviausiai ieškojo informacijos apie olimpines žaidynes. Pirmoje vietoje buvo Urugvajus, antroje — Brazilija, o trečioje - Naujoji Zelandija. Toliau rikiavosi Švedija, Australija, Nyderlandai, Panama, Norvegija ir Kanada. „Google Trends“ analizuoja, kokia procentinė visų tam tikrame regione ir per tam tikrą laiko tarpą atliktų paieškų dalis tenka konkrečiai paieškai, šiuo atveju - olimpinėms žaidynėms. Olimpinės žaidynės prasidės penktadienį ir tęsis iki rugpjūčio 21 dienos. Lietuvos delegacijoje yra 68 sportininkai. Amerikiečių naujienų agentūra „Associated Press“ Lietuvai prognozuoja keturis medalius.