Pirmasis šį sąrašą aptiko Paryžiuje gyvenantis saugumo tyrinėtojas, pasivadinęs „Benkow“. Jį sudaro dvi dalys: vienoje yra tiesiog elektroninio pašto adresai, o antroje – elektroninio pašto adresai ir slaptažodžiai, rašo „IFLScience“. Žmonės gali pasitikrinti, ar jų elektroninio pašto adresas yra tame sąraše, suvesdami jį tinklalapyje haveibeenpwned.com. Šį tinklalapį sukūrė kibernetinio saugumo ekspertas Troy Huntas. Jis pirmasis susipažino su šiuo sąrašu, kurį jam persiuntė „Benkow“, ir galiausiai jį paskelbė. Jo teigimu, tai yra didžiausias duomenų kiekis, kokį jis įkėlė į savo tinklalapį. „Kad suprastume šį duomenų mastą, maždaug tiek žmonių gyvena Europoje“, – sakė jis. Šiuos duomenis surinko mašina, žinoma „Onliner Spambot“ vardu. „Benkow“ T. Huntas pažymi, kad su šiuo duomenų rinkimų yra susijęs IP adresas Nyderlanduose. Tačiau T. Huntas teigia neketinantis jo skelbti, kad nepaskatintų dar didesnio masto duomenų plitimo. Skelbiama, kad teisėsauga jau informuota apie šį IP adresą, tačiau jis kol kas dar neužblokuotas. Minėti ekspertai primygtinai ragina pasitikrinti svetainėje haveibeenpwned.com, ar jūsų elektroninio pašto adreso nėra sąraše, o jeigu jį radote, iš karto pasikeiskite savo slaptažodį. Juk jeigu kas nors turėtų jūsų namų rakto kopiją, juk iš karto bėgtumėte keisti spynos, ar ne?