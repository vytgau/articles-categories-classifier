Nacionalinės kosmoso ir aeronautikos agentūros (NASA) marsaeigis „Curiosity“ šiuo metu tiria „Murray“ plokštikalnių regioną, esantį Sharpo kalno apačioje, teigiama NASA pranešime. Šios Marso vietos yra nepaprastai panašios į uolingą kraštovaizdį, kurį galima pamatyti ir čia, Žemėje, rašo popsci.com. „Curiosity“ mokslo komanda buvo sujaudinta nuotraukų, kurios priminė kelionę automobiliu po Jungtinių Amerikos Valstijų pietvakariuose esančias dykumas“, - tvirtino projekte dalyvaujantis mokslininkas Ashwin Vasavada. Kaip rašo popsci.com, ši „Curiosity“ kelionė ir atsiųstos nuotraukos yra daugiau nei virtuali ekskursija po Marsą: marsaeigio surinkti duomenys ir padarytos nuotraukos suteikia vertingos informacijos apie tai, kaip planeta atrodė anksčiau. Ploni, smulkūs smiltainio sluoksniai rodo, kad uolos formavosi vėjui sklaidant nuosėdas, iš kurių formavosi uoliniai dariniai, vėliau sukietėję ir tapę uolomis. Dar vėliau šios uolos buvo veikiamos erozijos ir tada tapo tokiomis, kokias užfiksavo „Curiosity“ nuotraukose. Marse „Curiosity“ nusileido 2012 m. ir keliavo per šios planetos gruntą ir uolas kitus dvejetą metų, tirdamas jų geologiją ir ieškodamas praeityje egzistavusios gyvybės įrodymų. Praėjusią žiemą „Curiosity“ tapo pirmuoju roveriu, tyrusiu kitos planetos uolienas ir visai neseniai vietoje, pavadintoje Murray plokštikalniu, tyrė, kaip jos galėjo suformuoti uolas bei kopas. 