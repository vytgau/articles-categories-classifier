Anot A. Dulkio, Lietuvoje yra keletas startuolių, kurie jau bando realizuoti naująsias prekybos technologijas. Tiesa, pasak jo, Lietuvos mažmeninė rinka yra pakankamai nepaslanki – bendrovėms sudėtinga priimti ir įsisavinti naujoves. Tačiau ekspertas tikisi, kad vaizdas, kai žmogus ateina į parduotuvę, pasiima prekę ir iškart išeina jau atsiskaitydamas, bet nesugaišdamas kasose, bus įprastas jau artimoje ateityje. „Yra krūvos kamerų, kurios fiksuoja tavo veidą, atpažįsta tave pagal tai, atpažįsta produktus, kuriuos tu įsidėjai į krepšelį, ir tau nereikia susimokėti fiziškai – tu praeini pro vartelius, kurie fiksuoja tavo išėjimą iš parduotuvės ir tu tokiu būdu susimoki – nuskaičiuojami pinigai iš tavo kreditinės kortelės“, – aiškina A. Dulkys.