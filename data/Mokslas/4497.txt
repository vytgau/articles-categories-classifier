„Tele2“ 32 GB atminties „iPhone 7“ parduoda už 765 EUR. Siūlomi juodos ir rausvo aukso spalvų modeliai. 128 GB atminties talpos telefoną galima įsigyti už 887 EUR. Naujų telefonų kiekis yra ribotas, bet nuolat papildomas. Netrukus „Tele2“ pradės siūlyti ir 32 GB „iPhone 7 Plus“ už 909 EUR. „Apple“ savo sertifikuotu platintoju „Tele2“ pasirinko šių metų kovą. Prieš pasirašant bendradarbiavimo susitarimą, „Apple“ išbandė operatoriaus tinklą Lietuvoje naudodama naujausią savo produkciją, ir pritaikė jam visų gaminių programinę įrangą.  Vilniuje ir Kaune „iPhone 7“ prekiauti pradėjo ir „Topo centras“. Pranešama, kad parduotuvėje bent artimiausiu metu šiems telefonams nebus taikomos. Telefonai bus pardavinėjami oficialiomis, gamintojo nustatytomis kainomis: 32 GB atminties „iPhone 7“ siūlys už 779,99 Eur, o 32 GB „iPhone 7 Plus“ kainuoja 919,99 Eur. Naujų telefonų kiekis yra ribotas.