„Tai bene gausiausią technologinių inovacijų pasiūlą turinti parduotuvė Baltijos šalyse. Ji ypatinga tuo, kad ją sudaro dvi dalys – tradicinė pardavimų ir prekių zona bei šalia pat parduotuvės įsikūrusi atvira pramogų erdvė, kurioje lankytojai gali išmėginti naujausias virtualios realybės ir kitas žaidimų technologijas. Tokiais būdais siekiame dar labiau sustiprinti glaudų ryšį su savo ištikimais vartotojais“, – pranešime cituojamas „Samsung Electronics Baltics“ vadovas Lietuvoje Simonas Skupas. Naujoje parduotuvėje vartotojai galės įsigyti išmaniuosius telefonus, laikrodžius, apyrankes, televizorius, įvairius priedus bei aksesuarus. Žadama, kad joje bus teikiamos profesionalios konsultacijos bet kokiais techniniais klausimais. Vartotojai galės kreiptis ir dėl „Samsung“ telefonams taikomo nemokamo draudimo „Galaxy Care“ bei nuolaidų sistemos perkant naują telefoną grąžinant senąjį „Buy Back“. Šios parduotuvės plotas yra 180 kvadratinių metrų, kurių 40 skirti interaktyviai pramogų erdvei, o likusieji 140 – pardavimų zonai. 