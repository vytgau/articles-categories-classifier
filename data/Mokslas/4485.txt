Pranešime žiniasklaidai rašoma, visoms joms prireiks išmaniųjų telefonų pagalbos. „Didžiosios technologijų parodos leidžia suprasti, kokia kryptimi tobulės mūsų naudojami įrenginiai. Pavyzdžiui, vienoje pastarųjų, tarptautinėje elektronikos technologijų parodoje „IFA 2016“ gamintojai itin daug dėmesio skyrė išmaniems namams, virtualiai realybei ir išmaniesiems laikrodžiams. Vertindami šias naujoves pastebėjome labai įdomią tendenciją – praktiškai visoms joms pagrindiniu pagalbininku tampa išmanusis telefonas. Todėl užtikrintai galime teigti, kad pastarasis išliks labai universaliu įrenginiu tiek namuose, tiek darbe“, – sako bendrovės „Bitė Lietuva“ išmaniųjų įrenginių verslo plėtros vadovas Aurimas Kapočius. Buitinė technika tampa išmaniąja A. Kapočiaus teigimu, buitinę technika galima vadinti viena sparčiausiai tobulėjančių sričių: „Matome, kad didieji buitinės technikos gamintojai ima integruoti įvairias technologijas. Dabar net juokaujama, kad ateityje mums maistą gamins robotai. Jau šiandien kuriami išmanieji šaldytuvai su „Windows 10“ operacine sistema. Nuėjus į parduotuvę apsipirkti, per išmanųjį telefoną ir šaldytuve esančią vaizdo kamerą galima pažiūrėti, kokių produktų yra šaldytuve ir ko trūksta, o išmanioji dujinė viryklė automatiškai įjungia gartraukį, vos pajutusi jo būtinybę.“ Ateityje naudodami išmanųjį telefoną galėsime šaldytuvo ekrane palikti raštelius ar klausti namiškių, kurią produktų pakuotę pirkti. Negana to, net lygintuvai taps išmaniais ir telefono ekrane rodys svarbiausią informaciją apie lyginamą audinį ar net mokys, kaip lyginti teisingai. Virtuali realybė nukels, kur tik sugalvosime Kaip mano ekspertas, virtualios realybės technologija neabejotinai taps viena esminių ateityje: „Matome, kad visi didžiausi elektronikos gamintojai nepraleido šanso parodyti, ką jau yra nuveikę su virtualia realybe. Daugiausia tai virtualios realybės akiniai, tiesa, absoliuti dauguma jų reikalauja išmaniojo telefono. Jei prieš penkerius metus manėme, kad 3D technologija visus pakerės, virtualią realybę galima vadinti pažangesne jos versija. Naudojant ją galime žiūrėti filmus, žaisti žaidimus, peržiūrėti planuojamos kelionės maršrutus ir kitus dalykus siekiant sukurti realios aplinkos potyrį.“ Ateityje pasinaudodami virtualia realybe galėsime ne iš tolo žiūrėti į filmus ar žaisti žaidimus, o juose aktyviai dalyvauti: net iš telefono transliuojamame filme galėsime įsijausti į aktoriaus vaidmenį ir šokti drakonui ant nugaros bei leistis į kelionę, o žaidimuose viešojo transporto stotelė ar mokyklos kiemas gali virsti krepšinio aikštele ar karo lauku. Be to, ateityje telefonuose atsiradus galimybei įrašinėti VR vaizdo klipus, tai visiškai pakeis, kaip dalinamės įsimintomis akimirkomis su artimais žmonėmis. Išmanieji laikrodžiai taps gražesni ir dar labiau išmanūs „Bitės“ eksperto nuomone, dabar gamintojai daug dėmesio skiria išmaniųjų telefonų išvaizdai: „Artimiausiu metu galime tikėtis pokyčių išmaniųjų laikrodžių išvaizdoje. Pavyzdžiui, „Sony“ jau dabar parodė, kad ir laikrodžio dirželis gali būti išmaniuoju, reaguojančiu į dienos šviesą ir atitinkamai pagal savininko nustatymus keičiančiu spalvas ar stilių.“ Ateityje išmanieji laikrodžiai gali tapti tokie pat galingi, kaip ir išmanieji telefonai. Todėl net ir laikrodį bus galima naudoti, norint padiktuoti tekstą el. laiškui, o išmaniuoju laikrodžiai pilnaverčiai pakeis bankų korteles, tapatybės korteles ir raktus. Asmeninius duomenis saugosime kaip akį Įrenginiuose esančių duomenų saugumu yra suinteresuoti visi, todėl jau netrukus pradėsime naudoti dar pažangesnėmis apsaugos priemonėmis. „Prieš keletą metų atsiradusi pirštų atspaudų technologija leidžia geriau apsaugoti informaciją išmaniuose įrenginiuose, bet dabar jau aktyviai tobulinama dar aukštesnio patikimumo technologija - akies rainelės skenavimas. Ją jau galima rasti naujausiuose išmaniųjų telefonų modeliuose, ir jau netrukus bus įdiegtas kompiuteriuose ir planšetėse. Ateityje nuskenavus akies rainelę galėsime atlikti daug veiklų – nuo telefono ar planšetės atrakinimo iki prisijungimo prie tinklapio ar pirkimo autentifikavimo“, – komentuoja ekspertas.