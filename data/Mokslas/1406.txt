Bendrovė apdovanota sidabru už rinkodaros komunikacijos kampaniją #BePresent, kuri praėjusių metų pabaigoje buvo vykdoma Centrinės-Rytų Europos ir Skandinavijos rinkose, įskaitant Lietuvą. Kampanija skatino didžiųjų žiemos švenčių metu mažiau dėmesio skirti telefonams, daugiau – savo artimiesiems. Šių metų „Euro Effie“ rinkimuose „Huawei“ buvo vienintelė bendrovė IT / telekomunikacijų kategorijoje, įvertinta apdovanojimu. #BePresent kampanijos idėja buvo išsiskirti iš konkurentų, kalėdiniu laikotarpiu intensyviai investuojančių į telefonų reklamą, ir sustiprinti ryšį su tiksline auditorija kalbant apie tai, kas jai iš tiesų svarbu. Būtent todėl visa kampanija buvo paremta ne paties telefono reklama, o nauju požiūriu – raginimu per Kalėdas padėti telefoną į šalį ir daugiau dėmesio skirti savo artimiesiems. Kampanijoje buvo naudojama televizijos reklama, taip pat skaitmeniniai ir tradiciniai reklamos sprendimai. Kampaniją papildė viešųjų ryšių veiksmai, į kuriuos buvo įtrauktos ir vietinės įžymybės (Lietuvoje – Erica Jennings, Monika Šalčiūtė, Agnė Jagelavičiūtė ir Indrė Stonkuvienė). Kampanijos akcentas buvo Varšuvoje atidaryta „idealios dovanos“ parduotuvė, kurioje buvo siūloma per šventes artimiesiems padovanoti pačią geriausią dovaną – savo dėmesį. Kampanijos tikslas buvo sustiprinti emocinį ryšį su tiksline auditorija ir pristatyti „Huawei“ P9“ išmaniuosius telefonus su dviguba kamera, kuri buvo sukurta „Huawei“ bendradarbiaujant su žinoma Vokietijos bendrove „Leica“. „Euro Effie“ apdovanojimas „Huawei“ buvo skirtas už sugebėjimą sukurti prekės ženklo ryšį su vartotoju bei viso regiono ir vietinės tikslinės auditorijos suvokimą. „Šis apdovanojimas įvertino „Huawei“ pastangas kuo geriau suprasti vartotojų poreikius. Didžiuojuosi, kad šią kampaniją, kurią kūrėme išskirtinai Centrinės-Rytų Europos ir Skandinavijos regionams, įvertino komunikacijos ekspertai“, – sakė Centrinės-Rytų Europos ir Skandinavijos regionų „Huawei“ vartotojų verslo grupės vice prezidentas Tony Rong. „Euro Effie“ – kasmetiniai apdovanojimai, kurių metų apdovanojami efektyviausių tarptautinių komercinių komunikacijos kampanijų Europoje kūrėjai. „Euro Effie“ sidabru apdovanota „Huawei“ #BePresent kampanijos TV reklamą galima pamatyti ČIA.