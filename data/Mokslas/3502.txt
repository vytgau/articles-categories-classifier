Praktines žinias leis pagilinti ir atnaujinta mikroskopų bazė, skelbiama pranešime. „3D objektai padeda įsisavinti ir suprasti pateikiamą informaciją daug greičiau ir efektyviau. 3D akinių, projekcinio ekrano ir kompiuterinių technologijų sukuriamas įspūdis leidžia mokiniams biologijos kursą išsamiau ir vaizdingiau susipažinti su biologijos mokslais. Ypatingai tai aktualu mokiniams, kuriems sunkiau suvokti erdvinę ir vizualinę informaciją, todėl tikimasi, kad ši 3D technologija palengvins mokymosi procesą ir galbūt padės sudominti ir mažiau motyvuotus mokinius“, - rašoma pranešime. Šioje klasėje mokinių patogumui taip pat įrengta gamtos mokslų laboratorija, nupirkti nauji biologiniai mikroskopai bei biologiniai mikroskopai su video kameromis bei kiti reikmenys, kurie pamokų metu moksleiviams leis geriau susipažinti su gamtoje vykstančiais procesais. Vaclovo Giržado progimnazijoje, esančioje Kaišiadoryse, mokosi 1-8 klasių mokiniai. Naujai atidarytoje gamtos mokslų klasėje pamokos bus dėstomos vyresnių klasių mokiniams. Pirmosios demonstracinės biologijos pamokos metu buvo parodyta erdvinė žmogaus širdies sandara bei visas širdies darbo procesas. 3D technologijos pagalba matomi erdviniai objektai ir jų įvairiapusė vizualizacija padeda įsisavinti ir suprasti pateikiamą informaciją daug greičiau ir efektyviau. Užsidėjus įkraunamus 3D akinius ir projektoriuje paleidus pasirinktą biologijos pamokos temą mokiniai galės pamatyti įvairių žmogaus organų sandarą ir veiklą, stebėti kaip vyksta ląstelių dalijimasis, fotosintezė bei išvysti kitus 3D biologijos mokomuosius objektus. Vaclovo Giržado progimnazijai 3D klasės įrangos instaliavimo darbai ir licencija 3D pamokoms kartu su demonstraciniais moduliais kainavo 5 300 eurų, papildoma mokslinė įranga atsiėjo dar apie 2 900 eurų, baldai – apie 6 800 eurų.