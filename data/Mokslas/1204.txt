Pasak kriptovaliutas sekančios platformos „CoinDesk“, vieno bitkoino kaina po 14 val. Lietuvos laiku pasiekė 9 tūkst. 908,96 dolerio. Per pastarąsias 24 val. internetinė valiuta iš viso brango 1,56 proc. Penktadienį kritęs iki 7 tūkst. 958 dolerių, bitkoinas šią savaitę vėl šoktelėjo į viršų apie 2 tūkst. dolerių. Verta pažymėti, kad „CoinDesk“ platforma skaičiuoja suminį bitkoino indeksą, kuris sudaromas atsižvelgiant į kriptovaliutos vertę svarbiausiose pasaulio keitimo biržose. Kai kuriose keityklose vieno bitkoino vertė jau perkopė ir 10 tūkst. dolerių ribą. Nuo šių metų pradžios bitkoino kaina išaugo jau apie 875 proc.