Tokijuje įsikūrusi bendrovė „AgIC“ sukūrė rašymo priemonę, leidžiančią konstruoti elektros grandines. Kompanijos pavadinimas remiasi sidabro trumpiniu periodinėje cheminių elementų lentelėje -Ag ir žodžių „Ink Circuit“ (rašalo grandinė) inicialais -IC. Iš pirmo žvilgsnio šis prietaisas atrodo, kaip įprastas rašiklis. Tačiau, dėl rašalo elektrinio laidumo, su juo nupieštą piešinį galite paversti į veikiančią elektros grandinę. Vaizdo įrašas parodo praktinius šio įrankio pritaikymo būdus. Juo galima ne tik elektronikos subtilybių pamokyti savo vaikus, bet ir pasilinksminti patiems.  Prie idėjos įgyvendinimo prisidėjo finansavimo platforma „Kickstarter“, joje 2015 metais surinktos lėšos padėjo šį produktą padaryti prieinamą visiems. Rašiklį su sidabro rašalu galite nusipirkti „AgIC“ interneto parduotuvėje už 14,99 dolerių (13,5 eur). Tačiau turėkite omenyje, kad jis garantuotai veiks tik ant specializuoto popieriaus, kurį taip pat galite įsigyti minėtoje parduotuvėje.