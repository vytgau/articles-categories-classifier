Viršutiniame „Samsung W2018“ prietaiso dangtelyje įtaisyti du 4,2 colio ekranai – iš išorinės ir vidinės pusių. Jų skiriamoji geba yra 1920×1080 taškų, o tai atitinka Full HD formatą. Išmanusis gavo procesorių „Snapdragon 835“, kuris gaminamas naudojant 10 nanometrų technologiją. Šiame gaminyje naudojami aštuoni branduoliai „Kryo 280“, kurių taktinis dažnis siekia 2.45 GHz, galingas grafikos greitintuvas „Adreno 540“ ir X16 LTE modemas, kurio duomenų siuntimo sparta yra iki 1 Gb/s. Gamintojas pasigyrė, kad naujiena tapo pirmuoju pasaulyje išmaniuoju telefonu, kuriame įrengta 12 megapikselių kamera su maksimalia f/1.5 diafragma. Fotoaparatas taip pat gali pasigirti optinio vaizdo stabilizavimo sistema. Priekiniame fotoaparate naudojamas 5 mln. vaizdo taškų jutiklis. Galiniame dangtelyje įmontuotas pirštų atspaudų skaitytuvas. Yra mygtukas balso asistento „Bixby“ aktyvavimui ir simetriškas USB Type-C prievadas. Maitinimo šaltiniu tapo 2300 mAh baterija, o prietaisą kontroliuoja operacinė sistema „Android 7.1.1 Nougat.“. Išmanusis telefonas aprūpintas 6 GB operatyviosios ir 64 arba 256 GB vidinės atminties. Kaina nepaskelbta, tačiau sklando gandai, kad ji gali siekti 2000 USD. Šis modelis, kaip ir kiti gamintojo atlenkiami išmanieji, vargu, ar bus oficialiai platinamas Europoje. 