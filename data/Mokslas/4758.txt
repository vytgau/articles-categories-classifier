NASA duomenimis, tris vaikaičius turintis 58 metų senelis trečiadienį pagerino atitinkamą iš viso 520 dienų rekordą, kuris priklausė dabar jau į pensiją išėjusiam kolegai Skotui Keliui, praneša agentūra AFP. Absoliutaus pasaulio rekordo autorius yra rusas Genadijus Padalka, per kelias misijas orbitoje praleidęs iš viso 879 dienas. Dž. Viljamsas pirmą kartą į kosmosą pakilo 2000-aisiais su erdvėlaiviu „Atlantis“. Pirmoji jo misija į Tarptautinę kosminę stotį (TKS) įvyko po šešerių metų, kai stotį dar tesudarė du moduliai. Dabartinės savo pusmečio misijos pabaigoje rugsėjo pradžioj Dž. Viljamsas kosmose bus praleidęs iš viso 534 dienas, o atvirame kosmose dirbęs iš viso penkis kartus.