Socialiniame tinkle kai kurie jo naudotojai jau pastebėjo, kad be įprastų reakcijų po įrašais jie gali pasirinkti paspausti ir vaivorykštės spalvų vėliavėlę. Tačiau „Facebook“ siūlo ir daugiau atributų, tai – kaukės ir temos, ne tik reakcijos. Rašoma, kad šiuo metu „Facebook“ yra daugiau nei 76 tūkst. grupių, kuriose yra daugiau nei 12 mln. narių, kurios palaiko seksualinių mažumų bendruomenę, rašo dailydot.com. Šį mėnesį daugiau nei 1,5 mln. žmonių planuoja dalyvauti kai kuriose iš 7,5 tūkst. Išdidumo renginių, kurie yra organizuojami per socialinį tinklą. Negalintys dalyvauti renginiuose, bet norintys išreikšti savo paramą seksualinių mažumų bendruomenių nariams gali atnaujinti savo „Facebook“ profilį. Pavyzdžiui, pasirinkę facebook.com/celebratepride galite atnaujinti savo profilio nuotrauką. Taip pat dalindamiesi kitomis nuotraukomis prie jų galite pridėti vaivorykštę ar papildomus lipdukus su vaivorykštės tematika.