Komercinis krovinių laivas į TKS atvyko dvi dienos po to kai pakilo iš aikštelės Virdžinijos valstijoje. Be NASA įrangos ir eksperimentų, „Orbital ATK“ krovinių kapsulė, šešiems astronautams neša šokoladinių ir vanilinių ledų, bei picos krovinį. Būdami kosmose astronautai visuomet ilgisi picos, tačiau Italų kosmonautui Paolo Nespoli šiuo metu itin sunku, stotyje jis jau nuo liepos mėnesio, ir ten turės išbūti dar mėnesį. P. Nespoli stoties robotine „ranka“ pagriebė krovinį, TKS skriejant 480 kilometrų virš Indijos vandenyno. Be jau paruoštos picos, kapsulėje yra daugybė kitų ingredientų, iš kurių galima pasidaryti labai skanią picą Žemėje – padažo, sūrio, aštraus kumpio, ančiuvių pastos, pomidorų, pesto padažo, alyvuogių aliejaus ir kitų. Astronautams taip pat atsiųsta įvairių rūšių šaltų desertų: ledų vafliniuose puodeliuose, ledų vafliuose, ledų ant pagaliuko ir vaisinių ledų ant pagaliuko. Iš viso kapsulė nešė apie keturias tonas sveriantį krovinį, pavadintą „S. S. Gene Cernan“ sausio mėnesį mirusio paskutinio mėnulyje vaikščiojusio žmogaus garbei. Siuntoje yra ir moksleivių parūpintų juodvabalių bei dobilų eksperimentams. Krovinių laivas kosminėje stotyje liks iki gruodžio mėnesio, tada bus pakrautas atliekomis ir paleistas atgal. Bus atliktas eksperimentas, kai kapsulė pakibs netoli orbitoje sklendžiančios stoties, tada bus paleisti keli maži palydovai, o kapsulė krisdama atgal į Žemę sudegs atmosferoje. Kitas pagrindinis NASA krovinių siuntėjas „SpaceX“ kitą mėnesį turėtų išsiųsti savo krovinį.