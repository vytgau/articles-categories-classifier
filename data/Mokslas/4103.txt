„Skype“ puslapyje teigiama, kad problemos bendrovei žinomos. Teigiama, kad „Skype“ vartotojai žinutes gali matyti pavėluotai, ar jos gali visai nenusisiųsti. „Mūsų programuotojai stengiasi išspręsti visas problemas. Mes atsiprašome už jums sukeltus rūpesčius“, – rašoma „Skype“ puslapyje. Tai – jau ne pirmas masinis socialinio tinklų, pokalbių svetainių „nulūžimas“ šiomis dienomis. Ketvirtadienio vakarą masiškai strigo socialinis tinklas „Facebook“ ir susirašinėjimui skirtas įrankis „Facebook Messenger“. Daugiausia nepatogumų patyrė Rytų Europos vartotojai.