Prisijungę vartotojai automatiškai nuo jos atjungiami ir sudėtinga prie „Skype“ prisijungti iš naujo. Tinklalapių sutrikimus fiksuojantis „downdetector.com“ skelbia, kad „galimi „Skype“ sutrikimai“, nes šiandien sulaukta daugiau pranešimų apie šios programėlės veikimo klaidas nei įprastai. Jų per pastarąją valandą sulaukta 14. Paprastai, galimi sutrikimai fiksuojami, kai gaunama daugiau nei 5 pranešimai apie veiklos sutrikimus. Jei situacija prieš 15 val. dar neatrodė labai bloga, po valandos jau buvo užfiksuota daugiau nei 550 pranešimų apie programėlės veiklos sutrikimus. 16 val. pranešimų apie „Skype“ sutrikimus padaugėjo iki 985. Naujausius duomenis apie programos veikimo sutrikimus galite rasti čia. DELFI sulaukė „Skype“ naudotojų skundų. „Prieš valandą pradėjo neveikti „Skype“, suvedus slaptažodį rašė, kad negaliu prisijungti, neatitinka account'o duomenys. Tada kelis kartus keičiau slaptažodį, bet blogiausia, kad vietoje to, kad būtų aiški lentelė, kad yra nesklandumų, neveikia, vartotojui sudaromas įspūdis, kad kažkas blogai iš jo pusės. Pavyzdžiui, jis užmiršo slaptažodį. Baisiausia tai, kad nežinai, o gal kas pavogė tavo account'a?“, - rašė vienas skaitytojas kiek po 15 valandos. Kitas skaitytojas nurodė, kad prie programėlės negali prisijungti tik kompiuteryje, naudojant telefoną „Skype“ veikia. Dažniausiai vartotojai skundžiasi sunkumais jungiantis prie „Skype“ (77 proc.), gauti žinutes (12 proc.) ar skambučiams (9 proc.).