Prieš metus pradėtas teikti pirmasis Baltijos šalyse hibridinio tipo – vario ir mobiliojo ryšio – internetas vartotojams leido naudotis stabiliu iki 100 Mb/s siekiančia sparta. Alchemikai šimtus metų bandė paprastus metalus paversti auksu, tačiau paaiškėjo, kad tai neįmanoma. Vis dėlto telekomunikacijų pasaulyje – tai gali nutikti. Nuo šiol tuo gali įsitikinti privatūs ir verslo klientai, kurių gyvenamąsias ar darbo patalpas pasiekia tik fiksuotojo telefono linija. Bendrovės klientai, kurių butą ar namą pasiekia optinis kabelis, gali naudotis iki 1 gigabito per sekundę (Gb/s) spartą siekiančiu internetu. Plačiajuosčio DSL interneto planų naudotojams iki šiol buvo prieinama daug mažesnė, iki 19 Mb/s siekianti interneto sparta. Tačiau šiandien viskas keičiasi – pradėta diegti S-VDSL technologija ir ją palaikantys tinklo mazgai variniams laidams suteikia šviesolaidžiui artimas galimybes: pirmųjų bandymų metu Alytuje metu pasiekė 230 Mb/s duomenų atsisiuntimo greitį. „Turime plačiausią Lietuvoje šviesolaidinio interneto tinklą, kurio mums pavydi net Vakarų valstybės. Tačiau vis dar yra nemažai žmonių, kurių namus pasiekia tik fiksuotojo telefono ryšys. Nuo šiandien mūsų siūloma SVDSL technologija leis šiems vartotojams turėti įspūdingos spartos, stabilų ryšį užtikrinančias interneto galimybes. Tai ypač aktualu Lietuvos regionų centruose ir mažesnėse gyvenvietėse, kur didelė dalis žmonių gyvena nuosavuose namuose“, – sako „Telia“ technologijų vadovas Andrius Šemeškevičius. Skaičiuojama, kad iki metų pabaigos S-VDSL technologijos suteikiama didele interneto sparta galės naudotis daugiau kaip 70 tūkst. „Telia“ DSL linijas turinčių gyventojų ir įmonių. Nors bendrovė be šviesolaidinio tinklo turi ir oficialiais duomenimis sparčiausią Lietuvoje mobiliojo ryšio tinklą, svarbus S-VDSL technologijos privalumas, lyginant su 4G mobiliuoju internetu, yra toks, kad interneto greitaveika ir kiti techniniai parametrai nepriklauso nuo oro sąlygų ar prie stoties prisijungusių vartotojų skaičiaus. Kokią interneto spartą su S-VDSL technologija turės klientai, priklausys nuo pastotę ir galinę įrangą jungiančios varinės linijos ilgio. Jei ji yra trumpesnė nei 700 metrų, duomenų atsiuntimo greitis sieks iki 250 Mb/s, o jei atstumas siekia 700–1200 metrų, sparta bus iki 100 Mb/s. Maksimalus duomenų išsiuntimo greitis abiem atvejais siekia 56 Mb/s. Naująją technologiją gali išbandyti ir užsisakyti tiek esami, tiek nauji bendrovės privatūs ir verslo klientai, turintys technines galimybes. Esamiems DSL liniją turintiems klientams reikės atsinaujinti šiuo metu naudojamus maršrutizatorius. Šiuo metu S-VDSL technologija jau diegiama Alytuje, Anykščiuose, Ariogaloje, Biržuose, Elektrėnuose, Ignalinoje, Jonavos rajone, Kauno rajone Vandžiogalos miestelyje, Prienuose, Radviliškyje, Raseiniuose, Šakiuose, Trakuose ir Trakų rajone, Ukmergėje, Utenoje, Tauragėje ir Vievyje. Artimiausiu metu ji bus pasiūlyta Kretingos, Palangos, Priekulės ir Salantų gyventojams, o iki metų pabaigos siūloma S-VDSL technologija bus prieinama daugelyje Lietuvos miestų ir gyvenviečių. Vartotojams, kurių namus pasiekia fiksuotojo ryšio linija, bet jie kol kas negali pasinaudoti S-VDSL paslauga, siūloma užsisakyti hibridinio tipo internetą, kuris interneto greitį padidina iki 100 Mb/s.