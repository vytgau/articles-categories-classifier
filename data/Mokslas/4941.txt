Pranešime žiniasklaidai rašoma, kad operatoriaus klientams vienas megabaitas (MB) JAV kainuos 3 centus su PVM, o Brazilijoje – 10 centų. Tai yra mažiausios tarptinklinio interneto kainos JAV ir Brazilijoje tarp visų Lietuvos mobiliojo ryšio operatorių. Prognozuojama, kad rugpjūtį ypač išaugs srautas lietuvių, vykstančių už Atlanto. Sportininkai ir sirgaliai keliaus į Vasaros olimpines žaidynes 2016 Brazilijoje, o turistai – į JAV. Operatorius ryšį atpigina tam, kad olimpinį mėnesį klientai galėtų laisvai naudotis internetu keliaudami ar nuvykę į Rio 2016. Tai padaryti pavyko pasiekus susitarimą su JAV ir Brazilijos ryšio operatoriais. „Specialiai olimpiniam mėnesiui pasiekėme susitarimą su partneriais užsienyje. Siekiame geriausias kainas klientams siūlyti ne tiktai Lietuvoje, bet kelionėse. Už megabaitą mokant 3 ar 10 centų bus galima be baimės dėl sąskaitos patikrinti feisbuką ar paskelbti nuotrauką“, – sakė „Tele2“ generalinis direktorius Petras Masiulis. Norint pasinaudoti mažomis interneto kainomis, nieko papildomai klientams daryti nereikės. Kirtus JAV ar Brazilijos sieną, apie taikomus tarifus informuos SMS žinutė. Sumažinti tarptinklinio ryšio įkainiai galios rugpjūčio 1-31 d., visoje JAV ir Brazilijos teritorijoje. Visą rugpjūtį Brazilijoje, kur vyks 2016 m. olimpinės žaidynės, „Bitės“ klientai taip pat galės naudotis mobiliuoju internetu specialia kaina: 0,15 Eur už megabaitą.