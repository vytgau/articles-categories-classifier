Apvalios formos observatorija atsiėjo 1,2 mlrd. juanių (160 mln. eurų). Jos paskirtis - tyrinėti kosmosą. Iki šiol didžiausiu pasaulyje radioteleskopu buvo laikoma Aresibo observatorija Puerto Rike. Observatorija Kinijoje, kurią sudaro 4 450 panelių, be kita ko, ieškos protingos gyvybės ženklų kosmose. Be to, ji stebės tolimus pulsarus - greitai besisukančias neutronų žvaigždes, kurios laikomos supernovų sprogimų produktais. Kinija jau kurį laiką labai aktyviai investuoja į kosmoso programą. Ji apima ir savos kosminės stoties planus bei nusileidimą mėnulyje.