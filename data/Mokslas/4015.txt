Ši technologija yra priedas prie „Miracast“ standarto, kuris naudojamas vaizdo perdavimui per Wi-Fi iš mobiliųjų įrenginių ir nešiojamųjų kompiuterių į televizorius, monitorius ar projektorius. „UltraCast“ veiks išmaniuosiuose telefonuose su „Helio“ linijos procesoriais ir įrenginiuose su „MediaTek 4K Ultra HDTV“ mikroschemomis. Šiai technologijai „MediaTek“ sukūrė naują vaizdo išlyginimo algoritmą, kuris išsaugo aukštą vaizdo kokybę ir sumažina bevielio ryšio duomenų perdavimo vėlavimą. „MediaTek“ atstovai tikisi, kad nauja technologija padės sumažinti dabar egzistuojančią prarają tarp turinį apdorojančių ir rodančių įrenginių. „UltraCast“ yra atvira platforma, todėl „MediaTek“ mano, kad išmaniųjų telefonų ir TV priedėlių gamintojai, taip pat skaitmeninės televizijos kompanijos, parems šią technologiją ir naudos ją savo produktuose, leisdami vartotojams patogiai žiūrėti 4k turinį dideliuose ekranuose. „Nors 4K turinys ir toliau populiarėja prietaisų rinkoje, tačiau visuotinio paplitimo apribojimu vis dar išlieka 4K ekranų kaina. „MediaTek“, sukūrusi „UltraCast“ technologiją, siūlo vartotojams pajusti malonumą žiūrint 4K raiškos turinį naudojant išmaniuosius telefonus ir skaitmeninę televiziją, o gamintojams – veiksmingą ir ekonomišką sprendimą jų įrenginiams“, – sakė bendrovės „Home Entertainment“ departamento generalinis direktorius Es Er Tsai.