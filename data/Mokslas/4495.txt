Ekspertai vis garsiau kalba apie jų privalumus ir teigia, kad ši naujovė ateityje bus populiari tiek mobiliųjų įrenginių, tiek ir televizorių ar monitorių gamyboje. Norintiems suprasti kas yra Quantum dot, pateikiame įdomiausius šios inovacijos faktus. 1. Tai neįtikėtinai mažos dalelės Quantum dot – tai ekranų gamyboje naudojami nanokristalai sudaryti iš puslaidininkių medžiagų. Nanometras sudaro vieną milijardąją metro dalį, kas reiškia, jog Quantum dot dalelė yra 10 tūkst. kartų mažesnė už žmogaus plauko storį. 2. Skirtingas dydis lemia spalvą Quantum dot dalelės skleidžia skirtingas spalvas, priklausomai nuo jų dydžio ir gali atkartoti visą spalvų prizmę. Pavyzdžiui, didžiausios, maždaug 50 atomų diametro dalelės, švyti raudona spalva, o mažesnės, kurios turi 30 atomų diametrą, švyti žalia spalva. Tai supratę mokslininkai, pradėjo naudoti Quantum dot televizorių, monitorių ir kitų ekranų gamyboje tam, kad išgautų kuo platesnę spalvų gamą. 3. 64 kartų gilesnės spalvos Šiuo metu Quantum dot naudojami kai kuriuose naujuose SUHD TV televizoriuose. Technologijų gamintojai pastebi, kad tai padeda sukurti ryškesnes, gilesnes spalvas ir milijardus atspalvių. Teigiama, kad su Quantum dot galima išgauti 64 kartus gilesnes spalvas nei įprastame televizoriuje. 4. Taupo energiją ir nekenkia aplinkai Dideli ir ryškūs telefonų, monitorių ar televizorių ekranai yra populiarūs, tačiau naudoja daug energijos, o labiausiai paplitęs būdas ją taupyti – tai sumažinti ekranų ryškumą. Su Quantum dot ši problema nėra tokia reikšminga - ekranai naudoja mažiau energijos, nors jų spalvos yra ryškesnės nei įprastų. Kompanija „Samsung“ šiais metais pirmoji pristatė Quantum dot televizorius be cheminės medžiagos kadmio, kuris buvo naudojamas gamyboje iki šiol ir kurio perteklius, gali turėti žalos sveikatai bei aplinkai. 5. Leidžia palaikyti HDR1000 kokybę Viena iš priežasčių, kodėl gamintojai susidomėjo Quantum dot, yra ta, kad jų dėka sukuriamas itin ryškus vaizdas atveria galimybę palaikyti HDR1000 kokybę. HDR standartas skirtas išgauti tikslesnes spalvas: kuo baltesnę baltą ir kaip įmanoma juodesnę juodą. Savo ruožtu HDR1000, būdamas pažangiausias rinkoje, visa tai daro tiksliausiai. Rezultatas: ekrane matomos net smulkiausios detalės, kurios kituose ekranuose pasislepia šešėliuose ar išsilieja.