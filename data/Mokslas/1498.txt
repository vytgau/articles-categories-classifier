Iki šiol jos mums užmiršti neleidžia aplink nelaimės vietą ištuštėjusios gyvenvietės, nuo radiacijos sukeltų ligų kenčiantys gyventojai ir milžiniškas, susprogusį reaktorių dengiantis, apsauginis gaubtas. Pranešimai 1986 m. balandžio 26 d. sprogimą žiniasklaidoje pasirodė praėjus tik 36 valandoms po avarijos. Tuo tarpu vėjas radioaktyvias dulkes išnešiojo po daugelį Europos valstybių. Avarijos vietoje kenksmingų medžiagų sklaidą stabdyti mėgino dešimtys tūkstančių darbininkų. Ypač pavojingomis sąlygomis jie sukonstravo ir apsauginį sarkofagą, pastaruosius 30 metų dengusį sprogusio reaktoriaus griuvėsius. Šią laikiną ir jau byrėti pradėjusią konstrukciją pernai pakeitė naujas, moderniomis saugos sistemomis aprūpintas, nerūdijančio plieno gaubtas. Jo aukštis – 108 metrai, plotis – 257 m, o ilgis – 162 m. Metalinio karkaso svoris beveik 3 kartus didesnis už Eifelio bokšto svorį. Jam sukonstruoti prireikė 25 milijonų darbo valandų. Naujasis gaubtas tapo didžiausia kada nors surinkta mobiliąja konstrukcija pasaulyje. Daugiau žiūrėkite laidoje „Mokslo sriuba“: 