Mokslininkai iš Kalifornijos sukūrė daugkartinio naudojimo popierių. Įdomu tai, kad jame rašoma ne rašalu, o šviesa. Nepaisant to, jog vis daugiau žmonių renkasi knygų skaitykles ir skaitinius išmaniuosiuose telefonuose ar planšetėse, Jungtinėse Valstijose kiekvienais metais sunaudojama 70 mln. tonų popieriaus. Kalifornijos universiteto chemikai viliasi, kad jų sukurtas naujos kartos popierius, kurį ištrinti ir pakartotinai naudoti galima net iki 80 kartų, padės minėtąjį skaičių drastiškai sumažinti. Šios naujos kartos popieriaus gamybos technologijos esmė – nanodalelės (elementai, net tūkstantį kartų mažesni nei žmogaus plauko skersmuo).