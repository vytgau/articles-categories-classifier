Jie įvyko tuo metu nuo Žemės nusisukusioje Saulės pusėje, tad aptikti tik zondų STEREO A ir B duomenyse. Ypatingi jie tuo, kad abiejų metu į aplinką buvo išmesta labai daug helio-3 ir geležies, gerokai daugiau, nei įprastinių žybsnių metu. O dabar detalūs žybsnių stebėjimai parodė, kad jie prasidėjo regionuose, kuriuose medžiaga buvo susisukusi į spirales. Šių magnetinio lauko laikomų spiralių atsileidimas įgreitino daleles ir leido joms pabėgti tolyn nuo Saulės, o ypatingai šį poveikį pajuto būtent helio-3 ir geležies atomai. Kodėl būtent jie – neaišku. Tyrimo rezultatai arXiv.