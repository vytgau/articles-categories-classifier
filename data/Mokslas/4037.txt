Pasiekia gerų rezultatų 2016 m. vasario mėn. San Franciske išnagrinėjus 3 mln. internetinės failų talpinimo ir versijavimo saugyklos GitHub „pull requests’ų” nustatyta, jog patvirtinti moterų parašyti kodai sudarė 78,6 proc., tuo tarpu vyrų – 74,6 proc. Įdomumo dėlei, GitHub naudojasi daugiau nei 12 mln. vartotojų. Tyrimo metu nustatyta, jog moterų parašyti ir patvirtinti kodai, nepriklausomai nuo programavimo kalbos, dominuodavo. O jei moterų kodo pakeitimai būdavo atmesti, jos būdavo labiau linkusios jį koreguoti ir pakartoti. Moterys sudaro tik 20 proc. visų programuotojų Realybė tokia, jog programavimas šiuo metu – vyrų stichija. Europos Sąjungos (ES) statistikos padalinio „Eurostat” duomenimis, net 80 proc. informacinių ir komunikacijos technologijų (IKT) specialistų Lietuvoje yra vyrai. Vyrai žavisi pačia technika, o moterims tai tik priemonė problemai išspręsti. Verta prisiminti, jog vystant informacines technologijas (IT), moterys aktyviai dalyvavo nuo pat pradžios. Kompiuterių mokslo pioniere laikoma anglė Ada Lovelace, sukūrusi pirmąjį mašinos vykdomą algoritmą. Siekiant merginas paskatinti drąsiau žengti į vyrišką programavimo pasaulį, lapkričio 19 d. „NFQ Technologies” organizavo konferenciją „Girls can code”. Renginio metu „KAYAK” komandos „Development Team Lead” Darius Ašeriškis merginas mokino programuoti ir įtikinti, jog programuoti gali kiekvienas: „Moki naudotis Excel’iu – moki programuoti!"  „Director of Engineering” Modestas Kapušinskas pasakojo apie lyčių įvairovės svarbą komandoje:„Dauguma kompanijų kuria produktus, kuriuos naudoja tiek vyrai, tiek moterys, todėl mišraus kolektyvo sukurtas produktas labiau atitiks abiejų lyčių poreikius. Tinkamas pavyzdys – rankinių e. parduotuvė. Ar bus ji sėkminga, jei ją nuo A-Z kurs vien vyrai? Dauguma vyrų žavisi pačia technika, tuo tarpu moterims tai tik priemonė darbui atlikti ir problemai išspręsti.” Mišrus kolektyvas – geresni produktai Mišrus kolektyvas gali prisidėti ne tik prie sėkmingesnių produktų kūrimo, bet ir prie geresnių finansinių rezultatų. Organizacijos „Catalyst” atlikti tyrimai rodo, jog kompanijoms, kurių didžiąją vadovaujančių pozicijų dalį sudarė moterys, pavyko pasiekti 53 proc. didesnę nuosavo kapitalo grąžą, 42 proc. didesnę apyvartą ir 66 proc. geresnį naujųjų investicijų pelningumą. Pasibaigus „Girls can code” programavimo dirbtuvėms „KAYAK” ir „HomeToGo” komandų merginos dalinosi savo sėkmės istorijomis. Gita Žemgulienė profesionalią gimnastiką iškeitė į programavimą, Rūta Povilaitytė baigė fiziką, bet karjerą pasuko programinės įrangos kūrimo kryptimi, o Aureliją Kuncevičiūtę visada traukė menas – svajojo tapti dizainere, tik nesitikėjo, jog kurs „front-end” sprendimus didžiausiai pasaulyje atostogų būsto nuomos paieškos sistemai. „Mūsų kolektyve stereotipai negalioja, per paskutinius pusę metų net 45 proc. naujų darbuotojų, užimančių programuotojų, duomenų ar kokybės analitikių pozicijas sudarė moterys“, – sakė „NFQ Technologies” vadovas Paulius Insoda.