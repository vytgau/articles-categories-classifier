„Apple Watch“ išliko rinkos lyderis, tačiau 2016 m. trečiąjį ketvirtį (liepą-rugsėjį) jų buvo parduota tik šiek tiek daugiau nei milijonas. Per tą patį praėjusių metų laikotarpį pirkėjai įsigijo 3,9 mln. šių išmaniųjų laikrodžių. Iš penkių pirmaujančių prekių ženklų tik „Garmin“ laikrodžių pardavimai išaugo, bet labai nežymiai. Ekspertai primena, kad tai buvo laikotarpis prieš pasirodant atnaujintoms versijoms. Vis dėlto, anot Džitešo Ubranio (Jitesh Ubrani) iš IDC, tai rodo, kad vartotojų apetitas sumažėjo.