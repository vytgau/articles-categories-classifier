Pasak A. Dulkio, viena didžiausių problemų gamtoje yra nakvynės vieta. „Šią problemą galima išspręsti taip, kaip tai padarė amerikiečiai. Tai yra namelis ant mašinos stogo, tiksliau, tai yra bagažinė, kuri vėliau pavirsta nameliu. Išsiskleisti šį namelį trunka apie 45 sekundes. Bagažinė yra atspari vandeniui“, – pasakoja technologijų ekspertas. Kitas technologinis išradimas, kuris palengvintų iškylavimą gamtoje, – lempa nuo uodų. Šis prietaisas užtikrina, kad 5 metrų spindulių prie jūsų nesiartintų uodai. Be to, turbūt nė vienas neįsivaizduojame išvykos į gamtą be elektroninių prietaisų: telefono, fotoaparato ir t.t. Pasak A. Dulkio, juos galima įkrauti išorine baterija-dėžute, o ją – saulės energija. Į bateriją-dėžutę galima susidėti elektroninius prietaisus, ji yra atspari vandeniui. Tarp A. Dulkio apžvelgiamų technologijų – ir išmanusis miegmaišis bei priemonė maistui gaminti.