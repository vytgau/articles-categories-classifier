Rusija pastaruoju metu sulaukė didelio dėmesio dėl kibernetinių nusikaltimų. JAV ir Europa ne kartą kaltino Maskvą kibernetinių nusikaltėlių rėmimu, nors pats Kremlius šiuos kaltinimus nuolat atmeta. Reaguodami į kaltinimus, Rusijos valdžios atstovai nori parodyti, kad Maskva pati dažnai kenčia nuo kibernetinių išpuolių, rašo „Reuters“. Informacinio saugumo konferencijoje Magnitogorske Rusijos centrinio banko pirmininko pavaduotojas Dimitrijus Skobelkinas teigė, kad 2017-aisiais šalyje fiksuota 21 atskira kibernetinių atakų banga, kurių metu buvo naudojama „Cobalt Strike“ programinė įranga. „Šios atakos kirto daugiau nei 240 kredito įmonių, 11 iš šių išpuolių buvo sėkmingi. Pavogtas pinigų kiekis siekia trilijoną rublių“, – sakė D. Skobelkinas. „Cobalt Strike“ yra programinė įranga, skirta testuoti kibernetinės gynybos atsparumą, tačiau nusikaltėliai šią programą dažnai naudoja kaip įrankį atakuojant bankus Rusijoje ir Europoje.