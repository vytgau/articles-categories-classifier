Vėžlių lytis priklauso nuo temperatūros, kurioje jie buvo perimi, todėl šiltesni orai lemia daug didesnę patelių populiaciją. Suvokdami globalius temperatūros pokyčius, mokslininkai jau įspėjo, kad panašus likimas gali ištikti ir Australijos vėžlius. „Netrukus žaliųjų vėžlių patinų gali nebelikti – tai tikras pavojus gamtai“, – perspėja Pasaulio gamtos fondo Australijoje vadovas Dermotas O`Gormanas. Mokslininkai suskaičiavo, kad kone kiekvienas jauniklis kai kuriuose vakariniuose paplūdimiuose Didžiajame barjeriniame rife buvo patelė, o 86 proc. suaugusių vėžlių buvo moteriškos lyties. Netgi paplūdimiuose, kur laikosi vėsesnė temperatūra, beveik 70 proc. vėžliukų buvo patelės, rašoma independent.co.uk. Biologai įspėja, kad jei ši tendencija tęsis, vėžlių populiacija ateityje apskritai ims mažėti.