Iš karto būtina pasakyti, kad šis tyrimas nebuvo susijęs su savavališku mirties pasirinkimu. Mirtis nelygi mirčiai ir kai kuriais atvejais ji gali būti skausminga. Taip pat pažymima, kad tyrimas sutelkė dėmesį į mirštančiojo potyrius, o ne jo aplinką. Mirtis visada stipriai paveikia išgyvenusiuosius. Mokslininkai analizavo mirtinomis ligomis sergančių žmonių pasisakymus ir mirties bausme nuteistų žmonių žodžius. Visos šios istorijos ir mirštančių žmonių nuotaikos buvo stebėtinai pozityvios. Šių žmonių žodžiuose nėra baimės ar nerimo, kurie įprastai lydi sveikų žmonių pokalbius apie mirtį. Kai kurie iš šių pasisakymų buvo gerai žinomų žmonių mintys, kurios buvo išdėstytos žinant, kad jas perskaitys didelis gerbėjų skaičius. Tai, žinoma, veikia turinį, tačiau tyrimą atlikę psichologai pastebėjo, kad pozityvus nusiteikimas būdingas daugeliui mirštančiųjų. Mokslininkai taip pat pakvietė keletą nemirštančių žmonių įsivaizduoti, kad jie serga mirtina liga arba laukia mirties bausmės įvykdymo. Eksperimento dalyviai buvo paprašyti parašyti trumpą pareiškimą, paremtą jų fantazija ir įsivaizdavimu, kaip jie jaustųsi, jei lauktų mirties. Šie tekstai buvo kupini gailesčio, nerimo ir baimės – kur kas negatyvesni už iš tikrųjų mirštančių žmonių mintis. Į tyrimą buvo įtraukti ir mirties bausme nuteistų žmonių eilėraščiai. Tie, kurie buvo rašyti tuomet, kai mirties bausmės vykdymo laikas dar buvo toli, buvo kur kas labiau neigiami nei pasisakymai prieš pat mirtį. Bet ar tai ką nors įrodo? Reikia pripažinti, kad šis tyrimas buvo labai ribotas. Buvo tirti tik mirtinomis ligomis sergantys ir mirties bausme nuteisti žmonės. Kita vertus, baimė ir nerimas yra dvi priežastys, kodėl žmonės apie mirtį galvoja taip negatyviai. Todėl įdomu išgirsti, kad atėjus laikui mirštantys žmonės spinduliuoja ramybe ir nerodo jokių baimės ženklų.