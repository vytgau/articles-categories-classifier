Atrodo, dabar jie sugebėjo apeiti antipiratinę apsaugą, nes internete pasirodė veikiančios piratinės „Rise of the Tomb Raider“, „Doom“, „Just Cause 3“, „Inside“ ir „Total War: Warhammer“ žaidimų versijos. Panašu, kad „Denuvo“ apsaugą pirmiesiems pavyko nulaužti „Voksi“ grupei iš Bulgarijos. Anksčiau kita programišių grupuotė, pasivadinusi „3DM“, gyrėsi jog turi nulaužtą „Rise of the Tomb Raider“ versiją, tačiau jos iki šiol nepaviešino. Tačiau „nemokamų“ žaidimų mėgėjams džiaugtis dar anksti: „Voksi“ nepavyko pilnai įveikti apsaugos. Visus minėtus žaidimus galima paleisti, tačiau „Valve“ tarnyba apgaunama taip, kad „Steam“ „mano“, jog žaidėjai naudoja ne pilną šio žaidimo versiją, o nemokamą demonstraciją. Nulaužtiems žaidimams piratai rekomenduoja užregistruoti atskirą „Steam“ sąskaitą, kadangi ji bet kuriuo metu gali būti užblokuota.