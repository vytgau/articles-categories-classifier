Pelėdgalvio vikšrai sparčiai naikina kukurūzų pasėlius Afrikoje ir ne tik, skelbia BBC. Pernai jis buvo pirmą kartą pastebėtas Afrikoje ir dabar sparčiai plinta. Šio kenkėjo plitimas kelia grėsmę maisto saugumui ir žemės ūkio produktų prekybai, skelbia Tarptautinis žemės ūkio ir biomokslų centras (angl. Centre for Agriculture and Biosciences International arba Cabi). Pranešama, kad ūkininkai gali netekti pragyvenimo šaltinio, jei šis invazinis kenkėjas pasieks Aziją ir Viduržemio jūros regioną. Maisto ir žemės ūkio organizacija planuoja sušaukti skubų pasitarimą dėl šios grėsmės.