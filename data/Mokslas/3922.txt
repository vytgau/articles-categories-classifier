Profesionalaus socialinio tinklo „LinkedIn Corp“ įsigijimo sandoriui, kuris yra įvertintas 26,2 mlrd. JAV dolerių, jau pritarta Jungtinėse Valstijose, Kanadoje, Brazilijoje ir Pietų Afrikoje. Sandoris turėtų būti baigtas įgyvendinti jau artimiausiomis dienomis, pažymima „Microsoft“ pareiškime. Apie susitarimą įsigyti „LinkedIn Corp“ už 26,2 mlrd. JAV dolerių JAV technologijų milžinė pranešė birželio viduryje. Tuomet skelbta, kad generaliniu „LinkedIn“ direktoriumi ir toliau išliks Džefas Vaineris (Jeff Weiner), tačiau jis turės atsiskaityti „Microsoft“ vadovui Satjai Nadelai (Satya Nadella).