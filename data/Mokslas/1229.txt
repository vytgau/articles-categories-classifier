Net ir 10 centimetrų skersmens šiukšlė tokia pavojinga Tarptautinei kosminei stočiai, kad ji paprastai pakeičia savo poziciją, jei tik ekspertai pastebi netoliese skriejantį tokį objektą. Tokių žmogaus paliktų didesnių nei 10centimetrų šiukšlių dabar kosmose skrieja aštuonios tonos – 29 tūkstančiai objektų, sako Europos kosmoso agentūros tyrėjai. Europos kosmoso agentūra vykdo projektą, pavadinimu „DeOrbit“. Tyrėjai kuria technologijas, kurios galėtų kosmoso šiukšles sugauti ir pasiųsti atgal į Žemę. Taip pat ieškoma būdų, kaip gaminti palydovus, kurie baigę veikti neliktų kosmose amžinai.