DELFI primena, kad 2016 m. rugsėjį paleidimo aikštelėje Floridoje JAV kosminių technologijų bendrovės „SpaceX“ raketa nešėja ir palydovas sprogo. Sprogimas Kanaveralo kyšulio oro pajėgų bazėje sunaikino „Falcon 9“ ir ryšių palydovą, priklausantį Izraelio bendrovei „Spacecom“ ir turėjusį padėti „Facebook“ vadovui Markui Zuckerbergui įgyvendinti sparčiojo interneto ryšio projektą atokiose Afrikos vietovėse. Nustatyta, kad gedimas įvyko bake, esančiame didesnio antrosios pakopos suskystinto deguonies rezervuaro viduje. Po sprogimo „SpaceX“ prognozavo, kad raketų startai bus atnaujinti jau lapkritį. Vis dėlto planuota paleidimo data buvo atidėta iki gruodžio, o vėliau – iki sausio.