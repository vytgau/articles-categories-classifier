Pasak televizorių ekspertų, priežastis labai paprasta – tokia žodinė rinkodara tikrai veikia, rašoma pranešime spaudai. Skambus technologijos ar parametro pavadinimas yra pardavimų dedamoji. Tiesa, tai lemia šiokias tokias painiavas ir tikrai ne be tikslo. Kai kurie žmonės jau pastebėjo, kad LED televizoriai iš esmės yra toks pats televizorių tipas kaip LCD, o 4K ir UHD irgi reiškia tą patį dalyką – raišką. Taigi nemažai televizorių technines charakteristikas apibūdinančių žodžių yra rinkodaros terminai. Atsižvelgiant į tai, ieškant naujo televizoriaus bandoma gilintis į tokių parametrų reikšmes ir diferencijuoti skirtumus. Varle.lt televizorių ekspertas ir pardavimų vadovas Justinas Kaušinis atrinko vienus skambiausių 2017 m. televizorių parametrų ir paaiškino jų esmę. Skambūs televizorių parametrų pavadinimai 2017 ba„SUHD“ („Samsung“) 2015 m. „Samsung“ kompanijos pristatytame technologijos pavadinime „SUHD“ neužkoduotos jokios revoliucijos. Kas yra „SUHD“? Tai terminas, kuriuo „Samsung“ apibūdina savo topinius televizorius. Visi „SUHD“ televizoriai pasižymi UHD/4K raiška, kvantiniais taškais ir vietiniu pritemdymu (angl. local dimming).Taip pat „SUHD“ televizoriai pasižymi HDR turiniu. Specialistai siūlo atkreipti dėmesį, kad tokiomis savybėmis pasižymi praktiškai kiekvienas 2016 metais išleistas 4K televizorius. Nesunku pastebėti, kad „UHD“ reiškia „Ultra High Definition“ raišką, tačiau ką reiškia priekyje esanti „S“ raidė? „Specialus“? „Samsung“? „Super“?. Tai tiesiog raidė, kuri sukuria stiprų rinkodaros prasme „Samsung“ burtažodį. „Super UHD“ („LG“) Painu, bet nieko nuostabaus. „CES 2016“ metu „LG“ kompanija tiesiog nukopijavo „Samsung“ „SUHD“ termino idėją. Vienas didžiausių televizorių gamintojų tiesiog pagalvojo ir nusprendė: gerai, pavadinkime savo televizorius „Super“. „Super UHD“ nėra kitokios raiškos nei „SUHD“, tai tiesiog aukščiausios klasės „LG“ gamintojo įrenginiai. Tai tiesiog rinkodaros žodis. Tačiau kas išskiria „Super UHD“ televizorius iš kitų ne Super „LG“ televizorių? Visi „Super UHD“ televizoriai pasižymi HDR suderinamumu, kurį „LG“ pavadino „HDR Plus“, patobulintu spalvų perteikimu, ryškumu, kontrastu ir „TruMotion 240Hz“ atsinaujimo dažniais, t.y. viskuo, kas apskritai būdinga 4K televizoriams. Galbūt jums kyla klausimų dėl „LG“ OLED televizorių, kurie lyginant su bet kokiais LCD televizoriais, siūlo geresnę vaizdo kokybę? Taigi, tokių televizorių „LG“ nepavadino „Super UHD“. „Signature“ („LG“) Tai dar vienas „LG“ gamintojo rinkodaros terminas. Pasak gamintojo, šis burtažodžis reiškia, kad „Signature“ įrenginiai išlaiko savo esmę pasižymi minimaliu dizainu, inovatyviomis technologijomis, išskirtinumu ir patogumu vartotojui. Kalbant apie „Signature“ televizorius reiškia pažymėti, kad šiai linijai priklauso du „LG“ OLED televizorių modeliai: „G6“ ir „E6“, kurie pasižymi 4K raiška, HDR palaikymu ir „Dolby Vision“. Skamba kaip išskirtumas, tačiau tokie pat dalykai būdingi ir pigesniems „LG“ gamintojo OLED televizorių modeliams: „B6“ ir „C6“. „Triluminos“ („Sony“) Unikalia vadinanti savo „Triluminos“ technologija „Sony“ apibūdina kelias televizorių spalvų technologijas. Pasak „Sony“, „Triluminos“ televizoriai – tai platesnė spalvų paletė, natūralesni atspalviai ir tikslus spalvų atkūrimas. Iš tikrųjų „Triluminos“ yra kvantinių taškų sinonimas, tačiau „Sony“ kvantinių taškų puslaidininkių technologiją apibūdina operuodama „QD Vision“ išvystytos technologijos terminu. Kvantiniai taškai („Samsung“ ir kiti gamintojai) Tai televizorių parametras, kuris nėra rinkodaros kūrinys. Kvantiniai taškai yra mažos dalelės, kurios aprūpintos energija (patekusios į šviesą) ima intensyviai švytėti skirtingomis spalvomis. Kvantiniai taškai leidžia aprūpinti televizorius plačiomis spalvų gamomis. 2015 m. kvantinius taškus „Samsung“ pavadino nanokristalais, tačiau 2016 m. šis terminas naudojamas kartu su „SUHD“. Televizorių gamintojų logika panaši: kam naudoti vieną visiems aiškų terminą, jei gali jam dar suteikti ir savo pavadinimą, jei jis taps stipriu pardavimų burtažodžiu?