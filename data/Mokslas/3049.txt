Atitinkamas ieškinys buvo paduotas ketvirtadienį San Francisko teismui Kalifornijoje. Kaip tvirtino „Twitter“, JAV muitų-pasienio tarnyba pareikalavo iš bendrovės pateikti paskyros informaciją, įskaitant ir savininkų asmeninius duomenis. Minėtoje paskyroje periodiškai atsiranda pranešimų, kritikuojančių D. Trumpo administracijos imigracijos politiką. Agentūros „Bloomberg“ duomenimis, nurodytos „Twitter“ paskyros savininkai yra grupė asmenų, dirbančių JAV pilietybės ir imigracijos tarnyboje (USCIS). Socialinis tinklas tvirtino, kad JAV institucijų reikalavimas atskleisti asmeninę informaciją prieštarauja JAV įstatymams. „Žodžio laisvė, suteikta tiek „Twitter“ vartotojams, tiek pačiam „Twitter“ socialiniam tinklui, remiantis pirmąja JAV konstitucijos pataisa, apima teisę skleisti panašaus pobūdžio anoniminius ar slapyvardžiu pasirašytus politinius pareiškimus“, – teigta ieškinyje. JAV teisingumo departamentas, atstovaujantis teisme visoms vyriausybinėms struktūroms, kai prieš jas paduodami ieškiniai, penktadienį atsakė „Twitter“, kad pareigūnų prašymas atskleisti asmenų tapatybę nebegalioja. „Padarysime pertrauką! Pastarosios kelios dienos buvo neįtikimai sunkios mums ir pilnos nerimo. Dar kartą ačiū, Amerika“, – rašoma „Alt Immigration“ paskyroje po Teisingumo departamento pranešimo.