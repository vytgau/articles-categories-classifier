„Google“ vyriausiasis patarėjas teisės klausimais Kentas Walkeris tinklaraštyje pareiškė, kad Europos Komisijos (EK) byla pagrįsta teorija, neatitinkančia rinkos realybės. „Mes niekada nedarėme poveikio gaunamos informacijos kokybei ar aktualumui. Priešingai, mes ją geriname. Tai nėra „pirmenybės teikimas“, tai įsiklausymas į klientų poreikius“, – sakė K. Walkeris. Ketvirtadienį įmonė pateikė oficialų atsaką į du kaltinimus: pirmojo ji sulaukė praėjusių metų balandį, antrojo – šių metų liepą.