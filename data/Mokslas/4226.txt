Japonijos vaizdo žaidimų kūrėja pranešė, kad visų metų veiklos pelnas bus maždaug trečdaliu mažesnis nei tikėtasi – 30 mlrd. jenų (288 mln. JAV dolerių). Per šešis mėnesius iki rugsėjo pabaigos pardavimai sumažėjo 33 proc. iki 136,8 mlrd. jenų (1,3 mlrd. JAV dolerių). Vis dėlto grynasis „Nintendo“ pelnas patrigubėjo po to, kai bendrovė pardavė Jungtinių Amerikos Valstijų beisbolo komandos „Seattle Mariners“ kontrolinį akcijų paketą, priklausiusį jai nuo 1990 m. pradžios.