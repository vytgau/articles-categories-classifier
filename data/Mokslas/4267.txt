Tikimasi, kad naujiena pirmą kartą pasirodys išmaniajame telefone „Huawei Mate 9“, kurio anonsas vyks lapkričio 3 dieną. „Kirin 960“ gaminamas naudojant 16 nanometrų technologinį procesą ir yra aprūpintas aštuoniais „Cortex“ branduoliais, iš kurių keturi yra galingi 2,4 GHz „Cortex-A73“, o kiti keturi – energiją taupantys „Cortex-A53“, galintys veikti 1,8 GHz dažniu. Naujasis lustas palaiko LPDDR4 atmintį bei LTE. Cat 12 ir LTE Cat. 13 tinklus. Naujausio grafikos greitintuvo „Malis-G71 MP8“ ir sparčių branduolių dėka naujasis „Huawei“ lustų flagmanas pademonstravo reikšmingą našumo augimą, lyginant su pirmtaku. Siekdami tai įrodyti, „Huawei“ spaudos konferencijoje pademonstravo skaidres, nežinomo išmaniojo telefono naudojančio „Kirin 960“ darbo spartą lyginančias su konkurentų iš „Apple“ ir „Samsung“ sprendimais. Programėlių paleidimo greitis kinų naujiena pergalę šventė 13 atvejų. Nepaisant to, kad „Apple“ flagmanas A10 pasirodė geriau vieno branduolio režime, „Kirin 960“ pranoko visus konkurentus visų branduolių teste. Grafikos greitintuvas „Mali-G71 MP8“ taip pat parodė didelį spartos šuolį į priekį, palyginus su pirmtaku. Pranešama, kad grafikos apdorojimo našumas padidėjo 180 proc., lyginant su „Mali-T880“.