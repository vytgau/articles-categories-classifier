Jis stebėjosi, kad net tradicinėje saugumo instrukcijoje, kurią keleiviai gauna prieš skrydį, yra minimas naujasis „Samsung“ telefonas. „Joje sakoma, kad jei jūsų telefonas turi lėktuvo režimą, tai galite juo naudotis, tačiau draudžiama naudotis naujais „Samsung“ telefonais. Jei turite tokį telefoną, privalote jį išjungti“, – pasakojo skaitytojas. Paklaustas, ar prieš skrydį lėktuve palydovės patikrino, kokius telefonus turi keleiviai, skaitytojas tvirtino to nepastebėjęs: „gali būti, kad jos palydi akimis keleivių išmaniuosius prietaisus.“ Naujus „Samsung“ flagmanus skrydžių metu naudoti uždraudė didelė dalis JAV, Australijos, Japonijos avialinijų. Panašu, kad draudimo geografija plečiasi. „Bloomberg“ naujienų agentūra rašo, kad „Samsung Elektronics“ rengiasi išleisti programinės įrangos atnaujinimą Pietų Korėjoje. Jis neleis telefono akumuliatoriui įsikrauti daugiau nei 60 proc. ir taip apsaugos telefoną nuo patekimo į rizikos užsidegti zoną. Apie savo geriausio iki šiol išleisto telefono „Galaxy Note 7“ atšaukimą iš rinkos kompanija pranešė rugsėjo 2 dieną, po to, kai gavo 35 pranešimus apie prietaiso perkaitimą ir užsidegimus. Dar po savaitės kompanija paprašė vartotojų tuoj pat išjungti savo prietaisus. Neaišku, ar kompanija programinės įrangos atnaujinimus pradės siūlyti ir kitose šalyse – ne tik Pietų Korėjoje. Galimybės įdiegti programinę įrangą įvairiose šalyse skiriasi: kompanija tvirtino, kad dažnai tai priklauso nuo vietoje keliamų reikalavimų. Samsung to send out phone update that keeps them from charging to stop them blowing up https://t.co/k6To3L3LaY— The Independent (@Independent) September 14, 2016  Naują programinę įrangą „Samsung Electronics“ telefonuose „Galaxy Note 7“ planuoja įdiegti nuo rugsėjo 2 iki 20 d. ji turėtų atsirasti tik tuose įrenginiuose, kurių kompanija dar nespėjo pakeisti.