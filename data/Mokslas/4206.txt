Pranešime žiniasklaidai rašoma, kad žaidimų industrija susilaukia išskirtinio dėmesio iš technologijų gamintojų. Didžiausios pasaulio kompanijos nuolat siūlo vis tobulesnę kompiuterinę įrangą, kuri žaidėjus pasiekia pirmiausia, o jų tarpe sulaukus pasisekimo tos pačios technologijos būna diegiamos ir į platesniam vartotojų ratui siūlomus gaminius. Šį savaitgalį parodų ir kongresų centre „Litexpo“ vyksiantis žaidimų ir technologijų renginys „GameOn“ kviečia ne tik pažiūrėti, tačiau ir patiems išmėginti naujausią kompiuterinę įrangą, kurią parodoje pristatys „HP“, „LG“, „MSI“, „HyperX“, „Logitech“, „Razer“ bei daugelis kitų žinomų kompanijų atstovų. Unikalūs produktai žaidėjams „GameOn“ parodoje bus demonstruojama galybė technologinių naujovių, o kai kurie iš eksponatų dar net nepasiekė Lietuvos parduotuvių lentynų. Vienas tokių žaisliukų yra klaviatūra „HyperX Alloy FPS“, kurios oficialus startas numatomas tik 2017-aisiais. Ši, specialiai žaidėjams sukurta klaviatūra pasižymi įspūdingu atsako greičiu ir išskirtiniu dizainu, kuris ypač patiks šaudyklių mėgėjams. Žaidėjams skirtų atributų kolekciją papildys ir naujausi „Logitech G“ produktai. Vienas iš įdomiausių šio rudens serijos žaisliukų yra įspūdinga „G900 Chaos Spectrum“ kompiuterio pelė, kurios kaina siekia 150 eurų. Nors iš pirmo žvilgsnio tokie pinigai už pelę, skirtą kompiuteriniams žaidimams, gali pasirodyti kaip pinigų išmetimas į balą, tačiau gamintojas ir profesionalūs kiberatletai sako priešingai. „G900 Chaos Spectrum“ jau dabar pamėgta daugelio e-sportininkų dėl ypač spartaus ir tikslaus darbo. Ši įspūdinga pelė turi vos vienos milisekundės atsako laiką, o jos optinis sensorius yra vienas tiksliausių rinkoje. „HP“ kompanija taip pat ketina pristatyti savo išskirtinio dizaino namų kompiuterį „OMEN X“. Kompanijos laboratorijose sukurtas žaidimų kompiuteris pasižymi išskirtiniu dizainu, neeiliniu galingumu ir yra visiškai pasirengęs 4K raiškos erai. Greta stacionaraus, net 35 kilogramus sveriančio monstro bus demonstruojami ir naujos kartos, „OMEN“ šeimos nešiojamieji kompiuteriai. Išskirtinis dizainas ir našumas skirti tiems, kurie nori žaisti „Civilization“ ar „Total War“ serijų žaidimus ne tik namuose, bet ir kelyje. Technologijos, kurias naudosime kasdien Jei aukščiausios kategorijos kompiuteriai jums atrodo per brangi pramoga, „GameOn“ technologijų parodoje bus galima rasti ir kiekvienam namų ūkiui skirtus sprendimus. Kompiuterinės technikos tiekėjai „Inida“ į parodą atveš kompiuterius „Magnum GameOn“, kuriais naudosis ir e-sporto turnyre dalyvaujantys atletai. Kompiuterių priedų ieškantys lankytojai galės išbandyti neseniai anonsuotą „Logitech G“ „Prodigy“ produktų seriją, skirtą žaidėjams. Akivaizdu, kad su nauja produktų linija „Logitech G“ taiko į pigių, bet kokybiškų žaidėjams skirtų produktų nišą. Paprastai specialiai žaidėjams sukurta žaidimų įrangą kainuoja ypač daug, tačiau „Logitech G“ sugebėjo naujausias žaidėjams sukurtas technologines naujoves sudėti į priimtiną sumą kainuojančius produktus. Jiems konkurenciją kurs „AULA“ kompanijos produktai, kurie puikiai tiks ieškantiems pigių bet kokybiškų kompiuterių priedų, skirtų žaidiėjams. „AULA Shax Gaming Headset“ žaidžiant neleis praleisti net menkiausio garso, sėlinančio priešo ar tolimo sprogimo, nes šios ausinės apgaubia visas ausis ir yra uždaro tipo. Jos taip pat turi mikrofoną, todėl galėsite lengvai kalbėtis su draugais internete, sudaryti sąjungas ir kartu kurti strateginius planus. „Planuodami kiekvieną renginio dalį, nuo konferencijos iki parodos, mes ne tik ieškojome įvairovės, bet ir stengėmės, kad renginio programa būtų vertinga kiekvienam apsilankiusiam. Kalbant apie įrangą žaidėjams, paprastai dėmesys telkiamas tik į brangiausius produktus, kurie šiandien gali būti vertinami kaip sporto inventorius. Tačiau profesionalių žaidėjų ar svajojančių jais tapti yra keleriopai mažiau nei mėgėjų, žaidžiančių savo malonumui. Šie žmonės paprastai yra ne tokie reiklūs įrangai, skiria jai mažiau lėšų, tačiau kaip ir dauguma mūsų, ieško kokybės ir išskirtinumo. Šių metų „GameOn‘e“ demonstruosime keliolika rūšių skirtingų pelių, nuo pigiausių iki brangiausių, nuo gerai žinomų vardų iki menkai girdėtų. Viską galėsite paliesti ir išmėginti, o tuomet ir sprendimai prieš Kalėdas bus paprastesni,ׅ“ — tikina renginio organizatorius Jonas Brazys. Rekordinis ekranų skaičius Pagrindinis renginio technologinis partneris „LG“ parodoje ketina pasiekti dar nematytą rekordą ir demonstruos beveik 300 įvairiausių savo ekranų. Naujausių technologijų palytėti monitoriai ir televizoriai užims beveik visą parodą. Verta paminėti, kad tiek daug ekranų iki šiol neturėjo nei vienas renginys Baltijos šalyse. Tačiau, kaip sakoma, geriau vieną kartą pamatyti ir išbandyti, negu šimtą kartų išgirsti. Visas šias bei daugybę kitų technologijų naujovių kviečiame išmėginti „GameOn“ parodos metu. Bilietais į renginį prekiauja Tiketa.