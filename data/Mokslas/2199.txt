Projektą palaiko JAV vyriausybė, tyrimams skyrusi 733 tūkst. dolerių stipendiją, skelbia mokslo leidinys „Science Alert“. Savo sprendimą mokslininkai aiškina susirūpinimu dėl pasaulinio atšilimo pasekmių žemės ūkiui. Didėjant planetos gyventojų skaičiui teks susidoroti su papildomu iššūkiu – užtikrinti pakankamą maisto gamybą. Mokslininkų teigimu, pienas yra natūralus aukštos kokybės baltymų šaltinis, vienas svarbiausių maisto produktų žmogaus racione. Kadangi realių galimybių stabdyti klimato kaitą nėra, mokslininkai nusprendė pakeisti karves gebančiomis susidoroti su klimato anomalijomis. Specialistai susitelkė ties tuo, kaip pakeisti galvijus, kad jie būtų labiau atsparūs karščiui. Pasirodo, dėl klimato pokyčių karvės patiria šiluminį stresą, o tai neigiamai veikia baltymų gamybą piene. Mokslininkai nustatė, kad šis fenomenas panašiai veikia ir kitus galvijus.