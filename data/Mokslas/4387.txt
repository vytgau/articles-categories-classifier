Trečiadienį, spalio 5 d., Teksaso valstijoje buvo atliktas sėkmingas „Blue Origin“ raketos saugumo sistemų bandymas. „Blue Origin“ – tai Jeffo Bezoso įkurta kosminius erdvėlaivius kurianti įmonė. Per įvykdytą bandymą paleista raketa, atsiskyrus įgulos kapsulei, saugiai nusileido numatytoje vietoje. Paleista kapsulė vėliau taip pat nusileido parašiutais. „Blue Origin“ inžinieriai tikėjosi, kad kapsulės variklio išmetamų dujų srautas apvers raketą „New Shepard“ ir ji nustos veikti, o tada suduš sukeldama didžiulį ugnies kamuolį.