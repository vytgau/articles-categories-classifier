Statistikos duomenimis, tik mažos dalies vartotojų skaitmeninio raštingumo gebėjimai yra aukštesni nei baziniai, o daugumos jų įgūdžiai tėra pradinio lygio ir apsiriboja paieška internete ir naudojimusi elektroninio pašto paslaugomis. Be to, per 20 proc. šalies gyventojų apskritai niekada nesinaudojo internetu, teigiama pranešime spaudai. Prognozuojama, kad 2020 m. skaitmeninio raštingumo pagrindai bus reikalingi 9 iš 10 darbo vietų. Sparti informacinių technologijų plėtra taip pat rodo, kad skaitmenines žinias būtina ne tik įgyti, bet ir jas nuolat gilinti. 2016 m. birželį Europos Komisija (EK) priėmė naują išsamią Europos įgūdžių darbotvarkę, pagal kurią Europos Sąjungos (ES) valstybės narės raginamos tobulinti skaitmeninių įgūdžių kokybę ir jų aktualumą darbo rinkai. Atsižvelgiant į EK priimtą naują Europos įgūdžių darbotvarkę ir Lietuvos situaciją, NSK partneriai nusprendė tęsti veiklą - papildyti mūsų šalies Skaitmeninės darbotvarkės programą uždaviniais, kurie padės mažinti skaitmeninio raštingumo vartotojų gebėjimų atskirtį.