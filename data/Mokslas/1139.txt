„MantaDroid“ yra povandeninis robotas, kuris atrodo ir plaukioja kaip manta. Šis robotas, sukurtas Singapūro nacionaliniame universitete, gali plaukti iki 10 valandų. „Šis robotas užprogramuojamas judėti tam tikra kryptimi. Tačiau jeigu jis dėl vandens srovės nukrypsta į šoną ir pradeda judėti tik į vieną pusę, tuomet galite pamatyti, kad jis pereina prie skirtingo valdymo. Vienas pelekas pradeda plakti smarkiau negu kitas, taigi robotas gali pats išlyginti savo kryptį“, - teigė Singapūro nacionalinio universiteto profesorius Chew Chee. Tai pirmasis pagal mantų pavyzdį sukurtas robotas, kuris kiekvienam lanksčiam pelekui naudoja atskirą variklį. Rajas primenantys pelekai ir du galiniai vairai padeda robotui plaukti kaip tikrai žuviai. Mantos jau seniai žavi mokslininkus savo unikaliu plaukiojimo būdu, kuris leidžia joms judėti audringa jūra. Dabar mokslininkai ketina išbandyti robotą jūroje ir į pelekų mechanizmus bandys įtraukti daugiau judesio režimų. Komanda sako, kad tokie robotai kaip „MantaDroid“ gali būti naudojami povandeninių žemėlapių sudarymui, vandenyno dugno tyrimams ir karinei žvalgybai.