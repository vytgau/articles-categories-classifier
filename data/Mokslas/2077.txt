Ir nors įprastinės versijos kaina išlieka stabili – 2700 JAV dolerių, naujosios versijos vertė jau pašoko 130 proc. ir viršija 650 JAV dolerių, rodo „CoinMarketCap“ duomenys. Tradicinio bitkoino kapitalizacija sudaro 44,4 mlrd. JAV dolerių, o „Bitcoin Cash“ kapitalizacija, rugpjūčio 2 d. duomenimis, jau siekia 10,8 mlrd. JAV dolerių, palyginti su 7,3 mlrd. JAV dolerių antradienį. Pastaraisiais mėnesiais bitkoinų bendruomenėje pagrindine problema tapo lėta sistema, kuri tuo pat metu tapo lėtesnė ir brangesnė. „blockchain.info“ duomenys rodo, kad vidutinis transakcijos šia virtualia valiuta patvirtinimo laikas šiais metais pailgėjo nuo anksčiau buvusių 20 minučių iki šešių valandų. Transakcijos patvirtinimas – būtina sistemos veikimo sąlyga. Priešingu atveju, pasaulyje būtų daugybė padirbtų bitkoinų. Didelė dalis kūrėjų priėmė sprendimą paleisti naują „blockchaino“ „SegWit2x“ darbo protokolą, kas padidino transakcijos įrašo (bloko) dydį nuo vieno iki dviejų megabaitų. Tačiau kai kurie jų atsisakė įdiegti jį ir parėmė naują „Bitcoin Cash“ versija, kurioje bloko dydis yra 8 megabatai. Rugpjūčio 1 d. buvo sėkmingai paleista nauja versija ir „ViaBTC“ oficialiai patvirtino naują bloką, ką patvirtino socialiniuose tinkluose: bloko dydis buvo 1,9 megabaitų ir jame tilpo maždaug 7000 transkacijų. BBC pažymi, kad bitkoinų kursas biržose pastarosiomis savaitėmis gerokai svyravo. Liepos 11 d. šios virtualios valiutos kaina buvo pasiekusi 3019 JAV dolerių. Tačiau jau po kelių dienų kursas krito iki 2457 JAV dolerių, o liepos viduryje vienas bitkoinas jau kainavo tik 1939 JAV doleris. Vėliau kaina vėl šoko iki 2700-2800 JAV dolerių. Verta paminėti, kad daugelis ekspertų mano, kad naujosios versijos „Bitcoin Cash“ įtaka nebus didelė. Tačiau neatmetama, kad tradicinio bitkoino kursas artimiausiu metu gerokai svyruos.