Iš penkių garsiausių tarptautinių meteorologijos agentūrų surinkti duomenys rodo, kad „2015, 2016 ir 2017 metais buvo registruotas trijų šilčiausių metų rekordas“, paskelbė Pasaulio meteorologijos organizacija (WMO). Nors 2016 metai buvo šilčiausi dėl „El Nino“ reiškinio, o 2017 metai buvo šilčiausi metai iš tų, per kuriuos šis reiškinys nepasireiškė. „Ilgalaikės temperatūros tendencijos yra daug svarbesnės nei atskirų metų vertinimas, o šios tendencijos yra kylančios“, – sakoma WMO generalinio sekretoriaus Petterio Taalas pareiškime. XXI amžius yra visų laikų šilčiausias laikotarpis. Per jį užregistruota 17 iš 18 šilčiausių metų per matavimo istoriją. „Atšilimo lygis per pastaruosius trejus metus buvo išskirtinis“, – pridūrė P. Taalas.