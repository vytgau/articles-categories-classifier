Tarptautinė darbo grupė kėlė klausimą, ar Žemė jau įžengė į naują geologinį laikotarpį. Į jį buvo atsakyta beveik vienbalsiai: 34 ekspertai balsavo „už“, 1 ekspertui susilaikius. Patvirtinta, kad žemė perėjo į naują geologinį laikotarpį, rašo independent.co.uk. Mokslininkai tvirtina, kad šylanti oro temperatūra, kylantis jūros lygis, iškastinio kuro pelenai, plastikinės atliekos, milžiniški erozijos mastai, įvairių gyvūnų rūšių paplitimas po visą pasaulį, radioaktyviosios dalelės, paplitusios po Žemę atominių bombų valdymo metu, prisideda prie nuolatinių pokyčių Žemėje. Jie vis dar svarsto, kokia data turėtų būti pasirinkta riba tarp dviejų periodų Haloceno ir Antropoceno. Gali būti, kad ja taps 20 a. vidurys. Tai buvo paskelbta 35-ajame Tarptautiniame geologų kongrese, vykstančiame Pietų Afrikoje. Mokslininkų rekomendacijas turi patvirtinti Tarptautinė geologijos sąjunga, o tada šis terminas bus pradėtas naudoti oficialiai, bus įvestas į vadovėlius. Leicesterio universiteto pranešime, kuriame pranešama apie darbo grupės rezultatus, skelbiama „rekomendacija“: „Antropoceno koncepcija... yra geologiškai reali“. „Šis reiškinys jau pasiekė gana didelį mastą ir gali būti laikomas sudėtine tarptautinės geologinės laiko skalės dalimi“, - teigiama pranešime. Idėja, kad Žemė įžengė į naują geologinę erą pirmą kartą iškelta 2000 – taisiais. Ją iškėlė du mokslininkai Paulas Crutzenas ir Eugene'as Stoermeris.