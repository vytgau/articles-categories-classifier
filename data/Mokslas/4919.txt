Iš pradžių šie blyksniai pasireiškia kas kelias sekundes, vėliau pauzės tarp blyksnių keletą mėnesių trumpėja, o galiausiai ir visai liaujasi. Manyta, kad šios kvaziperiodinės osciliacijos (QPO) yra Alberto Einšteino bendrojoje reliatyvumo teorijoje numatyto reiškinio rezultatas — kad besisukdamas pakankamos masės objektas, tarkime juodoji skylė, galės sukti ir erdvėlaikį. Vėliau mokslininkai paskaičiavo, kad šie gravitaciniai verpetai keis aplink juodąsias skyles skriejančių dalelių orientaciją, taip sukeldami QPO. „Tai šiek tiek primena šaukšto sukimą meduje. Įsivaizduokite, kad medus yra erdvėlaikis ir viską, kas yra meduje, besisukantis šaukštas „tempia“ paskui“, – pranešime paaiškino Adamas Ingramas iš Amsterdamo universiteto įkurto Olandijoje. „Realybėje tai reiškia, kad veikiamas bet kokių aplink tokį besisukantį objektą skriejančių kūnų judėjimas“, – pridėjo Ingramas. Nors stebėti QPO periodai buvo artimi numatytiesiems, duomenų šiam ryšiui galutinai patikrinti iki šiol nepakanka. Europos kosmoso agentūros (ESO) zondo XMM-Newton ir Nacionalinės aeronautikos ir kosmoso administracijos (NASA) Branduolinės spektroskopijos teleskopų masyvo (NuSTAR) palydovas rodo, kad arti juodosios skylės besisukanti materija juda vingiuodama ir taip atskleisdama juodosios bedugnės gravitacijos sukimąsi, sakė tyrėjai. Du palydovai stebėjo vienos juodosios skylės akrecijos disko geležies atomų skleidžiamą rentgeno spinduliuotę. Akrecijos diskas vienoje juodosios skylės pusėje nuo zondo santykinai tolsta, kitoje – artėja; tad iš artėjančios pusės atsklindanti šviesa yra mėlynesnė, o iš tolstančios – raudonesnė. Tai panašu į greitosios pagalbos automobilio sirenų garso pokytį – artėjančio automobilio garsas aukštesnis, tolstančio – žemesnis. Šis pokytis atskleidė juodosios skylės galingos gravitacijos sukeliamą akrecijos disko susisukimą, sakė tyrėjai. „Ilgai stengėmės gauti tiesioginius tokio elgesio įrodymus,“ – sakė Ingramas. Naujasis tyrimas buvo publikuotas gegužę Karališkosios astronomų draugijos mėnraštyje.