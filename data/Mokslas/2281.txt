Tačiau 1948 m., sukūrus pirmąjį ypač tikslų atominį laikrodį, paaiškėjo, kad Žemės sukimasis yra ne tik nereguliarus, bet dar ir lėtėja. Taigi Žemės planeta tapo netiksliu laikrodžiu. Pirmasis mechaninis laikrodis sukonstruotas Kinijoje XI a., jis turėjo vandens jėga sukamą ratą ir tik vieną, valandinę, rodyklę. Reikėjo daugiau nei 500 metų, kol laikrodžio sandarą papildė ir minutes skaičiuojanti rodyklė. Tikrai tikslūs laikrodžiai pradėti gaminti XVII a., kai Christianas Huygensas sukūrė pirmąjį nusisekusį laikrodį su švytuokle. Haroldo Lyonso 1948 m. sukurtas pirmasis atominis laikrodis buvo toks tikslus, kad jo netikslumą reikėjo sukurti dirbtinai. Pirmoji pridėtinė sekundė buvo įvesta 1972 m., kai pasaulio laikrodžiai buvo suderinti, kad eitų drauge nepastoviu astronominiu laiku.