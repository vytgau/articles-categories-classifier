Ir nieko keisto, juk jo pirmtakas buvo toks nesėkmingas, kad gamintojui teko jį išvis išimti iš rinkos. Spėjama, kad „Samsung Galaxy Note 8“ iš priekio atrodys beveik taip pat, kaip „Galaxy S8+“. Tik naujasis flagmanas su „S Pen“ bus šiek tiek didesnis, nes gaus 6.3 col., o ne 6.2 col. įstrižainės ekraną, rašo varle.lt. Tačiau tai taip pat bus lenktas 18.5:9 proporcijų „Super AMOLED" ekranas su QHD+ raiška. Taigi iš pirmo žvilgsnio išoriškai priekinė „Samsung Galaxy Note 8“ dalis primins „Galaxy S8+“ ir iš tikrųjų tik itin pastabi akis galės pastebėti skirtumus. Na, o jų, tikrai bus, nes korpuso kraštinių užapvalinti kampai bus mažesni nei „Galaxy S8“. Galinė „Galaxy Note 8“ korpuso dalis aiškiai pasakys, kad reikalų turime su nauju išmaniuoju telefonu, o ne „Galaxy S8+“ kopija. Telefonas turėtų išsiskirti dviguba kamera. „Samsung“ ilgai dirbo ties šia kamera ir tikėtina, dar dirbtų ir vilkintų jos įgyvendinimą jeigu ne tas faktas, kad konkurentai vis dažniau savo gaminiuose naudoja dvigubas kameras. Techniniai parametrai Žadama, kad „Samsung Galaxy Note 8“ bus flagmanas, kuris neatsiliks nuo konkurentų. Gamintojas pagaliau nusprendė telefoną aprūpinti 6 GB operatyviosios atminties. Tiesa, 6 GB RAM jau yra norma kinų gamintojų išmaniuosiuose telefonuose. „Galaxy Note 8“ turėtų pasižymėti 6 GB RAM visuose regionuose, nepriklausomai nuo platinimo šalies. Taip pat tikimasi „Exynos 8895“ bei „Snapdragon 835“ procesorių. Prognozuojama, kad „Samsung Galaxy Note 8“ gaus šiek tiek mažesnę bateriją nei turi „Galaxy S8+“. Čia turėtų apsigyventi 3300 mAh baterija, kai tuo tarpu „Galaxy S8+“ yra aprūpintas 3500 mAh talpos baterija. Mažesnė baterijos talpa yra ko gero nulemta to, kad korpuse dar turi atsirasti vietos „S Pen“ rašikliui. „Samsung“ savo pasiūloje dar neturi išmaniųjų su dvigubomis kameromis, tačiau paskutinė „SamsungSEM.com“ pateikiama informacija liudija apie tai, kad konkurentai turi ko bijoti. Prognozuojama, kad korėjiečiai į dvigubų kamerų telefonų rinką įžengs su trenksmu. „Samsung Galaxy Note 8“ gaus kamerą su teleobjektyvu. Panašų sprendimą turi „iPhone 7 Plus“. Toks teleobjektyvas užtikrina dvigubą optinį priartinimą. Taip pat naujoji kamera turėtų leisti nustatyti vaizdo gylį. Tikimasi, kad pagrindinė kamera bus aprūpinta labai šviesiu f/1.7 objektyvu, kuris puikiai susitvarkys su kadrų fiksavimu naktį. Abi kameros turės 12 MP matricas. Žadama, kad „Galaxy Note 8“ bus brangiausias šio gamintojo išmanusis. Jo kaina Europoje sieks net 999 eurus, tačiau galima spėti, kad jubiliejinis „Apple“ išmanusis kainuos dar daugiau. Kelių spalvų „Samsung Galaxy Note 8“ rinkoje bus prieinamas kelių spalvų. Tikrai bus „Orchid Gray“, „Black“ ir „Gold“ modeliai. Taip pat turėtų pasirodyti ir naujas mėlyno atspalvio „Deep Sea Blue“ variantas. Kokie modeliai bus parduodami Lietuvoje, dar informacijos nėra. Beveik nelieka abejonių, kad su „Galaxy Note 8“ pasirodys ir naujas „S Pen“ rašiklis. Tikriausiai naujas rašiklis pasižymės naujomis funkcijomis ir patobulinimais. Klausimas tik, kokiais? Šito dar tiksliai nežinome. Atpažins daugiau paspaudimo lygių? Turės naujas „Air Command“ funkcijas? Viskas paaiškės dar šį mėnesį. Pristatymas rugpjūtį, prekyboje – nuo rugsėjo? Naujasis „Note“ įrenginys bus pristatytas „Unpacked“ konferencijos metu rugpjūčio 23 dieną Niujorke. Būtent tada ir paaiškės tikros ir tikslios techninės specifikacijos. Manoma, kad „Galaxy Note 8“ prekyba startuos rugsėjį. Tikėtina, kad gamintojas JAV teritorijoje norės pakankamai greitai įvesti į prekybą naująjį flagmaną su „S Pen“, t.y. kol „Apple“ pristatys naująjį „iPhone“. Europoje, kaip visada, naujų įrenginių, dar reikės šiek tiek palaukti. Techninės „Samsung Galaxy Note 8“ specifikacijos 6,3" ekranas Super AMOLED su 1440 x 2960 pikselių raiška ir Gorilla Glass 5 Qualcomm Snapdragon 835 arba Exynos 8895 procesorius 6 GB LPDDR4 tipo RAM 64 GB saugykla (UFS 2.x atmintis) microSD (iki 256 GB) atminties kortelių skaitytuvas 8 Mpix f/1.7 priekinė kamera su automatiniu fokusavimu 12 Mpix f/1.7 kamera + teleobjektyvas 12 Mpix f/2.4 3300 mAh talpos baterija Wi-Fi 802.11ac Bluetooth 5.0 GPS NFC modemas LTE kat. 16 dual SIM (priklausomai nuo versijos) USB C IP68 Pirštų atspaudų skaitytuvas Akies rainelės skaitytuvas 162,5 x 74,6 x 8,5 mm Android 7.1 Nougat