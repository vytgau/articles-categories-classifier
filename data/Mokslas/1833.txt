„Esame vienintelė išmanioji „blockchain“ sistema, kuri niekad nebuvo „nulaužta“ programišių“, - pranešime spaudai cituojamas į Lietuvą atvykstantis „The NEM.io Foundation“ viceprezidentas Jeffas McDonaldas. Bendrovė praneša, kad „The NEM.io Foundation“ yra vertinama 1,7 mlrd. eurų ir patenka į didžiausių šio tipo bendrovių dešimtuką. Amerikietis J. McDonaldas šiai kampanijai vadovauja nuo jos įkūrimo, t.y. trejus metus. „Neabejoju, kad didžioji dalis žmonių nė nenutuokia, kas yra „blockchain“, - sakė jis. Todėl būdamas Lietuvoje žada paaiškinti, kuo skiriasi populiarios „blockchain“ sistemos: „ethereum“, bitkoinus, „ripple“ ir NEM. „Ši technologija orientuota į pinigų perlaidų bendroves, mobiliųjų mokėjimų kompanijas, - kalbėjo J. McDonaldas. - Mūsų kompanija auga stebėtinu greičiu. Dar visai neseniai džiaugdavausi, jei per savaitę pavykdavo surengti vos vieną susitikimą su kokiu svarbiu asmeniu. Šiandien galiu pasakyti, kad pirmuose keturiuose dienos susitikimuose sudalyvauju dar iki pietų. „Blockchain“ technologija dabar tiesiog „ant bangos“, žmonės ja smarkiai susidomėję.“ Kaune vyksiančiame moderniųjų technologijų bei verslumo renginyje #SWITCH! rugsėjo 19 d. J. McDonaldas kalbės, kodėl „blockchain“ sistemos yra vadinamos „pasauline finansų revoliucija“.