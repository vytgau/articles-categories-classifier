Reikėtų iš karto pasakyti, kad QLED nėra nauja technologija. Kaip ir anksčiau, čia naudojamas LCD matrica su foninio apšvietimo technologija ir kvantiniais taškais (angl. Quantum Dot), suteikiančiais didesnį ryškumą ir išplėstą spalvų gamą. „Samsung Q8C“ dizainą gamintojas pavadino „360 laipsnių“, nes jis suteikia matymo kampus televizoriaus ekrane žiūrint ir iš šono. Ekraną juosia labai plonas rėmelis, o galinė korpuso dalis atrodo kaip pagamintas iš šlifuoto metalo, nors iš tiesų yra plastikinė. Apskritai, televizorius, kaip ir kiti „berėmiai“ modeliais su lenktu ekranu, atrodo įdomiai, tik kai kam gali nepatikti apačioje šveičiantis gamintojo logotipas. Taip, jis iš teisų šviečia tiesiogine prasme ir tamsoje. Televizorius stovi ant tvirtos metalinės kojos, o visi laidai paslepiami po tam skirtais dangteliais. Jau tapo tradicija, kad „Samsung“ savo aukščiausios klasės televizorių visas jungtis ir prievadus (išskyrus maitinimo) patalpina į priedėlį „One Connect Box“. Atskirame bloke esančias jungtis daug lengviau pasiekti, todėl neteks klaidžioti tarp galinėje televizoriaus pusėje esančių kabelių. Šis sprendimas leidžia šiek teik sumažinti televizoriaus storį, be to pagerina estetinį vaizdą, nes mažiau matosi kabančių laidų. Jungčių nepagailėta, kaip dera tikram aukščiausios kokybės modeliui: keturios HDMI (visos suderinamos su 4K ir HDR), trys USB 2.0 jungtys, optinis išėjimas ir Ethernet. Taip pat yra Wi-Fi Direct belaidis ryšys ir DLNA palaikymas. Antenos jungtys standartinės, o jas papildo palydovinės antenos įvestis. Optinis skaitmeninis išėjimas suteikia galimybę prijungti išorinį garsiakalbį, pavyzdžiui, AV imtuvą. „One Connect Box“ reikalauja atskiro maitinimo, todėl televizoriui teks surasti dvi rozetes. Priedėlis aprūpintas penkių metrų ilgio kabeliu, todėl jį galite padėti toli nuo televizoriaus. Kabelis yra 2 mm storio ir apgaubtas skaidria izoliacija, todėl gamintojas jį pavadino „nematomu“. Komplekte esanti nuotolinio valdymo pultelis yra labai kompaktiškas ir beveik visas pagamintas iš aliuminio lydinio. Mygtukų skaičius sumažintas iki minimumo, todėl kai kurais atvejais tenka atlikti daugiau paspaudimų, nei naudojant įprastą pultelį. Kai kurias operacijas galite atlikti balso komandomis. Tiesa, „Samsung Q8C“ kol kas „supranta“ tik angliškai. Panašu, kad „Samsung“ paskelbė rimtą karą mygtukams ir televizoriuje anksčiau įprastą penkių krypčių kreiptuką pakeitė vieninteliu mygtuku, paslėptu po logotipu. Prietaiso meniu galima naršyti spustelėjimais, o norimas elementas pasirenkamas ilgu paspaudimu.  Ekranas: QLED ir OLED - kuo skiriasi? „Samsung“ pabrėžia QLED ekrano technologiją, kuri gavo patobulintus kvantinius taškus (Quantum Dot), užtikrinančius platesnę spalvų gamą, ryškumą ir kontrastą, platesnius žiūrėjimo kampus. Nepainiokite šios technologijos su OLED – QLED vis dar naudoja foninį apšvietimą, kaip ir įprasto LED LCD matricos. Abi minėtos technologijos turi savų privalumų ir trūkumų, todėl sunku vienareikšmiškai pasakyti kuri geresnė. QLED gali pasigirti platesne spalvų gama ir didesniu ryškumu (iki 2000 nitų prieš OLED 700). Tai užtikrina geresnį vaizdą ryškiai apšviestose patalpose. Didžiausi OLED stiprybė – maksimaliai gili juoda spalva, kurią pavyksta pasiekti dėl galimybės išjungti kiekvieną vaizdo tašką. Tai padeda suformuoti realistiškesnį vaizdą ir aukštesnį kontrastą. QLED naudoja foninį apšvietimą, todėl juodi atspalviai čia nėra tokio lygio, tačiau modelyje „Samsung Q8C“ šis trūkumas kompensuojamas vietiniu užtemdymu. OLED konkurentus pranoksta reakcijos greičiu, t.y. vaizdo taškai išjungiami akimirksniu, o LED atveju, tame tarpe ir QLED, foninio apšveitimo įjungimui ir išjungimui prireikia daugiau laiko. Apžvalgos kampai laikomi geresniais OLED, tačiau ir QLED atveju spalvų inversija ir ryškumo sumažėjimas matomas tapo pat gana aštriu kampu. OLED televizoriai paprastai yra gerokai plonesni ir lengvesni, be to naudoja mažiau energijos, kita vertus jie turėtų tarnauti trumpiau. Tiesa, LG atstovai tvirtina, kad jų televizorių žiūrint 54 metų po 5 valandas per dieną, ryškumas sumažėtų 50 proc. Kiek tame tiesos, pasakyti sunku, nes OLED televizoriai gaminami tik nuo 2013 metų. Kainos skirtumas yra nežymus. Aišku viena – abi šios technologijos gerokai pranoksta įprastą LED savo kokybe. Grįžkime prie mūsų apžvalgos herojaus. Kaip ir galima tikėtis iš televizoriaus, kuris kainuoja 2650 eurų, Q8C palaiko 4K raišką ir HDR atkūrimą. Tiesą sakant, prietaisas neapsiriboja HDR10 standartu ir be jo taip pat palaiko formatą Hybrid Log-Gamma (HLG), kuris gali būti naudojamas HDR transliacijoms. Visi aukščiau minėti ir kiti QLED privalumai būdingi ir modeliui Q8C. Vaizdas iš teisų lieka aiškus ryškiai apšviestoje aplinkoje, tačiau jei priešais ekraną yra šviesos šaltinis, erzina didžiuliai šviesos atspindžiai. Tai visų lenktų televizorių trūkumas, todėl jei namuose negalite surasti tinkamos vietos ir nenorite nuolat tamsinti langų, vertėtų susimąstyti prie plokščią modelį. Prarasite šiek tiek gylio efekto, tačiau atspindžių bus gerokai mažiau. „Samsung Q8C QLED“ televizoriai leidžia žiūrėti HD ir SD raiškos turinį dviem būdais: naudojant turinio „gimtąsias“ spalvas ir ryškumą arba jas padidinant su „Samsung HDR+“ apdorojimo sistema. SD įrašus taip pat „galima žiūrėti“, tačiau Lietuvos komercinių televizijų transliacijoms geriau būtų pasirinkti didesnį nei 4 metrų atstumą, tačiau ir tokiu atveju vaizdo idealiu, žinoma, nepavadinsi. Tuo tarpu HD (720p) raiškos turinys atrodo puikiai žiūrinti vos trijų metrų atstumu – tikrai geras rezultatas 55 colių televizoriui. Įjungus HDR+ režimą vaizdas tampa dar detalesnis ir ryškesnis, tačiau gali nepatikti dėl nenatūralių spalvų. Nepaisant to, HDR daugeliu atvejų iš teisų padeda ir daugelis savininkų turėtų jį naudoti, bent jau žiūrint tipiškas televizijos transliacijas. QLED technologija yra skirta pirmiausia HDR turiniui, todėl nenuostabu, kad būtent čia pamatysite visus QE55Q8C privalumus. Didžiulis ekrano ryškumas ir spalvų gama šį modelį padaro vienu geriausių sprendimų rinkoje, tinkančių žiūrėti šviesioje patalpoje. Judesio apdorojimo sistema su savo užduotimi susitvarko. Esant būtinybei numatyta galimybė pakeisti judesio apdorojimo nustatymus. Gamykloje televizorius sukalibruotas beveik idealiai, tačiau itin išrankūs ir žinantys vartotojai gali pakeisti visus reikalingus parametrus pagal savo norus. Garsas Paprastai iš integruotos garso sistemos nieko ypatingo nesitikima, tačiau QE55Q8C atveju eiliniams vartotojui neverta ieškoti papildomos sistemos. Televizorius gavo „DTS Premium Sound 5.1“ audio sistemą, kuri gana kokybiškai atkuria garsus. Programinė įranga „Q Smart“ „Samsung“ šiemet pristatė naują Smart TV platformą, kuri yra dar viena iš senesnių gamintojo modelių pažįstamos „Smart Hub“ modifikacija, papildyta funkcijoms. Vienu iš svarbių atnaujinimų yra „IR Blaster“, kuris leidžia „Connect Box“ padėti kad ir į spintą. Sistema automatiškai atpažįsta prijungtus prietaisus be jokio savininko įsikišimo. „Samsung“ naudoja dviejų sluoksnių piktogramų sistemą, kuri suteikia galimybę lengviau pasiekti dažniausiai naudojamus, taip pat ekonomiškai naudoją vietą ekrane, leidžia greitai pasiekti nustatymus ir pasirinkti turinio šaltinį. „Q Smart“ dirba sklandžiai ir greitai, be to yra maloni akiai. Iš anksto įdiegta keletas paslaugų, įskaitant „Amazon Video“, LRT, „Netflix“, „Youtube“, „Spotify“ ir kitas. Išvados Apibendrinant „Samsung QE55Q8C“ televizoriaus apžvalgą galima sakyti, kad gamintojas įdėjo daug pastangų, siekdamas pritraukti pirkėjų. Prabangi prietaiso išvaizda su atnaujinta operacine sistema ir gerai užmaskuojamu „One Connect Box“ šį modelį daro patraukliu lenktų 4K televizorių rinkoje. Gamintojas padidino maksimalų ryškumą ir matymo kampą bei išplėtė spalvų gamą. Be to, pridėtas HLG specifikacijos palaikymas (šalia įprasto HDR 10), tad yra įdomus.