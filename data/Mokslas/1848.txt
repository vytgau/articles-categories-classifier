Visgi, šis mygtukas nėra sukurtas specialiai šiam įvykiui, nes apie jį jau kalbėta ir anksčiau. Šis būdas pasveikinti veikia tik tuomet, kai žodis rašomas iš žmogaus profilio anketos, bet ne įmonės. Taip sveikinti galima visus naudojančius „Facebook“: šis aktyvus žodis nėra skirtas tik karališkajai šeimai. Tačiau jau anksčiau buvo žinoma, kad šis žodis yra palankiai vertinamas „Facebook“ sukurtų algoritmų. Pavyzdžiui, jei norite, kad jūsų įrašas būtų parodytas didesniam žmonių kiekiui, jame galite įterpti žodį „Congratulations“, dar 2014 m. rašė lifehacker.com. Šią vasarą „Facebook“ pristatė panašią dovanėlę Hario Poterio gerbėjams: savo įrašuose paminėję pasakiško veikėjo vardą, ar jo burtų mokyklos Hogvartso koledžo vardus originalo kalba, juos pamato spalvotai. Be to, paminėję šiuos raktažodžiais tapusius vardus ant savo „Facebook“ profilio sienos pamatys fejervekus ir žaibus leidžiančią burtų lazdelę, skelbė theverge.com. Tokia funkcija pristatyta Hario Poterio franšizės jubiliejaus proga. Tai galite išmėginti savo „Facebook“ paskyroje įrašę „Harry Potter“, „Gryffindor“ (liet. Grifų gūžta), „Ravenclaw“ (liet. Varno Nagas), „Hufflepuff“ (liet. Švilpynė) ar „Slytherin“ (liet. Klastūnynas). Pirmoji knyga, „Haris Poteris ir Išminties akmuo“, buvo išleista 1997 m. birželio 26 d.