„Airbus“ ketvirtadienį į pirmąjį skrydį išlydėjo savo lėktuvą „A330neo“ – patobulintą pelningos A330 šeimos versiją, kuri turėtų paaštrinti konkurenciją su lėktuvais „Boeing 787 Dreamliner“. Plataus korpuso, ilgoms distancijoms skirtas lėktuvas apniukusiu oru pakilo į dangų iš orlaivių gamintojos būstinės Tulūzoje. Jo skrydį stebėjo aukščiausi asmenys iš „Airbus“ ir Didžiosios Britanijos įmonės „Rolls Royce“, kuri tiekia variklius. Nuo 10-ojo dešimtmečio skraidantys lėktuvai A330 yra geriausiai perkami „Airbus“ plataus fiuzeliažo orlaiviai, tačiau pasirodžius „Boeing“ kompozitinio fiuzeliažo orlaiviams „Dreamliner“, „Airbus“ pozicijos susvyravo. Dabar „Airbus“ tikisi, kad atnaujinto dizaino „A330neo“ padės išsaugoti pozicijas 250 – 300 vietų lėktuvų rinkoje.