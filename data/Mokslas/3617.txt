Šiuo metu, „Bloomberg Billionaires Index“ duomenimis, jis užima penktą vietą pasaulyje pagal turto dydį, skelbia agentūra „Bloomberg“. Grynasis „Facebook“ pelnas 2016 metais, lyginant su 2015-aisiais, padidėjo 2,77 karto, iki 10,217 mlrd. JAV dolerių. Socialinio tinklo pajamos siekė 27,638 mlrd. dolerių, arba 1,54 karto daugiau nei 2015 metais. Po šių pranešimų „Facebook“ A klasės akcijos pabrango 2,23 proc., iki 133,23 JAV dolerio už akciją. Kaip pažymi agentūra, akcijų brangimas tiesiogiai siejamas su stipria bendrovės finansine ataskaita. Socialinis tinklas įtvirtino savo padėtį mobiliosios reklamos rinkoje. Jis yra antras didžiausias šios rinkos dalyvis po bendrovės „Google“, rašo agentūra. „Facebook“ pajamos iš reklamos ketvirtąjį praėjusių metų ketvirtį sudarė 8,629 mlrd. JAV dolerių, arba 1,53 karto daugiau nei tuo pačiu 2015 metų laikotarpiu. Bendrovė pažymėjo, kad pajamos iš reklamos mobiliojoje įrangoje sudarė apie 84 proc. bendrų pajamų iš reklamos.