Tai mobilios programėlės kūrėjai, kuri padeda moterims išsirinkti tinkamiausias kosmetikos priemones. Taip surenkamos duomenis apie vartotojų įpročius apie naudojamus produktus, kuriuos apdorotas rinkos įžvalgas pateikia didžiausioms pasaulio kosmetikos bendrovėms kaip „L‘Oreal” ir kitoms. Startuolis ieško 1 mln. investicijų ir siekia pritraukti talentus, rašoma pranešime spaudai. Antrą vietą ir 2000 eurų laimėjo rašytojus ir skaitytojus jungianti platforma „LitNet“, o trečiąją ir 1000 eurų – platforma, padedanti kompanijoms neprarasti klientų skambučių „Tellq“. „Login Startup Fair” – kasmet augantis startuolių renginys, kuriame per dvi dienas savo idėjas ir verslo modelius startuolių mugėje demonstravo daugiau kaip 50 Lietuvos ir užsienio startuolių: nuo technologinių sprendimų žemės ūkiui iki 3D virtualios realybės dizaino kūrimo sprendimų. Renginys skiriamas investuotojų ir startuolių verslo susitikimams. Virš 40 tarptautinių fondų, kitų institucijų investuotojų dalyvavo per 200 „B2B” susitikimų su startuolių kūrėjais. Pagrindinėje konferencijos scenoje idėjomis, įžvalgomis, provokuojančiomis mintimis dalinosi dvi dešimtys pranešėjų iš JAV, Izraelio, Danijos, Vokietijos, Lietuvos ir kitų tvarias startuolių ekosistemas vystančių šalių. Pranešimus klausė keli šimtai renginio dalyvių, svečių, smalsių jaunųjų kūrėjų. Tradicija jau tapo specialiai startuolių kūrėjų kompetencijas auginanti meistriškumo mokykla. Pamokas vedė skirtingų sričių profesionalai: „Partner Value“ prezidentas ir CEO Zvika Kezureris, C lygio patarėjas aukštos augimo stadijos startuoliams Omaras Mohoutas, B2B, „SaaS“ startuolių patarėjas Christianas Thaler-Wolski ir kiti patyrę tarptautiniai ekspertai. „Login Startup Fair” – kasmetinis „Versli Lietuva” organizuojamas tarptautinis renginys, partneriaujant su „LOGIN”, progresyvių idėjų konferencija. Renginio tikslas – auginti ir vystyti Lietuvoje startuolių ekosistemą, tarptautinius investuotojus supažindinti su potencialą turinčiais startuoliais, skleisti informaciją apie Lietuvą, kaip patrauklią ir startuoliams draugišką šalį tarptautiniu mastu. 