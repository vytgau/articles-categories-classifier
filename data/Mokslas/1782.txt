Antradienio vakarą, kaip ir tikėtasi, parodyti 3 išmanieji: brangiausias ir naujausias „Apple“ jubiliejinį išmanusis pavadinimu „iPhone X“, taip pat atnaujintos esamų išmaniųjų versijos pavadinimais „iPhone 8“ ir „iPhone 8 Plus“. Naujos kartos „Apple Watch" Pristatymą „Apple“ vadovas Timas Cookas pradėjo pristatydamas naujoves, kurios įdiegtos išmaniajame laikrodyje „Apple Watch". Skelbiama, kad jis yra labiausiai parduodamas išmanusis laikrodis pasaulyje. Dar 2016 m. šio laikrodžio pardavimai neaplenkė laikrodžio sinonimu buvusio „Rollex". Šis laikrodis kartu yra ir pulsometras. Viena naujovių - galimybė stebėti kaip greitai pulsas pakyla treniruotės metu ir kaip greitai jis grįžta į normos ribas, kuo šis procesas vyksta greičiau, tuo žmogus turėtų būti geresnės fizinės būklės. Taip pat šis laikrodis turės ir kitą funkciją: jis padės žmonėms stebėti, kaip plaka jų širdis, ar yra pastebima aritmijos požymių. Šis sutrikimas dažnai yra ir širdies ligų priežastimi. Pristatytas ir naujos kartos „Apple Watch", kuriame yra integruota mobiliojo telefono funkcija: tai reiškia, kad žmogus išėjęs vien su „Apple Watch", galės atsiliepti, naudotis navigacija ar klausytis dainų. Laikrodis dirba sinchronizuotai su kitomis „Apple" sistemomis. Tai - trečios serijos „Apple Watch", kuris yra tokio pat dydžio kaip antros serijos „Apple Watch". Sudėtingiausia, kas buvo kuriant šį laikrodį, tai integruoti į jį mobiliojo telefono galimybes ir išsaugoti jo dydį. Jame integruota išmanioji asistentė „Siri" kalbės balsu. Senesnės kartos laikrodžio kaina prasideda nuo 249 JAV dol., naujausio „Apple Watch" Series 3 - nuo 330 JAV dol., jo užsakymai prasidės rugsėjo 15 d., o pristatymas - nuo rugsėjo 22 d.  „Apple TV“ Antroji naujovė, kuri pristatyta rugsėjo 12 d. - „Apple TV“. Pristatyta naujovė „Apple TV“ 4K raiška, o tai, anot T. Cooko, reiškia, kad kinematografinė kokybė turėtų būti matoma visą laiką, nepaisant to, ką žmonės žiūrės. Žadama ne tik puiki vaizdo kokybė, bet ir ryškūs kontrastai, kurie pagerins vaizdo gylį, speciali garso sistema. Patobulintas „Apple TV“ galės transliuoti 4K raiškos, HDR kokybės vaizdą. Naujieji telefonai Išmaniųjų telefonų pristatymas prasidėjo nuo „iPhone 8“ ir „iPhone 8 Plus“. Šie išmanieji bus 3 atspalvių: sidabrinio, kosmoso pilkos ir auksinio. Telefonų korpusai gaminti naudojant specialių aliuminio lydinį, kuris, kaip skelbiama, naudojamas ir kosmoso technologijoms. Patikinta, kad šie modeliai bus itin atsparūs smūgiams. Šių išmaniųjų ekranas yra „įrėmintas“ šoninių rėmelių. Naujos kartos „iPhone 8“ ir „iPhone 8 Plus“ pristatomi kaip turintys papildomą sistemą triukšmui slopinti, o tai reiškia geresnį garsą, bet didelis dėmesys pristatymo metu skirtas išmaniųjų fotografavimo galimybėms. Telefonai turi galimybę fotografuoti esant prastam apšvietimui, analizuoti apšvietimo galimybes, o naudojant programėlę - ir keisti nuotraukoje naudojamą apšvietimą pagal savo pageidavimus. Žadama, kad dėl to pagerės nuotraukų kokybė, ypatingai portretinių, pavyks užfiksuoti fotografuojamas detales, tekstūrą, šešėlius. Taip pat skelbiama, kad šie išmanieji pritaikyti papildytai realybei ir žaidimams šioje plotmėje. Šie išmanieji, kaip ir prognozuota, bus kraunami bevieliu būdu. Abu išmanieji bus siūlomi su skirtingais atminties parametrais, „iPhone 8“ kaina prasidės nuo 699 JAV dol., „iPhone 8 Plus“ kaina - nuo 799 JAV dol. „iPhone 8“ bus 2 dydžių: su 4,7 colio ekrano įstrižaine, o „iPhone 8 Plus“ versija su 5,5 colio ekrano įstrižaine. Telefonuose yra naujas „A11 Bionic“ procesorius. Jubiliejinis „dešimtasis“ „iPhone X" Galiausiai pristatytas ir jubiliejinis, „dešimtasis“ „iPhone X", pradėjus pristatymą fraze „ir dar vienas dalykas“. Pasak T. Cooko, šis telefonas turėtų atspindėti ateinančio dešimtmečio mobiliųjų technologijų tendencijas. Vienas pagrindinių jo išskirtunumų - „Super Retina" ekranas, kurio neriboja rėmelis. Telefonas atrakinamas naudojant „Face ID“, o ne anksčiau įprastą „Touch ID“: norint įrenginį atrakinti, reikia į jį pažiūrėti. Skelbiama, kad atrakinti telefoną apgaunant „Face ID“ gali 1 žmogus iš milijono, nebent jis turi genetinių ryšių su išmaniojo savininku, tada ši tikimybė sumažėja. „Saugumas sumažėja nebent jūs turite blogąjį dvynį, bet, tikėkimės, kad neturite", - juokauta per pristatymą. „Face ID“ technologiją mėginta apgauti naudojant tiek grimą, tiek kaukes, gamintojai skelbia, kad rezultatais yra patenkinti. Taip pat telefone yra specialūs algoritmai, kurie fiksuoja žmogaus veido pokyčius, pavyzdžiui, augančią barzdą. Jo valdymas skiriasi nuo įprastų „iPhone“: jį valdant reikia braukti telefono ekranu iš apačios į viršų, šis judesys pakeis „Home“ mygtuką. Jubiliejinis „iPhone X“ turi keletą funkcijų, kurios leidžia panaudoti animuotus herojus įrašant ir siunčiant žinutes, fiksuojant kalbėtojo veido mimikas. Tai jau iš anksčiau geriau žinomų „emoji“ tąsa - „animoji“. Futuristinis „iPhone X“ bus 64 GB ir 256 GB atminties, nėra galimybės praplėsti jo atmintį naudojant papildomą kortelę, 3 GB RAM, jo kaina kyla nuo 999 JAV dol. Šį išmanųjį planuojama išleisti šiemet lapkritį, jo spalvos bus sidabrinė ir kosmoso pilka. Telefono matmenys: 143,6 x 70,9 x 7,7 mm, svoris - 174 g, storis 7,7 mm. Ekranas 5,8 colių, pagrindinė kamera dviguba 12 MP, diafragma f/1.8 & f/2.4. Antroji kamera 7 MP, veido nustatymo funkcija, panoraminių nuotraukų funkcija. Kas buvo skelbta anksčiau ir kas išsipildė Informacija apie naująjį pavadinimą „iPhone X“ anksčiau, nei prasidėjo jo pristatymas buvo rasta atnaujintos operacinės sistemos „iOS 11“ kode, rašė leidinys „9to5Mac“. Atspėta, kad „iPhone X“ turės 5,8 colio įstrižainės OLED berėmį ekraną, kuris bus didžiausias iš viso įmonės išmaniųjų telefonų asortimento. Pavyzdžiui, „IPhone 7 Plus“ ekrano įstrižainė siekia 5,5 colio. Ekspertų teigimu, ekranas užims visą priekinę išmaniojo telefono panelės dalį ir nebus jokių juostų šonuose, tai taip pat pasitvirtino. Manyta, kad nebeliks mygtuko „Home“ („Pradžia“), taip ir atsitiko, bet jo funkcijas vykdys ne „virtualus“ mygtukas ekrane, kaip spėta, o naujas intuityvus judesys iš ekrano apačios į viršų. Be to, spėta, kad naudotojo identifikavimui naujajame telefone bus naudojama veidų atpažinimo technologija, o ne technologija „Touch ID“, pagal kurią įrenginio savininkas nustatomas pagal piršto atspaudą. Ši prognozė išsipildė. Anksčiau spėta, kad naujasis „Apple“ flagmanas bus brangiausias telefonas įmonės istorijoje – šaltinių duomenimis, Jungtinėse Valstijose jis kainuos nuo 999 JAV dolerių. Tai taip pat tiesa. Naujasis modelis yra jubiliejinis – pirmasis „iPhone“ prekyboje pasirodė 2007 metų vasarą. Įrenginiai pristatyti naujojoje „Apple Park“ būstinėje JAV Kalifornijos valstijoje, Kupertino mieste, Steve Jobs teatre. Kiek kainuos Tinklalapyje theinquirer.net skelbta, kad naujasis jubiliejinis „iPhone“ bus ne tik 64 GB, bet ir 256 ir 512 GB atminties. Patarimus technologiniais klausimais „Twitter“ dalinantis mobiliųjų technologijų žurnalistas Benjaminas Geskinas cituojamas šiame tinklalapyje, nes nurodė, kiek šis išmanusis galėtų kainuoti. Jis paskelbė, kad už 64 GB talpos telefoną bus prašoma 999 JAV dol. (839 eur), už 256 GB – 1 099 JAV dol. (923 eur) ir už 512 GB atminties – 940 eurų. Paskelbtos kainos yra kiek kitokios. #iPhone8 64 GB: 999$ 256 GB: 1099$ 512 GB: 1199$— Benjamin Geskin (@VenyaGeskin1) September 4, 2017  Patikimais nutekėjimais garsėjantis apžvalgininkas Evanas Blassas paskelbė, kad naujojo „iPhone“ išankstiniai užsakymai prasidės rugsėjo 15 d., o prekyboje jie pasirodys rugsėjo 22 d. Taip ir atsitiko su „iPhone 8“ ir „iPhone 8 Plus“, tačiau jubiliejinio modelio bus laukiama iki lapkričio. FWIW, I've also heard "iPhone X" (though not 8 / 8 Plus for the JV squad) as well as 9/15 pre-orders and 9/22 release / ship date.— Evan Blass (@evleaks) September 2, 2017 Anksčiau skelbto naujojo jubiliejinio „iPhone“ specifikacijos - 5.8 colio įstrižainės OLED berėmis ekranas - taip - Naujas dizainas, naudojant „viskas iš stiklo“ sprendimą - taip - 71x143x7,4 mm - taip - Galimybė pakrauti bevieliu būdu - taip - „Apple A11” lustas - taip - Operacinė sistema „iOS 11" su patobulinta asmenine asistentė Siri, galimybe atlikti mokėjimus - taip - Veidą skanuojanti sistema - taip - Vertikali dviguba kamera telefono nugarėlėje - taip Skelbta, kad naujasis „iPhone" veikiausiai atrodys taip: iPhone 8 (encased) pic.twitter.com/9LpARCAML2— Evan Blass (@evleaks) August 8, 2017