Apie keturis šimtus programuotojų bei dizainerių į šį Hakatloną atvyko norėdami išmėginti savo jėgas bandant per naktį sukurti tam tikrą problemą galinčią išspręsti programėlę ar mobilią aplikaciją. Šeštadeinio popietę susirinkusioms komandoms buvo pristatytos užduotys, o kai kurie Hakatlono rėmėjai įsteigė prizus komandoms, kurios sugebės integruoti vieno iš jų produktą į siūlomus sprendimus, pavyzdžiui, panaudojant jų kurtus žemėlapius, SMS ar balso žinutes ir t.t. Kiti renginio ragino ar išspręsti tam tikrą problemą, pavyzdžiui, esant gamtos nelaimėms. Siekdamos būti pastebėtos, trečdalis komandų sukūrė įvairias programėles, kurios padėtų spręsti su išteklių paskirstymu susijusius iššūkius. Specialiais prizais buvo siekiama paskatinti programuotojus sukurti naujas galimybes ar funkcijas konkretiems produktams, pavyzdžiui „Amazon", kuri siekė pamatyti, kokias naujas funkcijas programuotojai galės pasiūlyti jos garso pagalbininkei „Alexa". Programuotojų komandos turėjo apie 20 val. savo sumanymų įgyvendinimui. Jos sukurtus produktus turėjo pristatyti sekmadienio ryte. Haktalone finišo liniją pasiekė 103 komandos. Sukurtų programėlių autoriai buvo vertinami atsižvelgiant į komandų kūrybiškumą, sumanumą ir sugebėjimą nustebinti („oho!” įspūdį). Programėlių kūrėjų darbą vertintojo tech-guru iš „Google", „Tinder", „Ubosoft" ir „Wikipedia". Sukurtos programėlės buvo vertinamos penkių balų skalėje. Bent tris balus gavusios komandos laimėjo bilietus ir į tris rugsėjo 18-20 dienomis vyksiantį „Techcrunch Disrupt" renginį.  Pagrindinį Hakatlono prizą pelnė „Amazon Shop Assist" – sumani programėlė, leidžianti pirkėjams išsiaiškinti koks konkretus produktas geriausiai atitiktų jų poreikius, pavyzdžiui, kokie iš prekybos lentynose esančių tepalų labiausiai tiktų „Toyota Prius". „Accenture" socialinio poveikio, kitaip - gamtos nelaimių, kategorijoje prizą gavo „Disaster Recovery App" kūrėjai. Ši programėlė turėtų padėti koordinuoti pagalbą teikiančių organizacijų darbą. „Verizon" prizą gavo „Air Map" - oro kokybės matavimo aplikacija. Net ir oficialių prizų nelaimėjusių komandų nariai tikriausiai neliko nepastebėti, nes šio renginio tikslas buvo atrasti augančius talentus. Štai vienos iš sumanius finansinius/investicinius sprendimus padedančios programėlės kūrėjų komandoje buvo dešimtmetis programuotojas iš Indijos. Kai kurios aplikacijos ir programėlės integravo vis populiarėjančias kriptovaliutas. Štai „Wificoin" programėlės kūrėjai sukūrė platformą, kuri leidžia mobiliųjų telefonų turėtojams užsidirbti kriptovaliutų už galimybės tretiesiems asmenims prisijungti prie jų asmeninio interneto tinklo (angl. personal hotspot). „Techcrunch Disrupt SF 2017" renginys vyksta San Francisko miesto centre, prie „Giants" beisbolo komandos stadiono esančioje 48 prieplaukoje. Hakatlono remėjais yra technologijų įmonės „Accenture", „Amazon", „Esri", „Hyphenate", „Arity", „Verizon" ir „Nexmo".