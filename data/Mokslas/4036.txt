Mokslininkai iš Meksikos nacionalinio autonominio universiteto nustatė, kad po pačiu žymiausiu majų statiniu, esančiu Čičen Icos mieste, yra kitas dar senesnis statinys. Šis atradimas buvo padarytas pasitelkus elektromagnetinį vaizdų kūrimo metodą. Dar ketvirtajame praeito amžiaus dešimtmetyje buvo išsiaiškinta, kad po mūsų dienas pasiekusiu XIV a. laiptuotosios Kukulkano piramidės statiniu, dešimties metrų gylyje yra dar vienas senovinės architektūros paminklas. Manyta, kad jis galėjo būti pastatytas maždaug 1000-aisiais metais. Šiandien mokslininkų aptiktas objektas dar senesnis. Prieš metus pavyko išsiaiškinti, kad po Kukulkano piramidės pagrindu yra didžiulis požeminis ežeras. Pirmos šioje vietoje pastatytos piramidės majai nenugriovė. Ji buvo panaudota kaip pagrindas. Mokslininkai mano, kad toks sprendimas susijęs su to meto gyventojų tikėjimu. Majų civilizacijos klestėjimo laikotarpiu laikomas tarpsnis nuo 250-ųjų iki 900-ųjų metų.