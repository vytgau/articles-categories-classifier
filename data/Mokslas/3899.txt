Sukurti naują vėjo jėgainę, kokios pasaulis niekada nematė – nepaprastai geranoriškas ir kilnus uždavinys. Dauguma vėjo jėgainių buvo naikinamos galingų tropinių ciklonų. Naujosios jėgainės konstrukcija skiriasi tuo, kad jos rotorius sukasi ant įvairiakryptės vertikalios ašies ir gali atlaikyti nenuspėjamas vėjo srautų kryptis. Teoriškai tokios jėgainės rotorius kinetinę energiją gali įgyti iš įvairių krypčių vėjo srautų, o taifūno sukelti turbulentiniai vėjai suteikia aibę kinetinės energijos. Apytiksliu skaičiavimu, taifūnas kas sekundę generuoja 1,5 trilijono (trilijonas reiškia tūkstantį milijardų) džaulių kinetinės energijos ir šios galios visiškai pakaktų visiems metams maždaug 38 tipiškiems JAV namų ūkiams. Šie duomenys ir paskatino išradėjus kurti naujos konstrukcijos jėgainę. Išradėjas Atsushi Shimizu įrodo, kad jo turbinų tinklas vieno taifūno metu sukauptų energijos tiek, kad Japonijai jos užtektų 50 metų. Žinoma tai hipotetinis skaičius – saugoti visą energiją būtų neįmanoma naudojant dabartinę akumuliatorių technologiją ir mažai tikėtina, kad turbinos sukauptų visą taifūno kinetinę energiją. Iš tiesų, turbinos prototipas nedidelio masto bandymų metu parodė 30 proc. efektyvumą. Nors tai 10 proc. mažesnis nei įprastinių vėjo jėgainių, naujoji jėgainė nebuvo sugadinta arba sugriauta taifūno metu. „Japonija iš tikrųjų turi daug daugiau vėjo nei Saulės energijos, tik ji nėra naudojama, – CNN televizijai kalbėjo Shimizu. – Japonija yra potenciali vėjo supergalios valstybė“. Dėl atominių elektrinių darbo trūkumo ir šiek tiek nepagrįsto nusistaymo prieš jas, ypač po Fukušimos avarijos 2011 m. – Japonija kenčia nuo energijos deficito. Ji turėjo importuoti beveik 84 proc. savo energijos poreikio, o tai reiškia, kad jos labai menkas energetinis saugumas. Sprendžiant šias problemas dėl būtino dėmesio „žaliajai“ energijai, Shimizu 2013 m. turėjo atsisakyti ankstesnio savo darbo ir pradėjo veiką naujai įkurtoje bendrovėje „Challenergy“, kuri neseniai laimėjo finansavimą taifūno nepažeidžiamos vėjo jėgainės gamybai. „Challenergy“ komanda paskutinį savo išradimo variantą išbandė 2015 m. liepos mėnesį ir pasiekė 30 proc. efektyvumą. Sraigtinės vėjo turbinos paprastai pasiekia 40 proc. efektyvumą, tačiau negali veikti taifūno sąlygomis. Jėgainės prototipas pastatytas Okinavoje. Dabar „Challenergy“ komanda turi išbandyti jo efektyvumą realiomis taifūno sąlygomis.