„Mes dabar turime pajėgumų pastatyti ir eksploatuoti kosminę stotį“, - penktadienį Pekine pareiškė pilotuojamos kosminės programos direktorius Wangas Zhaoyu, kuriuo remiasi agentūra dpa. Prieš tai krovininis laivas „Tianzhou 1“ („Dangiškas laivas“) pirmą kartą sėkmingai degalų pripildė kosmoso laboratoriją „Tiangong 2“ („Dangaus rūmai“), kuri skrieja aplink Žemę. Didelės kosminės stoties statyba turėtų prasidėti 2019 metais ir būti baigta 2022-aisiais. Kinija taip pat svarsto aktyviau bendradarbiauti su kitomis šalimis kosmoso srityje.