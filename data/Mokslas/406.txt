„Yra daugybė įdomių ir sudėtingų filosofinių klausimų (...). Turėsime atsakyti, kaip valdyti šias sistemas, kokių vertybių norime, kad jos turėtų, kaip ir kam norime jas panaudoti“, – pabrėžė D. Hassabisas, vadovaujantis IT technologijų milžinės „Google“ 2014 metais įsigytai kompanijai. D. Hassabis kalbėjo penktadienį per dokumentinio filmo apie DI sistemą „AlphaGo“ peržiūrą. Ši „DeepMind“ sukurta sistema 2016-aisiais apstulbino pasaulį nugalėdama vieną geriausių sudėtingo kinų stalo žaidimo go žaidėją. Atsakydamas į klausimus Londono universiteto koledže (angl University College London), bendrovės vadovas pažymėjo, kad DI yra „nepaprastas įrankis, padedantis pagreitinti mokslinius atradimus“. „Manome, kad tai viena iš naudingiausių žmonijos kada nors turėtų technologijų,“ – pridūrė jis. Vis dėlto DI, kaip ir kitos galingos technologijos, „kelia pavojų“, pripažino „Deep Mind“ vadovas. „Nuo to, kaip mes, visuomenė, nuspręsime jį panaudoti, priklausys, ar rezultatai bus geri, ar blogi,“ – sakė D. Hassabisas. Tačiau, pasak D. Hassabiso, 2010 metais jo kartu su kitais įkurtai „DeepMind“ pirmiausia rūpi etiniai klausimai.