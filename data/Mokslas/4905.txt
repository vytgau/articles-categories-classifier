„Zeeq“ pagalvė gali transliuoti muziką taip tyliai, kad tik jūs ją girdėtumėte, o kitas žmogus, esantis kambaryje ar šalia jūsų, lovoje, jos negirdėtų. Pagalvė naudoja 8 bevielius garsiakalbius groti muziką iš „iTunes“, „Spotify“ ar tiesiog „miego muziką“, kurią galite parinkti mobiliojoje programėlėje. Programėlė taip pat padeda stebėti miego ciklus. Tai pirmas toks įrenginys ir programėlė, kuris sujungia muziką ir poilsio stebėjimą. Pagalvės kūrėjas Warrickas Bellas atskleidė, kad sukūrė įrenginį dėl savo paties miego problemų: jis norėdavo klausytis muzikos užmigdamas, bet nenorėdavo pažadinti žmonos, todėl į pagalvę įtaisė bevieles ausines.  „Buvau nustebintas klausydamasis muzikos, bet mano žmona jos negirdėjo“, – paaiškino W. Bellas. Šiuo metu jis sutelktinio finansavimo platformoje „Kickstarter“ yra surinkęs daugiau nei 230 tūkst. JAV dolerių.