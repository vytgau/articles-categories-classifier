Šiuo metu Teksaso sostinėje Ostine bandymus atliekanti AT&T tinklą išplės iki kito Teksaso miesto Vako, Kalamazu miesto Mičigane bei Saut Bendo Indianos valstijoje. AT&T tikisi šiuose miestuose įtraukti daugiau bandymų dalyvių, pavyzdžiui, mažus verslus, universitetus ar bažnyčias. Atlikdama bandymus bendrovė mėgins išsiaiškinti, ar milimetrinio spektro bangos gali keliauti per pastatus ir lapiją, bei oro sąlygų poveikį ryšiui. AT&T tikisi paleisti 5G tinklą jau 2018 m. pabaigoje. Bandymus bendrovė atlieka kartu su „Ericsson“, „Samsung“, „Nokia“ ir „Intel“. Tuo tarpu AT&T konkurentė „Verizon“ taip pat teigia vykdanti naujos kartos ryšio bandymus. Gegužę „Verizon“ už 3,1 mlrd. dolerių įsigijo bevieles technologijas kuriančią bendrovę „Straight Path Communications“.