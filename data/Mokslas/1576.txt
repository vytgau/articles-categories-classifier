Pietų Korėja gamina ypatingas grafitines bombas, kitaip vadinamas „užtemdymo bombas“, kurios sukeltų trumpus jungimus elektrinėse ir elektros tiekimo tinkluose. Grafitines bombas pirmą kartą panaudojo JAV Irako kare 1990 metais. Pats sprogmuo nėra labai sudėtingas. Jis yra pripildytas labai smulkiais specialiai apdorotais grafito milteliais, kurie po sprogimo pasklinda kaip tirštas debesis. Grafitas yra laidus elektrai, todėl toks debesis sukeltų trumpąjį jungimą elektros grandinėse ar net pačiose elektrinėse. Grafitas toks smulkus, kad jis lengvai prasiskverbia į elektroninių valdymo prietaisų vidų ir juos visiškai sugadina. Tokio tipo bombardavimas gali sukelti didžiulių nuostolių, išjungti ištisas tiekimo grandines ir palikti dideles teritorijas visai be elektros energijos. Manoma, kad tokios atakos metu nukentėtų minimalus civilių kiekis. Grafitinės Pietų Korėjos bombos buvo sukurtos kaip vienas iš būdų suduoti prevencinį smūgį, kuris, tikimasi, užkirstų kelią didesniam konfliktui. Teigiama, kad bombos kūrimas yra užbaigtas, technologija yra pakankamai išvystyta ir Pietų Korėja grafitinių bombų gali pasigaminti kada tik iškils poreikis arba kada tik panorės. Grafitinės bombos nėra toks jau modernus ir universalus ginklas, nuo jo įmanoma apsisaugoti. Tačiau tikėtina, kad Šiaurės Korėjos elektros tinklai nėra gerai izoliuoti ir grafitinė bomba suveiktų taip, kaip ir numato jos paskirtis. Pavyzdžių jau būta: Irake tokios bombos pašalino bent 85 proc. tiekiamos elektros energijos, o 1999 metais Serbijoje - 70 proc.