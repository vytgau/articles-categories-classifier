Kaimiškų vietovių gyventojams karštį ypač sunku ištverti, nes nėra elektros, tad nėra ir kondicionuojamų patalpų, kuriose būtų palaikoma žemesnė temperatūra. Pavyzdžiui, Pakistano mieste Sibyje šią vasarą temperatūra buvo pakilusi net iki 52 laipsnių Celsijaus. Kai kurie vietiniai svajoja su šeima persikelti, kur vėsiau, bet tam tiesiog neturi pinigų. Per mėnesį teuždirba tiek, kiek kainuotų kelionė vienam žmogui į provincijos sostinę. Tad įkalinti čia, kur gyvena, bando prisitaikyti – visus darbus stengiasi atlikti iki įdienojant, vidurdienį net turgus panašus į vaiduoklių miestą, visi slepiasi nuo svilinančio karščio. Laimė, Sibyje sausa.