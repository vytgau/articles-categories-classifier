Žiniasklaidoje vis dažniau galima pamatyti bepiločių skraidyklių filmuotos ir fotografuotos medžiagos. Nemažai šios technologijos kritikų teigia, kad dronų savininkai pažeidinėja žmonių privatumą ir sudaro palankias sąlygas saugumo grėsmėms. Inžinieriai iš Šveicarijos mano išsprendę visas šias problemas. Jie sukūrė „Fotokite Pro“ – bepilotės skraidyklės ir aitvaro hibridą. Tiesą sakant, tai paprasčiausias dronas, o vienintelis skirtumas tas, jog jį valdantis žmogus skraiduolį laiko už virvutės – kaip aitvarą. Šis įrenginys gali pakilti į 30 metrų aukštį. Prijungus prie elektros tinklo ant žemės, jis ore gali kyboti kiek panorėjęs. Inžinieriai neketina sustoti – artimiausiuose jų planuose didesnis drono variantas, kuris galėtų kilti aukščiau ir filmuodamas apimti didesnį plotą.