Daugiau nei pusė milijono skirtingų nuolaužų, pradedant laidų gabalais ir baigiant nebeveikiančiais palydovais, sukasi Žemės orbitoje, keldami rimtą pavojų astronautams ir kosminiams aparatams. Sugaudyti šias kosmines šiukšlės ganėtinai sudėtinga, nes dulkių siurblio funkcionavimo principas vakuumo sąlygomis neveikia, o standartinės lipnios medžiagos neatlaiko ekstremalių temperatūrinių pokyčių. Mokslininkai iš NASA ir Stanfordo universiteto teigia radę galimą problemos sprendimą. Jie sukūrė robotą, sėkmingai sugaudantį objektus nesvarumo ir beorės aplinkos sąlygomis. Kurdami šį aparatą specialistai pavyzdį ėmė iš gekonų – driežų, galinčių laisvai judėti tiek lubomis, tiek stiklu. Jų letenėles padengtos mikroskopiniais plaukeliais, prikimbančiais prie bet kokio paviršiaus dėl tarpmolekulinės sąveikos. NASA sukurtas robotas šį principą kopijuoja. Kaip ir gekonų atveju sukibimas įvyksta tik vienos krypties traukos sąlygomis. Lipnios roboto pagalvėlės atsargiai pačiumpa, perkelia ir nuleidžia objektus. Mokslininkai jau atliko šio aparato bandymus tiek laboratorijoje, tiek ir nesvarumo sąlygomis, įskaitant ir Tarptautinę kosminę stotį.