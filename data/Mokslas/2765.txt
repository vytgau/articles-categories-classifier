Apie tai praneša BBC. Kai kurie gydytojai buvo privesti laikinai išjungti telefono linijas ir IT sistemas, o žmonės buvo įspėti į ligonines nesikreipti, nebent jiems reikalinga neatidėliotina pagalba. Anglijos Nacionalinė sveikatos apsaugos tarnyba, žinoma santrumpa NHS, sako, kad apie situaciją yra informuota ir problemas sprendžia. Dėl išpuolio ligoninėse sustabdytos planinės ir neskubios procedūros. IT specialistai stengiasi išspręsti problemą kuo greičiau, skelbė Anglijos Nacionalinė sveikatos apsaugos tarnyba. Vienas gydytojas iš chirurgijos skyriaus Jorko ligoninėje sakė: „Mes sulaukėme skambučio iš administracijos raginančio kuo skubiau išjungti visus mūsų kompiuterius“. Apie kompiuterių sistemų sutrikimus penktadienį pranešė Londono, šiaurės vakarų Anglijos ir kitų šalies dalių ligoninės. Kelių šiaurės vakarinės Anglijos ligonių operatorė „NHS Merseyside“ socialiniame tinkle „Twitter“ paskelbė, kad po „įtariamos valstybės masto kibernetinės atakos mes imamės visų atsargumo priemonių mūsų vietos NHS sistemoms ir paslaugoms apsaugoti“. Didžiosios Britanijos nacionalinė sveikatos tarnyba (BNHS) yra didžiulį visuomenės pasitikėjimą užsitarnavusi institucija, tačiau turi problemų dėl finansavimo.