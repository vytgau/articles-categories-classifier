Pristatymas įvyko rugpjūčio 23 d., 18 val. Lietuvos laiku, tačiau jau kuris laikas apie naują įrenginį yra nemažai nutekėjusios informacijos. Neatsitiktinai pristatymas prasidėjo bendrovės atsiprašymais už pernai patirtą nusivylimą, kai ankstesnysis modelis buvo atšaukiamas iš rinkos dėl saugumo. Kartu dėkota lojaliems šio modelio pirkėjams. Modelio pristatymą Niujorke tradiciškai pradėjo „Samsung Mobile“ vadovas DJ Kohas. Telefonas sveria 195 g, yra 8,6 mm storio, naudoja „Android 7.1.1" operacinę sistemą, yra 64 arba 124 arba 256 GB atminties, micro SD kortelės skaitytuvu. Žadama, kad „Galaxy Note 8“ bus brangiausias šio gamintojo išmanusis ir jo kaina sieks apie 1 tūkst. eurų (panašiai turėtų kainuoti ir jubiliejinis „iPhone"), o prekyba juo turėtų prasidėti jau rugsėjo 15 d., veikiausiai, JAV, išankstiniai užsakymai turėtų prasidėti po kelių dienų. Šis telefonas tradiciškai išsaugo ir jam specialiai sukurtą rašiklį „S Pen". „Note 8“ turės 6,3 colio įstrižainės „berėmį“ ekraną, „Exynos 8895“ arba „Qualcomm Snapdragon 835“ procesorių ir 6 GB operatyvinės atminties. Tiesa, 6 GB RAM jau yra norma kinų gamintojų išmaniuosiuose telefonuose, tad vargu ar gamintojas iš Pietų Korėjos norės atsilikti. Taip pat tai bus pirmasis „Samsung“ su dviguba galine kamera, o tai turėtų pagerinti nuotraukų kokybę, taip pat galimybę ir filmuoti „nedrebančia kamera". Kaip ir tikėtasi, pagrindinė kamera bus aprūpinta labai šviesiu f/1.7 objektyvu, kuris puikiai susitvarkys su kadrų fiksavimu naktį. Abi kameros turės 12 MP matricas. Vienu iš telefono privalumu pristatytas funkcionalumas ir galimybė kelis darbus atlikti vienu metu, pavyzdžiui, tuo pat metu naudoti 2 programėles, tarkime, „Google Maps" ir muzikos programėlę. Išplėstos ir asistento „Bixby" galimybės, pavyzdžiui, pasakius jam labanaktis automatiškai gali būti įjungiamas režimas „netrukdyti" ir nustatomas žadintuvas. Taip pat bus paprasčiau žymėtis išmaniojo ekrane: pakaks porą kartų paspausti ekraną ir galima bus rašyti specialiu rašikliu. Žymėtis bus galima ir lyjant lietui, iš viso prirašyti vienu kartu galima iki 100 puslapių, o tai, skelbiama, leis priartinti darbo su išmaniuoju patirtį prie įprasto darbo su kompiuteriu. Telefoną bus galima atrakinti naudojant pirštų atspaudų jutiklį ir akies rainelės skenerį. Kaip ir kiti naujausi išmanieji, jis turėtų būti vandeniui ir dulkėms atsparus, t. y., būti pažymėtas IP68 ženklu, jis galės būti kraunamas belaidžiu būdu. „Samsung Galaxy Note 8“ iš priekio atrodys beveik taip pat, kaip „Galaxy S8+“. Tik naujasis flagmanas su „S Pen“ bus šiek tiek didesnis, nes gaus 6,3 colio, o ne 6,2 colio įstrižainės ekraną. Naujojo išmaniojo korpusas turės užapvalintus kraštinių kampus. Kaip ir tikėtasi, naujasis išmanusis turės mažesnės talpos bateriją su 3300 mAh, kai „Galaxy S8+“ yra aprūpintas 3500 mAh talpos baterija. Mažesnė baterijos talpa, ko gero, buvo pasirinkta tam, kad korpuse atsirastų vietos „S Pen“ rašikliui. Naujasis išmanusis iš „Samsung“ bus 4 spalvų: „Orchid Gray“, „Black“ ir „Gold“ modeliai, pasirodys ir naujas mėlyno atspalvio „Deep Sea Blue“ variantas. Techninės „Samsung Galaxy Note 8“ specifikacijos: 6,3" ekranas „Super AMOLED“ su 1440 x 2960 pikselių raiška „Gorilla Glass 5“ „Exynos 8895“ procesorius 6 GB LPDDR4 tipo RAM saugykla nuo 64 GB microSD (iki 256 GB) atminties kortelių skaitytuvas 8 Mpix f/1.7 priekinė kamera su automatiniu fokusavimu 12 Mpix f/1.7 kamera + teleobjektyvas 12 Mpix f/2.4 USB C 162,5 x 74,6 x 8,6 mm Pirštų atspaudų skaitytuvas, akies rainelės skaitytuvas 3300 mAh talpos baterija Android 7.1.1 IP68