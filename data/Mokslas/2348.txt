Anksčiau kai kurie šaltiniai teigė, kad šis prietaisas gaus mobiliąją platformą „Snapdragon 836“, 6 GB RAM, dvigubą 12 megapikselių kamerą, vandeniui atsparų korpusą, pagamintą iš stiklo ir metalo, ir „Android 7.1.1 Nougat“. Tačiau, pasak @evleaks, naujiena, kaip ir „Galaxy S8“, naudos lustų rinkinius „Snapdragon 835“ ir „Exynos 8895“ kartu su padidinta operatyviosios atminties talpa. Taip pat paskelbta keletas įdomių detalių apie pagrindinę dvigubą kamerą. Ji bus įsikūrusi vertikaliai, gaus nepriklausomą optinį vaizdo stabilizavimą, o blykstė ir širdies pulso dažnio matavimo jutiklis bus kameros kairėje, o ne apačioje. Pirštų atspaudų skaitytuvas taip pat nepakeis savo pozicijos, lyginant su „Galaxy S8+“, tačiau jis bus įmontuotas šiek tiek atokiau nuo kameros modulio. Be to, šaltinis teigia, kad prietaisą maitins 3300 mAh baterija. Talpa sumažinta akivaizdžiai norint išvengti praėjusių metų bėdų. S Pen rašiklis gaus naujų funkcijų, įskaitant sąveiką su „Always On Display“. Nebus apsieita ir be įkrovimo stovo „DeX“ palaikymo. Anksčiau nutekėjusi „Galaxy Note 8“ priekinio skydelio nuotrauka patvirtina išmaniojo panašumą į „Galaxy S8“, tačiau mažesnis skylučių skaičius leidžia spėti, kad busima naujiena negaus akių rainelės skenerio ir įvykių LED indikatoriaus. O dabar blogos naujienos. Pasak šaltinio turimos informacijos, „Galaxy Note 8“ bus pats brangiausias „Samsung“ išmanusis telefonas ir kainuos 999 eurus, t.y. 100 eurų daugiau nei „Galaxy S8+“. Taigi, naujas korėjiečių flagmanas šiuo atžvilgiu taps tiesioginiu konkurentu jubiliejiniam „iPhone 8“.