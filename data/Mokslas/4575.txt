Stoties vadovas Vadimas Plotnikovas pranešė, kad 10 suaugusių lokių ir keturi jaunikliai stotį yra apsupę nuo rugpjūčio 31 dienos. Lokiai neleido mokslininkams atlikti kai kurių stebėjimų ir papjovė vieno mokslininko šunį. Mokslininkai prašė jiems parūpinti priemonių, kuriomis galėtų atbaidyti gyvūnus, ir kitų daiktų. Rusijos oro monitoringo tinklo, kuriam ir priklauso ši meteorologijos stotis, darbuotojas Vasilijus Ševčenka „BBC News“ teigė, kad laivas su mokslininkams skirta siunta pasiekė netoliese esančią salą. Iš ten ją mokslininkams nugabeno sraigtasparnis. Pranešama, kad nei vienas mokslininkas nenukentėjo. Baltasis lokys yra didžiausias pasaulyje sausumos plėšrūnas, sveriantis iki 800 kilogramų. Pasaulio gamtos fondo teigimu, baltieji lokiai yra laikomi pažeidžiama rūšimi. Didžiausia šiems gyvūnams kylanti grėsmė yra dėl klimato kaitos prarasti natūralias buveines.