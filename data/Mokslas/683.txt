Geriausiai Mėnulio užtemimas buvo matomas vakarinėje JAV dalyje bei Kanadoje, o Ramiojo vandenyno regiono ir Azijos gyventojai užtemimą galėjo stebėti naktį iš trečiadienio į ketvirtadienį. Nors buvo sakoma, kad Europoje ypatingojo Mėnulio pamatyti nepavyks, fotografai ir mėgėjai vis tiek stebėjo ir fiksavo įspūdingą reginį. Mėlynuoju Mėnuliu vadinama antrąkart per mėnesį įvykstanti pilnatis. „Supermėnulis“ – reiškinys, kai pilnaties arba jaunaties fazėje esantis Mėnulis atrodo esantis arčiau ir ryškesnis nei įprastai. Be to Žemė atsidūrė tiesioje linijoje tarp Mėnulio ir Saulės, mesdama ant Mėnulio savo šešėlį, todėl buvo galima stebėti ir pilną Mėnulio užtemimą. Dalis šviesos, prasiskverbusius per Žemės atmosferą, nudažė Mėnulį raudona spalva, sukurdama „kruvinojo mėnulio“ reginį. Pasigrožėkite ypatingojo Mėnulio nuotraukomis iš viso pasaulio: 