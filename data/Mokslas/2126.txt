R. Stankevičius žinomas kaip vienas iš trijų lietuvių astronautų, reikšmingai prisidėjusių prie kosmoso tyrimų. Jei ne lemtingi 1990 metų rugsėjo įvykiai, kai jis žuvo naikintuvu atlikdamas figūrą aviacijos šou Italijoje metu, jam būtų sukakę 73 metai. Atidengta memorialinė lenta žymi nedidelę gatvelę, kuri pavadinta R. Stankevičiaus vardu. Jos atidengimo ceremonijoje dalyvavo Lietuvos Respublikos ambasadorius Rusijoje Remigijus Motuzas, kosmonauto-bandytojo brolis Vytautas Stankevičius, žymūs lakūnai, valstybinių institucijų, aviacijos įmonių ir universitetų atstovai. „Malonu, kad brolio vardas gausų būrį lakūnų-bandytojų išugdžiusiame mieste dar nėra pamirštas. Ši graži miesto savivaldybės ir verslo atstovų iniciatyva verčia istorijos puslapį, kuriame ateities kartoms primenamas lakūnų-bandytojų indėlis į saugią dabarties aviaciją“, – pranešime spaudai cituojamas R. Stankevičiaus brolis, taip pat lakūnas, „BAA Training“ aviacijos akademijos mokymų vadovas Vytautas Stankevičius. Žukovskio mieste gyveno daug lakūnų-bandytojų, kosmonautų, mokslininkų, taip pat ir R. Stankevičius. R. Stankevičius baigė Marijampolės vidurinę mokyklą jis įstojo į Černigovo aukštąją karo aviacijos mokyklą. Vėliau jis buvo paskirtas į specialaus pasirengimo grupę skrydžiui daugkartinio naudojimo erdvėlaiviais „Buran“. R. Stankevičius yra palaidotas Kaune, o Marijampolės vidurinei mokyklai, kurioje jis mokėsi, 2002 metais buvo suteiktas jo vardas.