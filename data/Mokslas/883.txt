Nors dabar Marso paviršius dykas, sušalęs ir negyvenamas, esama pėdsakų, kad anksčiau planeta buvo šiltesnė, drėgnesnė ir joje tekėjo vanduo. Vandens likimo mįslė iki šiol neišspręsta. Naujame žurnale „Nature“ publikuotame tyrime keliama mintis, kad šis vanduo dabar įstrigęs Marso uolienose. Oksfordo universiteto Žemės mokslų departamento tyrėjai spėja, kad Marso paviršius su vandeniu reagavo ir jį sugėrė, taip padidindamas uolų oksidaciją ir padarydamas planetą netinkama gyvybei. Marso atmosferos dingimą Saulės vėjo poveikiu paaiškinti galima, tačiau kur pasidėjo vanduo – liko neaišku. Marso savybių modeliavimas parodė, kad Marso bazaltinėse uolienose gali būti ~25 proc. daugiau vandens, nei atitinkamose Žemės uolienose, ir taip vanduo iš Marso paviršiaus atsidūrė jo gelmėse.