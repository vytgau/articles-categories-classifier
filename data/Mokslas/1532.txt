Ši kinų kompanija labai ambicinga ir siekdama užsitikrinti gerą vardą ir vartotojų dėmesį pastaruoju metu yra įjungusi aukštą pavarą. Jų tikslas – aplenkti „Apple“ ir „Samsung“ ir tapti mobiliųjų įrenginių lydere. „Huawei P10“ išmanusis jau užsitikrino gerai fotografuojančio telefono vardą. Šių metų trečiajame ketvirtyje „Huawei“ pardavė daugiau mobiliųjų telefonų nei „Apple“ ir tapo antra pagal dydį pasaulyje. Naujasis „Huawei Mate 10” – bandymas pranokti „Samsung Galaxy Note 8” arba „iPhone 8 Plus”.  Telefonai atlieka vis daugiau kasdienių funkcijų, todėl didesni ekranai tampa vis labiau patrauklūs. „Huawei Mate 10 Pro” pirmasis kompanijos išmansusis telefonas su 6 colių OLED ekranu (2160x1080) ir 18:9 įstrižaine. Kaip ir „Samsung Galaxy Note 8” ar „Sony Xperia XZ1”, naujasis „Mate 10” telefonas palaikys „HDR10” technologiją. Ekrane gali būti atkuriamas didesnis kontrastas tarp šviesių ir tamsių vaizdų, sukuriant realesnį vaizdą. Svarbu, kad būtų turinio, kuris suteiktų tokią galimybę. „IFA“ parodoje Berlyne, „Huawei“ pristatė naująjį savo procesorių „Kirin 970” su dirbtinio intelekto galimybe. Tai pirmasis pasaulyje išmaniųjų telefonų lustų rinkinys su specialiu neuronų tinklo moduliu. „Huawei Mate 10” telefone šis procesorius apjungs daugelį funkcijų, kurios palengvis kasdieninį gyvenimą. Informacija bus apdorojama realiu laiku. Kuo daugiau naudosimės įrenginiu, tuo jis labiau prisitaikys prie mūsų įpročių ir pasiūlys sprendimus. Šis „Kirin 970” procesorius ypatingas tuo, kad apjungia dirbtinį intelektą ir įrenginio mokymąsi, kad pateiktų sprendimus. Jis užtikrina 25 kartus greitesnį veikimą ir 50 kartų efektyvesnį energijos vartojimą.  „Huawei Mate 10“ serija palaikys super greitą „LTE“ ryšį ir atsisiuntimo greitį. Įrenginys bus su pirmuoju pasaulyje dvejopo 4G SIM palaikymo ir dvigubo „VoLTE“ jungtimis. Galimybė pasiekti iki 1.2 Gbs greitį. „Huawei“ flagmanuose buvo galimybė praplėsti vidinę atmintį micro SD kortele arba naudotis dviem SIM kortelėmis. Šį kartą gamintojai „Huawei Mate 10” telefone atsisako papildomos kortelės. Vidinė atmintis „10 Pro“ versijos bus 128 GB, o darbinė 6 GB RAM. Pagrindinis rinkos naujoko konkurentas – „Samsung Galaxy Note 8“ su „DeX“ stotele gali transformuotis į kompiuterį. „Huawei Mate 10 Pro” tai galės padaryti tiesiog su HDMI laidu. Telefoną prijungsite prie monitoriaus ar televizoriaus ir turėsite kompiuterio ekraną. Vienu metu galima naudotis telefonu ir kompiuterio funkcijomis. „Huawei“ bendradarbiavimas su „Leica“ jau gavo pripažinimą. „Huawei P10” vienas geriausiai fotografuojančių išmaniųjų telefonų. Vienintelis trūkumas – lėtesnis už pagrindinius konkurentus. „Huawei Mate 10” įreginyje dvigubo vaizdo signalo procesorius (ISP) žada geriausią mobilios fotografijos patirtį. Nauja dviguba 12MP (RGB) ir 20MP (Monochrome) sensoriais „Leica“ kamera su „SUMMILUX-H“ lęšiais. Abiejų objektų diafragma net f/1.6. Turėtų pagerinti nuotraukų kokybę fotografuojant naktį ar prastu apšvietimu. Dviguba kamera kartu su dvigubu signalo proseriumi ir dirbtinio intelekto varikliu, „Huawei Mate 10” išmanujį daro išskirtiniu mobiliojoje fotografijoje. „Huawei Mate 10 Pro” pirmasis kompanijos išmanusis apsaugotas nuo vandens ir dulkių. Tiesa, tik IP67 standartu, kuris leidžia įrenginį panardinti į vandenį iki 1 metro gylio. Standartinės ausinių jungties „Huawei“ kol kas neatsisakė, todėl vienu metu galėsite krauti įrenginį ir klausyti muzikos. Didžiausias didelių telefonų trūkumas yra baterijos tarnavimo laikas. Praėjusių metų „Huawei Mate 9“ jau pateisino kaip ilgai tarnaujančio išmanaus vardą, „Mate 10” neturėtų būti išimtis. 4000 mAh talpos akumuliatorius turės greito krovimo galimybę ir per 30 minučių įkraus net 58% baterijos, o dėl dirbtinio intelekto ir naujo procesoriaus energijos naudojimo, efektyvumas bus geresnis. Lietuvoje nuo lapkričio vidurio bus galima įsigyti „Huawei Mate 10 Pro“ už 799 eurus. Telefonas bus keturių spalvų: pilkos, rudos, mėlynos ir rožinės. 