Vaizdo įraše matoma, kaip talentinga beždžionė, visai kaip žmogus, pjaudama šaką, pjūklą laiko dešine ranka, o siekdama išlaikyti šaką stabilią, prilaiko ją koja. Tikrindama atlikto darbo kokybę orangutanė net nupučia pjovimo metu susikaupusias pjuvenas. Šis vaizdo įrašas buvo užfiksuotas BBC kūrybinės grupės, jiems filmuojant gamtos pasaulį pasitelkiant realistiškus ir filmuojamą gyvūno rūšį atitinkančius „šnipinėjimo robotus". Įraše matoma, kad šakos pjovimo įkarštyje prie orangutanės buvo padėtas kaip tik toks robotas, tiesa, specialiai suprojektuotas atlikti pjovimo užduotį. Stebėtina, tačiau orangutanė nė nemanė pasiduoti iš pažiūros geriau užduotį atliekančiam robotui ir ėmė su juo varžytis. BBC komanda vėliau peržiūrėję nufilmuotus vaizdus liko priblokšti. Vienas iš kūrybinės grupės narių paaiškino, jog anksčiau būta orangutano, po reabilitacijos programos paleisto į laisvę ir išmokusio naudotis pjūklu. Tačiau jis to pasiekė tik ilgą laiką stebėdamas šį įrankį naudojusius darbininkus. Vis dėlto, niekas nesitikėjo, kad taip greitai įvaldyti pjūklą gali visiškai laukinis ir su tuo niekada anksčiau nesusidūręs gyvūnas. Ilgą laiką mokslininkai manė, jog tik žmonės yra pajėgūs ir turi tinkamų gebėjimų pasigaminti ginklų. Tačiau pastaraisiais metais atlikti tyrimai ir užfiksuoti vaizdai, kuriuose matomos beždžionės gaminančios ietis, rodo, kad ir beždžionės tai sugeba. Šiuo metu žinoma, jog beždžionėms gali prireikti net penkerių metų išsiugdyti iečių gamybos ir medžioklės įgūdžius. BBC filmavimų metu, buvo užfiksuota ir daugiau susimąstyti, kokios beždžionės iš tiesų esti sumanios, verčiančių vaizdų. Viename jų, orangutanas nufilmuotas sumaniai atrinkto medžio žievę naudojantis tarsi muilą. Iš viso BBC komanda sukūrė ir panaudojo trisdešimt keturis tam tikrą gyvūnų rūšį atspindinčius robotus ir iš arti nufilmavo dramblių, žirafų, liūtų, laukinių šunų ir kitų gyvūnų gyvenimus. Remiantis filmuota medžiaga netrukus pasirodys penkių serijų dokumentinis filmas. 