2016 metais Lietuvoje dirbančių IT specialistų dalis sudarė 2,5 proc. visų šalyje dirbančių asmenų (2015 metais - 2,1 proc.), rodo antradienį paskelbti ES statistikos tarnybos duomenys. Mažesnė IT specialistų dalis buvo tik Rumunijoje (2 proc.) ir Graikijoje (1,4 proc.). Latvijoje ir Estijoje šis rodiklis siekė atitinkamai 2,2 proc. ir 5,3 proc., o visoje ES - 3,7 procento. Didžioji dalis (75,2 proc.) visų dirbančių IT specialistų Lietuvoje pernai buvo vyrai. Pagal dirbančių IT specialistų su aukštuoju išsilavinimu skaičių (80,7 proc.) Lietuva ES atsiliko tik nuo Airijos (82,4 proc.) 50,2 proc. dirbančių IT specialistų Lietuvoje buvo jaunesni nei 35 metai - tai buvo vienas geriausių rodiklių ES.