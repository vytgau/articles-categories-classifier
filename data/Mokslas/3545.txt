Apie pasiektą susitarimą, kuris numato antrąją pilotuojamą misiją 2021-aisiais, skelbia techtimes.com. Tikimasi, kad ši misija leis astronautams keliauti aplink Mėnulį ir jį tyrinėti jau artimiausiais metais. Planuojama, kad aplink Mėnulį astronautams pavyks apskristi 2021 m., tačiau kosmoso agentūros neplanuoja nusileidimo ant Žemės palydovo paviršiaus: vietoje to norima, kad erdvėlaivis skristų Mėnulio orbita. Trečiadienį, vasario 8 d., Europos kosmoso agentūra paskelbė, kad drauge su „Airbus“ buvo pasiektas susitarimas su NASA kurti antrą modulį pilotuojamai misijai, kurios tikslas – po penkerių metų skristi kartu su natūraliu Žemės palydovu. Europos kosmoso agentūra ir „Airbus“ jau tiekia reikalingą modulį planuojamai nepilotuojamai NASA misijai 2018-aisiais. Pastaraisiais metais toliausiai žmonėms pavyko nukeliauti iki Tarptautinės kosmoso stoties. Prieš tai paskutinį kartą astronautai keliavo už Žemės žemosios orbitos norėdami pasiekti mėnulį 1972 m. Tai buvo paskutinis mėginimas, po to NASA atsisakė savo „Apollo“ programos. Iš viso plėtojant „Apollo“ programą nuo 1969 iki 1972 m. mėnulyje buvo leistasi 6 kartus ir buvo pargabentos dešimtys kilogramų įvairių mėginių. Numatoma, kad naujoji misija kils iš JAV Floridoje esančio Kenedžio kosmoso centro. Vykti į šią misiją galėtų daugiausiai 4 astronautai, tačiau kiek tiksliai žmonių vyks ir kas bus atrinkti jai tinkamais paaiškės vėliau, artėjant išvykimo datai. Naujai pilotuojamai misijai keliamas tikslas – apskristi aplink Mėnulį ir grįžti atgal į Žemę gerokai anksčiau nei bet kuri kita pilotuojama misija tai darė iki šiol. Ši pilotuojama misija pratęs 2018-ųjų numatomos nepilotuojamos „Orion“ misijos darbą. Manoma, kad vėliau pilotuojamu erdvėlaiviu gali būti mėginama pasiekti ir Marsą. Po to, kai Europos kosmoso agentūra ir NASA ima bendradarbiauti siekdamos atnaujinti misijas į Mėnulį po beveik 50 metų pertraukos, bus įdomu pamatyti, kaip susiklostys ši partnerystė.