NPCC šį pareiškimą pateikė pažinčių programėlėms po to, kai serijinis gėjų žudikas Stephen Port buvo pripažintas kaltu dėl 4 vyrų žmogžudysčių, su kuriais susipažino per pažinčių programėles bei internetinius tinklalapius. Vyriausioji konsteblė Jane Sawyers pabrėžė, jog pažinčių programėlėse turėtų būti saugumo žinutės. Pažinčių programėlė „Grindr“ į prašymą tai pakomentuoti nesutiko, o „Tinder“ pareiškė, jog į savo vartotojų saugumą žiūri labai rimtai. Televizijos kanalo „BBC“ laidoje „Victoria Derbyshire“ Jane Sawyers pabrėžė, jog nors ir pažinčių programėlės po įvykusių nusikaltimų padeda surasti jį įvykdžiusius asmenis, vis dėlto jos turėtų padaryti daugiau, kad šių nusikaltimų būtų išvengta. Ji pasiūlė šioms programėlės rodyti pranešimus, tokius kaip „Get to know the person, not the profile“ (liet.k k. pažink žmogų, o ne jo profilį), kurie vartotojus įspėtų apie tai, jog įvairiose pažinčių programėlėse bei internetiniuose tinklalapiuose egzistuoja daug netikrų anketų.“ Jane Sawyers teigia, jog homoseksualūs žmonės vis dar gėdijasi pranešti apie nusikaltimus, įvykusius susipažinus per homoseksualų pažinčių portalus. Ji pridūrė: „Homoseksualiems žmonėms neturėtų kilti jokių abejonių pranešant apie nusikaltimus policijai. Mes esame ne tam, kad teistume, o tam, jog įvykdytumėme teisingumą.“