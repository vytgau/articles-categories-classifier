Pirmąjį, sausio 31 dieną, pamatyti gali būti sunku, nes jis baigsis Mėnuliui pakilus dar neaukštai virš horizonto. Tuo tarpu liepos 27 dieną vyksiantį užtemimą bus galima stebėti beveik visą – praktiškai nuo momento, kai Mėnulis pradės lįsti po Žemės šešėliu (judėjimas pro pusšešėlį įvyks Mėnuliui dar nepatekėjus). Planetos nakties danguje matomos didžiąją metų dalį, tačiau gali irgi būti įdomus stebėjimų objektas, ypač jei turite bent nedidelį teleskopą, kuris leidžia pasigrožėti Jupiterio palydovais ar Saturno žiedais. Kur ir kada jų ieškoti, galite perskaityti Space.com gide.