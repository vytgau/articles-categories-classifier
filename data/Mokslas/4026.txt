Šios investicijos padės labai mažoms, mažoms ir vidutinėms įmonėms modernizuoti įmonių pramoninę bazę, leis paspartinti gamybos procesus ir sudarys sąlygas plėtoti masinę inovatyvių produktų gamybą. Tikimasi, kad ši finansinė injekcija paskatins tradicinės pramonės įmones gamybos proceso metu naudoti didelio poveikio technologijas, kurios svarbios tiek pramonės inovatyvumui didinti, tiek ir visos šalies ekonomikai augti, skirta investicijų. „Priemonė „DPT pramonei LT+“ suteikia galimybę tradicinėms pramonės įmonėms diegti didelio poveikio technologijas, kurios naudojamos inovatyviems produktams gaminti. Tai nanotechnologija, mikro- ir nanoelektronika, pramoninė biotechnologija, pažangiosios medžiagos, fotonika ir pažangios gamybos sistemos. Šios technologijos didina įmonių konkurencingumą vidaus ir užsienio rinkose ir prisideda prie jų technologinės plėtros“, – teigia laikinai einantis ūkio ministro pareigas E. Gustas. Didžiausią projektui skirtą finansavimo sumą – 1,87 mln. eurų – gavo UAB „Veika“ „Ecodeco“ gamybinei linijai diegti, mažiausią – 100,24 tūkst. eurų – UAB „Baltic Orthoservice“ pažangiai robotika paremtai gamybos sistemai „Ortho Baltic“ diegti. Finansavimas pagal priemonę „DPT pramonei LT+“ taip pat skirtas UAB „Seifuva“ pažangiai gamy bos sistemai diegti, UAB „Novameta“ ir UAB „Esmeda“ – produktyvumui didinti diegiant didelio poveikio technologijas, UAB „Polivektris“ – pramonės inovatyvumui svarbioms technologijoms diegti, UAB „Standa“ – didelio poveikio technologijoms gamyboje panaudoti ir AB „Lietkabelis“ – įmonės modernizavimui ir pritaikymui inovatyvių kabelių gamybai. Per 2014-2020 metų laikotarpį pagal priemonę „DPT pramonei LT+“ numatyta investuoti 52,13 mln. eurų ES investicijų.