Ši svetainė šalyje įtraukta tarp asmeninių duomenų tvarkymo taisyklių pažeidėjų, rašo meduza.io. Maskvos miesto teismas lapkričio 10 d. nusprendė palaikyti Federalinės ryšių, informacinių technologijų ir masinių komunikacijų tarnybos sprendimą ir uždrausti socialinį tinklą „LinkedIn“ dėl Rusijos piliečių duomenų tvarkymo pažeidimų Rusijos teritorijoje. Paprastai įvykdyti Federalinės ryšių, informacinių technologijų ir masinių komunikacijų tarnybos sprendimus trunka kelias dienas: per tiek laiko turėtų būti panaikinta prieiga prie „LinkedIn“. Po galutinio teismo sprendimo „LinkedIn“ kreipėsi į Rusijos federalinę žiniasklaidos priežiūros instituciją „Roskomnadzor“ ir pateikė siūlymą susitikti bei aptarti asmeninių duomenų klausimą. Žinybos atstovas spaudai Vadimas Ampelonskis „Interfax“ naujienų agentūrai sakė, kad šiuo metu derinama susitikimo data. „LinkedIn“ tapo pirmuoju tokiu stambiu socialiniu tinklu, kuris buvo užblokuotas remiantis rusų asmeninių duomenų perdavimo Rusijos Federacijos teritorijoje įstatymu. Minėtasis teisės aktas įsigaliojo 2015 metų rugsėjo 1 dieną. Kiti rinkos žaidėjai, tokie kaip „Google“, „Facebook“ ir „Twitter“, oficialiai apie savo ketinimus serverius perkelti į Rusiją oficialiai neskelbė. „Roskomnadzor“ kol kas nepatvirtina planuojantis tikrinti minėtąsias bendroves, siekiant išsiaiškinti, ar jos deramai laikosi duomenų apsaugos įstatymo. Paskutinė iš didžiųjų bendrovių, sėkmingai atlaikiusių tokią patikrą, buvo „Microsoft“ padalinys Rusijoje.