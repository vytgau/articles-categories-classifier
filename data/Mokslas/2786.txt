Teigiama, kad karas bus trumpas, bet žiaurus ir turės didžiules pasekmes aplinkai ir pasaulinei ekonomikai. Bet kur jis kils? „Anonymous“ teigia, kad naujas totalinis konfliktas kils Korėjos pusiasalyje. Tai, žinoma, nėra nauja įžvalga, tačiau įraše pateikiama daug ženklų, kurie, esą, rodo, kad konfliktas yra neišvengiamas ir visos jo pusės tai žino. Kinija nurodė savo piliečiams kaip įmanoma greičiau išvykti iš Šiaurės Korėjos, Japonija perspėjo savo gyventojus dėl galimos balistinių raketų grėsmės, o JAV praeitą savaitę sėkmingai išbandė „Minuteman 3“ balistinę raketą. Pasak „Anonymous“, visi ženklai rodo, kad karinis konfliktas prasidės jau visai greitai. „Anonymous“, kaip jie patys save apibūdina, yra hakerių grupė, norinti skleisti informaciją, kurią valstybės slepia nuo piliečių. Visgi, šįkart įvardinta informacija neatrodo kaip surinkta iš slaptų šaltinių. Vaizdo įraše teigiama, kad JAV, Pietų Korėja, Australija ir Filipinai stengėsi regione išlaikyti taiką, tačiau jų bandymai nebuvo išgirsti. Australija suvokiama kaip strategiškai patogi ir labai svarbi vieta, todėl JAV ten siunčia 1000 karių ir nemažai karinės aviacijos vienetų. „Anonymous“ teigimu, būtent tokius ženklus reikia skaityti, norint suvokti, kad karas jau visai čia pat, nes jis prasidės netikėtai, piliečiams apie tai iš anksto pranešta nebus. Filipinai taip pat vaidins svarbų vaidmenį dėl savo geografinės padėties. Visi turės rinktis puses, todėl JAV prezidento noras susitikti su Filipinų prezidentu Rodrigo Duterte tik įrodo, kad JAV nori užsitikrinti vietinių valstybių paramą. „Anonymous“ pabrėžia, kad kalbos ir oficialų pareiškimai įrodinėja, kad JAV ir Filipinų santykiai gerėja, nors R. Duterte nėra patikimiausias partneris, kurį galėtų turėti JAV. Jis taip pat dažnai pasisako prieš JAV intervenciją Korėjos pusiasalyje. Vaizdo įrašas užbaigiamas perspėjimu žmonėms pasiruošti tam, kas artinasi. „Anonymous“ perspėjimas video siužete 