NASA gavo paraišką į šią darbo vietą iš penktoko Jacko Daviso. Laiške, kurį agentūra paviešino internete, J.Davisas rašo suprantąs, kad yra jaunas, bet mano, kad dėl to jam bus lengviau išmokti mastyti kaip ateiviui. Jis rašo matęs visus, kiek tik galėjo, filmus apie kosmosą ir ateivius, bei puikiai žaidžia kompiuterinius žaidimus. „Mano sesuo irgi sako, kad aš ateivis“, – ranka rašytame laiške, rugpjūčio 3 dieną, rašo moksleivis. J. Davisas gavo laišką iš NASA Planetologijos direktoriaus Jameso Greeno, kuriame jis moksleivį skatina stipriai mokytis, kad vieną dieną galėtų prisidėti prie prie agentūros. „Visada ieškome gabių ateities mokslininkų ir inžinierių“, – savo atsakyme, irgi paviešintame internete, J.Davisui rašo J.Greenas. Jis pasakojo moksleiviui, kad darbas susijęs su kitų planetų ir mėnulių saugojimu nuo „mūsų bakterijų“, agentūrai tyrinėjant Saulės sistemą. J. Davidsui padėkoti už jo susidomėjimą taip pat paskambino NASA Planetologijos tyrimų direktorius Jonathanas Rallis. „NASA itin džiaugiamės galėdami mokyti vaikus apie kosmosą ir įkvėpti juos būti sekančia tyrėjų karta“, – sakė J. Greenas. Anot NASA, darbas gali būti ne toks įspūdingas kaip jo skambus pavadinimas, tačiau yra labai svarbu, kad būtų išvengta Žemės ir kitų planetų užteršimo mikrobais. Agentūra sako, kad darbo pozicija egzistuoja nuo 1960 metų.