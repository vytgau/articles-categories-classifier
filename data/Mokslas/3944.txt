Pavyzdžiui, anksčiau šios rubrikos metu aptarti išmanieji telefonai „Vernee Mars“ bei „Vernee Apollo Lite“ susilaukė išskirtinai daug skaitytojų dėmesio, o tai įrodo, kad kompanijos gaminama produkcija yra ne tik įdomi, bet ir išsiskirianti iš konkurentų. Tačiau šiais dviem modeliais „Vernee“ išmaniųjų telefonų pasiūla tikrai neužsibaigia. Labiau pasidomėjus paaiškėja, kad už labai panašią kainą šiuo metu jau netgi galima įsigyti dar našesnius „Vernee“ išmaniuosius telefonus. Įdomu yra tai, kad ši bendrovė kol kas kuria išmaniuosius telefonus, kurių kaina niekada neviršija 300 JAV dolerių. Pavyzdžiui, naujasis išmanusis telefonas „Vernee Apollo“ šiuo metu su nuolaida tekainuoja apie 230 €. Tiesa, už tokią kainą modelių kiekis yra ribotas ir gan sparčiai senka - naujienos rašymo metu jų buvo likę 33 vnt. Nors kaip kiniškam telefonui kaina gali pasirodyti didoka, tačiau savo techninėmis charakteristikomis greičiausiai jis gali nustebinti net ir labai daug mačiusius ekspertus. Šis 5,5 colių išmanusis telefonas maloniai stebina savo 2K raiškos (2560 x 1440) LPTS technologijos ekranu, dešimties branduolių, 2.5 GHz dažnio „Helio X25“ centriniu procesoriumi bei 4 GB operatyviąją RAM atmintine. „Vernee Apollo“ vidinė ROM atmintis taip pat yra daugiau nei pakankama, nes siekia net 64 GB, tačiau esant pirkėjo poreikiui ją bet kada galima praplėsti dar 128 GB naudojant TF tipo atminties kortelę. Neabejotinai šis išmanusis telefonas daug teigiamų atsiliepimų susilaukia dėl kokybiškos 21 megapikselio kameros, kuri vaizdo įrašus yra pajėgi įrašinėti 4K raiška. Be to, „Vernee Apollo“ yra itin vertinamas dėl talpios 3180 mAh baterijos ir greitos įkrovos techninio sprendimo „Vcharge“. Ir jeigu to dar negana, prie šio savybių sąrašo dar galima pridėti 802.11ac WiFi bei 4G LTE ryšio modulius, integruotą piršto antspaudų skaitytuvą, dviejų SIM kortelių palaikymą bei USB-C tipo jungtį, kuri šiuo atveju taip pat yra naudojama ir ausinėms prijungti.  Galiausiai svarbu atkreipti dėmesį ir į tai, kad išmanusis telefonas „Vernee Apollo“ jau spėjo susilaukti tokių tinklalapių dėmesio, kaip „Phone Arena“, Android Authority“ bei „Softpedia“. Kitaip sakant, mažai kam žinomai „Vernee“ kompanijai yra prognozuojama šviesi ateitis, tačiau šias prognozes bendrovė kol kas privalės įrodinėti savo realiais darbais.