Toks rezultatas gautas remiantis įvertinus įvairių žvaigždžių spinduliuotę, kaip galimą zondų stabdymo jėgos šaltinį. Pernai paskelbto „Breakthrough Starshot" projekto tikslas yra nusiųsti mažyčių zondų flotilę į artimiausią mums žvaigždę Kentauro Alfą. Tie zondai ją galėtų pasiekti per maždaug 20 metų, bet pralėktų pro visą žvaigždės sistemą vos per kelias valandas, taigi galėtų surinkti tik labai nedaug duomenų. Alternatyva būtų išsiųsti zondus su didelėmis, bet lengvomis, šviesos burėmis, kurie, artėdami prie žvaigždės, sulėtėtų ir galėtų įeiti į orbitą aplink ją. Tokiam zondui nuskristi iki Kentauro Alfos užtruktų apie 90 metų. O štai iki ryškiausios mūsų naktinio dangaus žvaigždės Sirijaus skrydis užtruktų tik apie 70 metų. Sirijus yra dvigubai toliau, nei Kentauro Alfa, tačiau yra 16 kartų ryškesnis, todėl galėtų efektyviau stabdyti artėjantį zondą ir pastarasis galėtų artėti didesniu greičiu. Zondas, skriejantis orbitoje aplink žvaigždę, galėtų jos sistemą tyrinėti ne keletą valandų, o keletą mėnesių ar net metų. Tyrimo rezultatai arXiv.