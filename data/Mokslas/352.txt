Tyrinėdami giliai po žeme Ispanijoje esančias olas, mokslininkai aptiko tai, kas galėtų pakeisti supratimą apie žmonijos istoriją. Trijų olų sienas puošiantys piešiniai gali priversti kitaip pažvelgti į archajiniais mūsų pirmtakais laikomus neandertaliečius. Jungtinės Karalystės, Vokietijos, Ispanijos ir Prancūzijos mokslininkų komanda mėgina įrodyti, kad piešiniai, rasti ant olų sienų, buvo nupiešti prieš 20 tūkst. metų iki žmogaus atsiradimo. Pritaikius radiometrinio datavimo technologiją pavyko nustatyti, kad kalcio karbonato sąnašos, nusėdusios ant aptikto piešinio, yra net 64 tūkst. metų senumo. Tai reiškia, kad šie taškeliai, brūkšniai ir delnų atspaudai yra seniausi pasaulyje meno kūriniai. Homo sapiens ir neandertaliečiai, kaip žinia, gyveno skirtingais laikotarpiais, todėl mokslininkų ištirti radiniai gali padėti atskleisti tam tikrų faktų apie žmogaus smegenų vystymąsi ir pasufleruoti, kad simbolių vartojimas buvo būdingas ir prieš pusę milijono metų Žemėje gyvenusiems bendriems mūsų protėviams.