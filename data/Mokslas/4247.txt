Dažniausiai namų griovimo technologijas įsivaizduojame, kai šie sprogdinami ar griaunami kranu – pastatas sunaikinamas akimirksniu. Vis dėlto yra ir kur kas tvaresnis būdas. Tokijuje dangoraižiai yra naikinami lėtai – po vieną aukštą. Toks metodas taip pat duoda ir naudos, nes griovimo metu yra gaminama elektros energija. Pradėjus procesą, viskas iš pastato viršutinio aukšto yra nukeliama į žemesnįjį, ir jis yra sunaikinamas. Kad pastatas nenugriūtų į šonus, jo struktūra yra uždengiama specialiais pastoliais. Aukštas po aukšto, pastatas lėtai žemėja. Jo stogas išlieka nepažeistas iki žemiausiojo aukšto. Maža to, tokiam procesui yra naudojama tik pačios griovimo technikos (kranų) pagaminta elektros energija. Ji generuojama panašiu į automobilio stabdymą principu – žemyn slenkanti didžiulė statinio masė tuo pačiu metu generuoja elektros energiją. Šis griovimo metodas 23 decibelais sumažina triukšmą aplinkiniuose rajonuose, jau nekalbant apie dulkes, kurių išsiskiria net 90 proc. mažiau. Tokiu būdu siekiama visiškai pakeisti pastatų naikinimą miestų teritorijose, nes kitose pasaulio šalyse atliekant šiuos darbus nukenčia arti esantys objektai ir viso miesto infrastruktūra. Vienintelis šio naujo griovimo būdo trūkumas yra laikas. Tačiau, turint omenyje, kad proceso metu yra generuojama elektros energija, atsiranda motyvacija palaukti, argi ne? 