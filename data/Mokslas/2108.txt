„Laikome tai tęsiama balistinių raketų (programos) plėtra, – žurnalistams sakė Valstybės departamento atstovė Heather Nauert. – Laikome tai provokaciniu veiksmu.“ Be to, jos teigimu, šis bandymas galėjo būti „JT Saugumo Tarybos rezoliucijų pažeidimas“. Irako valstybinė televizija ketvirtadienį pranešė, kad raketa „Simorgh“ gali iškelti 250 kilogramų palydovą į orbitą iki 500 kilometrų aukštyje virš Žemės. Simorgas yra iraniečių mitologinis paukštis. Šios raketos bandymu pažymėta Imamo Chomeinio kosminio centro, atidaryto rytinėje Semnano provincijoje, inauguracija. Ajatola Ruhollah Khomeini buvo Irano revoliucijos lyderis. Jo vardu pavadintas centras kurs kosminius palydovus, nurodė valstybinė televizija. Vakarų šalys įtaria, kad Iranas kuria didelio nuotolio balistinių raketų technologijas. Teheranas tai neigia ir sako, kad jo kosminių raketų programa yra taiki. Įtampa tarp Vašingtono ir Teherano išaugo prie JAV vairo prieš pusmetį stojus respublikonui Donaldui Trumpui.