Las Vegase praėjusį savaitgalį vyko „Formulės E“ entuziastų suvažiavimas, kurio metu geriausi kompiuteriniai lenktynininkai aiškinosi, kuris greičiausias prie virtualus bolido vairo. Nors varžovai rungėsi kibernetinėje erdvėje, aistros virė kaip tikroje trasoje. Turnyre iš viso dalyvavo 20 profesionalių lenktynininkų ir dešimt virtualių lenktynių entuziastų. Visi virtualių lenktynių dalyviai vilkėjo tikrų tikriausia profesionalų apranga, pritinkančia tikrus bolidus pilotuojantiems. Savaime suprantama, neapsieita be avarijų ir susidūrimų, po kurių automobiliai lėkdavo iš trasos. Pirmasis finišo liniją kirto suomis Olli Pakchala, tačiau komisija nusprendė, kad jis pernelyg dažnai naudojosi greitį didinančiais sprendimais, todėl nugalėtoju paskelbė kitą mėgėją – Bono Giussą. Aplenkęs lenktynių žvaigždes, 21 metų olandas gavo pagrindinį prizą – 200 tūkst. dolerių. Tai didžiausia suma per visą tokių virtualių varžybų istoriją.