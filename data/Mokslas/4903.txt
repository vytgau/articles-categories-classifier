Naujoji technologija „Cinema 3D“ panaikins kliūtis tarp tiesioginio žiūrovo žvilgsnio į kino salės ekraną. Tiesa, kol kas technologija komerciškai nėra prieinama. „Egzistuojančios technologijos, skirtos be specialių akinių žiūrėti 3D filmus, veikia tik su labai aukštos rezoliucijos vaizdu, todėl labai nepraktiškos“, – paaiškina tyrimo bendraautoris Wojciechas Matusikas iš Masačusetso technologijos instituto. Tačiau naujas metodas leidžia naudojant veidrodžius ir lęšius sukurti paralaksinį barjerą visais kampais. Dėl šių optinių elementų žiūrovas gali stebėti labai geros kokybės 3D filmą be akinių, rašo livescience.com. „Tai pirma technologija, leidžianti be akinių žiūrėti 3D vaizdus dideliame ekrane“, – patvirtino tyrimo bendraautoris Piotras Didykas iš Makso Planko instituto.