„Naujasis sportinis laikrodis ir belaidės ausinės aktyviai gyvenančiam žmogui gali tarnauti kiekvieną dieną. Nesvarbu ar bėgate, plaukiate, važiuojate dviračiu, ar intensyviai treniruojatės ir ruošiatės varžyboms. Šie prietaisai sukurti ne tik sporto profesionalams. Jie pasitarnaus kiekvienam besirūpinančiam savo sveikata ir norinčiam mėgautis aktyviu, subalansuotu ir pilnaverčiu gyvenimu“, – pranešime spaudai sako Simonas Skupas, „Samsung Electronics Baltics“ vadovas Lietuvoje. „Gear Sport“: išmanusis sportinis laikrodis Naujas „Gear Sport“ modelis pasižymi ne tik apvaliu 1,2 colio skersmens liečiamuoju „Super AMOLED“ ekranu, bet ir vartotojų pamėgtu, lengvu naudoti besisukančiu ciferblatu. Naujasis laikrodis stilingas, praktiškas ir minimalistinio dizaino. Šio įrenginio pagalba vartotojas gali lengviau pasiekti užsibrėžtų sveikatingumo tikslų. Išmanusis laikrodis stebi fizinį krūvį, padeda palaikyti tinkamą mitybos rėžimą, suplanuoti treniruotes. Visa tai galima daryti net ir tada, kai laikrodis nėra prijungtas prie interneto tinklo. Svarbiausios „Gear Sport“ savybės: Atsparumas vandeniui bei plaukimo rezultatų sekimas. Įrenginys atitinka 5 ATM atsparumo vandeniui standartą, todėl tinkamas tiek treniruotėms, tiek linksmybėms vandenyje.* Tikslus pulso matavimas. Prietaisas turi patobulintą širdies ritmo fiksavimo technologiją. Tai leidžia sekti širdies darbą nuolat – ir pogulio metu, ir per intensyvią treniruotę. „Spotify“, „Endomondo“ ir kitos programėlės. „Gear Sport“ savininkai gali naudotis tokiomis sporto programėlėmis kaip „Speedo“ ar „UnderArmour“, įskaitant ir „UnderAmourRecord“, „MyFitnessPal“, „MapMyRun“ ar „Endomondo“, bei pasirinkti iš daugiau nei 3000 kitų programėlių. Naudojantis „Spotify“ galima klausytis muzikos arba perjungti nepatinkantį kūrinį, neištraukus telefono iš kišenės ar netgi neturint jo su savimi. Automatinis veiklos atpažinimas. Ši funkcija seka apyrankės judesius ir automatiškai atpažįsta sportinę veiklą: ėjimą, bėgimą, važiavimą dviračiu bei tokius užsiėmimus, kaip šokiai ar krepšinis. Asmeninis motyvatorius. Įrenginys gali parengti specialų sveikatos planą su iškeltais asmeniniais tikslais ir įspėjimais. Vartotojai Lietuvoje gali rinktis iš dviejų „Gear Sport“ spalvų: elegantiškos juodos ir žaismingos mėlynos. Be visų išskirtinių savybių, naujasis įrenginys gali pasitarnauti ir kaip nuotolinio valdymo pultelis, galintis valdyti „PowerPoint“ prezentaciją ar virtualios realybės prietaisus. „Gear IconX“: judėti mėgstantiems belaidės ausinės „IconX“ belaidės ir tvirtai į ausis įdedamos ausinės mėgstama muzika leis mėgautis dar patogiau. Į 4 GB vidinę atmintį iš išmaniojo telefono ar kompiuterio galima įsikelti iki tūkstančio dainų arba klausytis muzikos per ausinėse integruotą „Bluetooth“ jungtį. Naujas išmanusis įrenginys geba stebėti sportinę veiklą ir per specialų balso vadovą pateikia informaciją apie sveikatos būklę sportuojant. Išmaniąsias ausines galima valdyti pasitelkiant „Bixby“ kalbos programėlę. Ausinėse skambančią muziką ar savo išmanųjį telefoną galite valdyti balsu, prisilietimu ar vos vienu paspaudimu. Tuo tarpu, sporto entuziastai su „IconX“ ausinėmis gali sekti bėgimo statistiką. Integruota bėgimo trenerio funkcija realiu laiku praneš apie jūsų treniruotės rezultatus. Šio įrenginio baterija taip pat nenuvils – jos užteks net iki 7 valandų muzikos klausymo. Įrenginys pasižymi itin stilingu, tačiau patogiu ir ergonomišku dizainu. Be to, vartotojai Lietuvoje gali rinktis iš juodos, pilkos ir rožinės korpuso spalvos.