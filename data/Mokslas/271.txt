„The Daily Mail“ praneša, kad bendrovės „Cambridge Analytica“ darbuotojas Danas Murseanas paslaptingai mirė viešbučio kambaryje Kenijoje. Įtariama, kad jis buvo nunuodytas. Ch. Wylie pasakojo, kad visa tai nutiko 2012 metais, kai D. Murseanas dirbo Kenijoje prie prezidento rinkimų. „Cambridge Analytica“ dirbo su Kenijos politikais, tačiau daugelyje Afrikos šalių jei reikalai pakrypsta bloga linkme, tu turi už tai sumokėti. Danas dirbo prie kažkokių duomenų, nežinau, kokių tiksliai. Tačiau, kai reikalai pradėjo blogėti, jis buvo rastas negyvas. Tai tėra gandai, kuriuos aš išgirdau atėjęs dirbti į „Cambridge Analytica“, tačiau žmonės kalbėjo, kad Kenijos policija buvo papirkta ir 24 valandas po Dano mirties nėjo į jo viešbučio kambarį“, – pasakojo Ch. Wylie susitikime su pareigūnais, tiriančiais bylą, kurioje „Cambridge Analytica“ kaltinama netinkamai panaudojus „Facebook“ naudotojų duomenis. Šis pasakojimas tik dar labiau sustiprina įtarimus, kad „Cambridge Analytica“ buvo įsivėlusi į neteisėtą veiklą. Antradienį Didžiosios Britanijos parlamente buvo aptariama situacija dėl įmonės „Cambridge Analitica“, teikiančios politines konsultacijas ir susijusios su JAV prezidento Donaldo Trumpo rinkimų kampanija. Manoma, kad bendrovė turėjo prieigą prie 50 mln. socialinio tinklo naudotojų duomenų ir jais manipuliavo.