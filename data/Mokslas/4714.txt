Anksčiau šiais metais ARPA-E, Jungtinių Amerikos valstijų Energijos departamento pažangių tyrimų alternatyvios energijos programa, sumirgėjo antraštėse, pasakiusi, kad „suradome baterijų šventąjį gralį“.“ Nepaisant labai perspektyvių apie 75 ARPA–E finansuojamų energijos kaupimo projektų kompaktiškos, nebrangios energijos kaupimo sistemos gralis vis neatsiranda. Nemažai startuolių labiau priartėję prie ekonomiško, saugaus, kompaktiško ir pakankamai didelio energijos tankio jau pasiekė, kad kaupimo kaina būtų mažiau 100 dolerių/kWh. Energijos kaupimas leistų įveikti iššūkius, kylančius atsinaujinančioje energetikoje. Energija tokiu atveju gaminama tik tada, kai pučia vėjas ar šviečia saulė. Panašu, kad tai atpigintų ir elektromobilius. Bet šios baterijos nė iš tolo nekomercializuojamos tokiu tempu, kurio reikėtų norint pereiti nuo iškastinio kuro prie atsinaujinančios energetikos. Netgi „Tesla“ vadovas Elonas Muskas, kurį būtų sunku apkaltinti nepakankamu naujų technologijų naudojimu, priverstas pripažinti, kad kol kas elektromobilių gamintojas tobulina egzistuojančias ličio jonų baterijas mažais žingsneliais. Tiesą sakant, daugelis mokslininkų mano, kad norint išspręsti energijos kaupimo problemą, teks pasitelkti visiškai naują chemiją ir naujas fizines formas. Panašu, kad ličio jonų akumuliatorius gali kaupikliu ir netapti, nors per pastarąjį dešimtmetį jis nušlavė konkurentus elektronikos prietaisų, elektromobilių ir elektros tinklo energijos kaupimo sistemose. Gegužę DOE surengė simpoziumą „Beyond Lithium-Ion.“ Tai, kad šis kasmetinis renginys buvo jau devintasis, pabrėžia tokio žingsnio keliamus iššūkius. „SolidEnergy Systems“ įkūrėjas Qichao Hu sukūrė ličio metalo bateriją (turinčią metalo anodą, o ne grafito, naudojamo kaip anodas tradicinėse ličio jonų baterijose), drastiškai pagerinusią energijos tankį, lyginant su dabartiniais prietaisais. Dešimtmetį trukęs naujos sistemos kūrimas nušvietė pagrindines baterijų pažangos kliūtis: „Idėjos perkėlimo į gamybą prasme, baterijas perkelti sunku, nes patobulinus vieną aspektą, nukenčia kiti aspektai],“ – aiškino Hu. Energijos kaupimo tyrimai susiduria ir su kita problema: yra tiek daug technologijų, nuo putų baterijų iki egzotiškos chemijos, kad joks sprendimas ir negali tapti laimėtoju, pritraukiančiu daugiausiai investuotojų ir tyrėjų. Neseniai „Lux Research“ atlikta 4 mlrd. dolerių investicijų į energijos kaupimą analizė parodė, kad startuoliai, kuriantys „kitos kartos“ baterijas – t.y. ne ličio jonų, – per aštuonis metus vidutiniškai gavo vos 40 mln. dolerių. Kompanijos „Tesla“ investicija į Gigafabriką, gaminsiantį ličio jonų akumuliatorius, sieks apie 5 mlrd. dolerių. Tokį milžinišką investicijų atotrūkį įveikti sunku. „Nedidelės gamybos linijos įrengimas ir visi produkto gaminimui reikalingi smulkūs tyrimai atsieina 500 mln. dolerių,“ – pažymi Kalifornijos universiteto Berklyje medžiagų mokslų profesorius Gerd Ceder, vadovaujantis mokslininkų grupei tyrinėjančiai naują baterijų chemiją. Automobilių gamintojai, vertindami pirkinio tikslingumą, naujas baterijų sistemas gali testuoti ne vienerius metus. Sunku investuoti 500 mln. dolerių į gamybą, kai tavo kompanijos finansavimas siekia 5 mln. dolerių per metus. Net jei naujų baterijų gamintojams pavyksta naujoviškas technologijas pateikti rinkai, jų laukia pavojingas gamybos didinimo ir pirkėjų paieškų periodas. Ir „Leyden Energy“, ir „A123 Systems“, sukūrusios daug žadančias naujas sistemas, susimovė, nes išaugo pinigų poreikis, o dėl to poreikis smuko labiau, nei tikėtasi. Du kiti startuoliai, „Seeo“ ir „Sakti3“, buvo įsigyti dar prieš pasiekdami masinę gamybą ir ženklias pajamas. Jie nupirkti už žemesnę kainą nei tikėjosi jų ankstyvieji investuotojai. Tuo tarpu baterijų gamybos Didysis Trejetas, – „Samsung“, „LG“, ir „Panasonic“, nauja chemija ir radikaliomis baterijų technologijų permainomis domisi mažiau, nei egzistuojančių produktų nesparčiu tobulinimu. Inovatyvių baterijų startuoliai susiduria su dar viena svarbia problema, kurios minėti jie nelinkę: ličio jonų baterijos sukurtos XX amžiaus aštuntojo dešimtmečio gale, vis dar tobulėja.