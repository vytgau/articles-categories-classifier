Naujas išradimas, tikimasi, išgelbėtų daug gyvybių, rašo sciencenewsforstudents.org. Tik vienas iš 5 dviratininkų važiuoja naktį, remdamasis statistika, sako jaunasis išradėjas Thomas Dorminy. Tačiau 2014 m. pusė dviratininkų žūčių JAV įvyko prietemoje, paryčiais ar naktį, nurodo 12 klasės mokinys, išradęs naujo tipo atšvaitą. Pagrindinis būdas apsaugoti dviratininkų gyvybes tamsiuoju paros metu būtų paversti jų transporto priemones labiau matomas. Dviračiai turi priekinį ir galinį atšvaitą, bet tik atšvaitai ant stipinų matomi iš šono. Šie atšvaitai atspindi kitų transporto priemonių skleidžiamą šviesą. Tai reiškia, kad dviratininkas gali būti tiesiog nematomas, jei vairuotojas važiuoja be šviesų. Mokinys sumanė sukurti tokius atšvaitus, kurie šviestų savarankiškai, nepriklausomai nuo kitų priemonių. Tam jis panaudojo pjezoelektriką, kristalinį dielektriką, kuris nuo mechaninio įtempimo poliarizuojasi.