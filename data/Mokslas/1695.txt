Pamažu po ežeru esantys sluoksniai dėl geologinių veiksnių plečiasi ir jei situacija nepasikeis, po 20 mln. metų, pats didžiausias kontinentas vėl skils į du, o Baikalo vietoje atsiras naujasis vandenynas, skelbė Novosibirske įsikūrusio geologijos instituto mokslininkai. „Žemės plutoje, Eurazijos viduryje, yra didžiulis lūžis – Baikalo riftinė zona. Palaipsniui jis plečiasi ir, jeigu nepasikeis geodinaminė padėtis, po 20 mln. metų didžiausias žemynas vėl skils į dvi dalis, o Baikalo vietoje atsiras naujas vandenynas“, – rašoma sbras.info. Rašoma, kad V. S.Sobolevo geologijos ir mineralogijos instituto mokslininkų Sergejaus Krivonogovo ir Inonos Safonovos darbo rezultatai paskelbti mokslo žurnale „Gondwana Research“. „Baikalo riftinė zona yra aktyvi struktūra, kurioje dabar vyksta žemės drebėjimai ir tai vyko gana ilgą laiką. Šiuolaikinis baikalinis rifas susformavo kainozojaus metu, prieš keletą dešimčių milijonų metų, o aktyviai ėmė evoliucionuoti prieš 5-7 mln. metų", - dėstė S. Krivonogovas. Visgi, aplinka aplink Baikalą vis dar gana sparčiai keičiasi: Baikalo kalbai kasmet paauga po 5–6 mm, o tai labai spartus augimo tempas, vertinant iš geologinės perspektyvos. Be to, Baikalo daubos gilėja po 3–4 mm. Tai reiškia, kad regione vyksta aktyvūs tektoniniai procesai.