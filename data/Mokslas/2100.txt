Dizaino studentė Danny Clod iš Didžiosios Britanijos Karališkojo menų koledžo sukūrė protezą – mechaninį nykštį. Šis protezas skirtas ne žmonėms su specialiaisiais poreikiais, o tiems, kas visiškai sveikas. Mechaninis pirštas užmaunamas ant delno iš mažojo piršto pusės. Jis juda su virvelėmis ir varikliais, kurie yra antroje prietaiso dalyje – apyrankėje. Į prietaisą įmontuotas „Bluetooth“ modulis. Jutikliai, kurie siunčia pirštui komandas, tvirtinami prie batų. Studentė mano, kad jos išradimas bus iššūkis tradiciniam požiūriui į protezavimą.