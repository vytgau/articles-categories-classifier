Meldoniumas (komercinis preparato pavadinimas – „Mildronat“), nuo šių metų sausio 1 d. yra įtrauktas į Pasaulinės antidopingo organizacijos (WADA) preparatų, kuriuos draudžiama vartoti sportininkams, sąrašą, o dėl jo vartojimo buvo paskelbtos sankcijos virtinei sporto žvaigždžių, tarp jų buvusiai pirmajai pasaulio raketei rusų tenisininkei Marijai Šarapovai. Kas dvejus metus teikiamos „Auksinės pelėdos“ ir „Sidabrinės pelėdos premijos“ buvo įkurtos 1998 metais pagal susitarimą tarp LMA ir „Grindeks“. Mildronatas yra pagrindinis šios didžiausia Latvijos farmacijos įmonės gaminamas produktas. I.Kalviniui, kuris yra LMA narys ir Latvijos organinės sintezės instituto mokslo tarybos pirmininkas, taip pat atiteks premijos piniginė dalis – 2 000 eurų. Tuo tarpu šių metų „Sidabrinė pelėda“ paskirta trims jauniems mokslininkams: Marinai Makreckai-Kūkai, Kristeriui Ozolui ir Edijui Vaveriui. Jie pasidalys 1 000 eurų piniginė premijos dalį. Be to, apdovanojimas už viso gyvenimo indėlį į Latvijos mediciną ir farmaciją bei 2 000 eurų piniginė premija paskirta Rygoje įsikūrusio Stradinio universiteto gatroenterologijos profesoriui Juriui Pokrotniekui.