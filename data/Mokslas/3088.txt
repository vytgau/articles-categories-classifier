Naršant internete, suvedus neteisingą puslapio adresą ar paspaudus neveikiančią nuorodą, ekrane pasirodo apie klaidą pranešantis puslapis su kodu 404. Jis tinklalapio lankytojus informuoja, kad jų ieškomas turinys nerastas. Anot specialistų, pirmasis kodo ketvertas reiškia ne serverio, o lankytojo padarytą klaidą, o kiti du skaitmenys – 0 ir 4 – yra sutartinis klaidos numeris. Kai kurios interneto svetainės kodo 404 puslapį pakeičia įvairiomis iliustracijomis arba dar kartą siūlo pasinaudoti paieška.