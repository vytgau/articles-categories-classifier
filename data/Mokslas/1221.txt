„Bitfinex“ biržos turimais duomenimis, bitkoino kursas pirmadienį 7.24 val. Lietuvos laiku šoktelėjo 3,05 proc. ir siekė apie 9,6 tūkst. JAV dolerių už vieną bitkoiną. Vienu momentu bitkoinas buvo pasiekęs 9724 dolerių už bitkoiną ribą. „OKCoin“ biržoje bitkoino kursas pakilo 3,61 proc., iki 9,7 tūkst. dolerių, o „Poloniex“ biržoje - 2,5 proc., iki 9,5 tūkst. dolerių. „Bloomberg“ naujienų agentūros paklaustų analitikų nuomone, bitkoino kurso augimą paskatino didesnis didžiausių Volstrito finansinių bendrovių vadovų dėmesys. Kriptovaliutų rinkos kapitalizacija, „Coinmarketcap.com“ duomenimis, 7.26 val. Lietuvos laiku sudarė rekordinį 303,2 mlrd. dolerių lygį. Pirmąją vietą pagal rinkos vertę tradiciškai užima bitkoinas (BTC): jis vertinamas 161,7 mlrd. dolerių (46,6 proc. visos kriptovaliutų rinkos). Antrojoje pozicijoje atsidūrė „Ethereum“ - 46,6 mlrd. dolerių. Trečiojoje - „Bitcoin Cash“ , kurios rinkos vertė siekia 28,8 mlrd. dolerių. Ketvirtąją vietą užima kriptovaliuta „Ripple“ (9,7 mlrd. dolerių).