Šis įrankis leido interneto vartotojams prisidėti prie „Google Maps“ žemėlapių redagavimo. Visai netrukus tokios galimybės „Google Maps“ jie neteks, rašo techcrunch.com. Bendrovė pranešė, kad įrankiu bus galima naudotis iki 2017 m. kovo, o vėliau jis išnyks. Tačiau vartotojams pasiūlyti nauji prisidėjimo prie „Google Maps“ būdai – visi norintieji galės prisidėti prie „Google“ vietinių gidų programos (angl. Google Local Guide). Tam tikra dalimi vietiniai gidai yra nauja „Map Maker“ paslaugos versija. „Map Makers“ leido bet kam keisti „Google Maps“ turinį, kurį turėdavo patvirtinti moderatoriai. Didysis uždaryti ketinamo įrankio tikslas buvo pripildyti „Google Maps“ naudingos informacijos apie kelius ir verslo įmones, esančias mažiau išsivysčiusiuose regionuose, kur informacija ir išsamūs vietos žemėlapiai nėra taip lengvai prieinami. Nors „Map Maker“ funkcionavo puikiai, kartas nuo karto dėl vartotojų sukurto turinio „Google“ tekdavo raudonuoti. Tarkime, 2015 m. „Map Maker“ buvo pasinaudota sugadinti „Google Maps“ žemėlapiui: buvo išpublikuotas „Android“ operacinės sistemos žmogeliukas, besišlapinantis ant bendrovės „Apple“ logotipo. Bendrovė „Google“ tada privalėjo išjungti „Map Maker“ įrankį, kol bus susidorota su šiuo ir kitais ne visai padoriais pakeitimais. Lietuvoje „Map Maker“ įrankis neveikia, taigi redaguoti jos žemėlapių negalite, tačiau lietuviams neatimta teisė redaguoti kitų šalių žemėlapius. Tai galėsite daryti iki ateinančių metų kovo.