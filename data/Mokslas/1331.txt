„Sulaukiau apverktinų ir tragiškų naujienų apie gaisrą, sunaikinusį Ventarono archeologinį paminklą“, – sakoma Walterio Alvos pareiškime. Ventarono šventykla yra 4,5 tūkst. metų senumo ir yra laikoma seniausia atrasta šventykla abiejuose Amerikos žemynuose. Gaisras nuniokojo senovines freskas, keraminius indus ir Pomalkos rajone Lambajekės regione esančio Ventarono archeologinio komplekso užrašus, rodo televizijos reportažai. Gaisrą sukėlė Pomalkos žemės ūkio verslo kompanijos darbuotojai, padegę cukranendrių lauką. „Prarandame išskirtinį paminklą, – sakė W. Alva, kuris 2007 metais atrado šią vietą. – Tikiuosi, bus atliktas tyrimas ir nustatyti kaltininkai. Galiu tik išreikšti savo pasipiktinimą ir liūdesį dėl šios neatitaisomos netekties.“ Ugniagesiai pranešė, kad gaisras 95 procentais suvaldytas. Į įvykio vietą nuvyko prokurorai, kurie vertins Pomalkos administratorių atsakomybę.