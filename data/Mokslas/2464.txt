Su šiuo pranešimu kartu buvo paskelbta apie „Yahoo“ generalinės direktorės Marissos Mayer pasitraukimą. „Verizon“ anksčiau buvo paskelbęs, kad sujungta AOL ir iš „Yahoo“ įsigyta kompanijos dalis vadinsis „Oath“, o jai vadovaus dabartinis AOL direktorius Timas Armstrongas. Tarp daugiau nei 50-ies „Oath“ prekės ženklų taip pat yra tokie vardai kaip „HuffPost“, „Tumblr“ ar „TechCrunch“. Apie sandorį pirmą kartą paskelbta dar praėjusių metų liepą, tačiau nuo to laiko susitarimas buvo atidėtas. „Yahoo“ pernai pabaigoje patyrė duomenų saugumo pažeidimus, tad kompanijos vertino jų padarytą žalą bei atitinkamai sumažino sandorio kainą. Likusi „Yahoo“ dalis birželio 16 dieną bus pervadinta į „Altaba“. Pagrindinis naujosios bendrovės turtas bus 15,5 proc. dalis „Alibaba“ grupėje bei 35,5 proc. akcijų „Yahoo Japan“.