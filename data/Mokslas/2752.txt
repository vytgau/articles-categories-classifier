„Nesame matę nieko panašaus, – Didžiosios Britanijos televizijai ITVF sakė jis. – Remiantis naujausiais duomenimis, nukentėjo daugiau nei 200 tūkst. žmonių mažiausiai 150-yje šalių. Daugiausia nukentėjo įmonės, taip pat ir stambios korporacijos.“ Per interviu britų ITV, jis pareiškė, kad pasaulis susiduria su vis augančia kibernetinių atakų grėsme ir perspėjo, jog yra pagrindo baimintis potencialių atakų pirmadienio rytą, kai žmonės grįš prie darbų ir įsijungs kompiuterius. Jo teigimu, mažai kas pasidavė įsilaužėlių reikalavimams sumokėti, kad būtų atblokuoti užblokuoti falai, tačiau pareigūnas perspėjo, kad situacija darosi vis rimtesnė. Virusas perima vartotojo bylų kontrolę ir reikalauja išpirkos mainais už atgautą prieigą. Nuo penktadienio kibernetinės atakos labiausiai nukentėjo Rusija ir Didžioji Britanija. Saugumo ekspertų teigimu, gresia nauja ataka, baiminamasi, kad ji gali būti nesustabdoma. R.Wainwrightas sakė, kad tokios atakos motyvas išlieka nežinoma. Tačiau tokio pobūdžio kenkėjiškas programas, kuomet mainais į duomenų atblokavimą reikalaujama pinigų, paprastai naudoja „kriminaliniai protai“. „Įdomiausia, kad labai mažai žmonių susimokėjo. Taigi dauguma žmonių nemoka, – sakė Europolo vadovas. – Susiduriame su augančia grėsmę, skaičiai kyla. Man nerimą kelia tai, kad šie skaičiai gali dar labiau padidėti, kai žmonės grįš į darbą ir pirmadienio rytą įsijungs kompiuterius.“ Europos bankai – gerai apsaugoti Pasak R. Wainwrighto, šia ataka nesitaikoma į konkrečius taikinius, ji sparčiai plinta ir yra unikali tuo, kad kenkėjiška išpirkos reikalaujanti programa platinama kartu su kirminu. Tai reiškia, kad per vieną kompiuterį automatiškai užkrečiamas visas tinklas. Europolo vadovas pabrėžė, kad Europoje nukentėjo vos keli bankai, nes „skausminga ankstesnių kibernetinių atakų patirtis“ parodė, kad labai apsimoka imtis naujausių kibernetinio saugumo priemonių. „Mums jau kurį laiką kėlė nerimą tai, kad sveikatos apsaugos sektoriuje daugelyje šalių yra itin pažeidžiamas. Čia apdorojama daug jautrių duomenų“, – sakė R. Wainwrightas. Per ataką nukentėjo Didžiosios Britanijos nacionalinė sveikatos priežiūros tarnyba NHS. Anot R. Wainwrighto, Europolas bendradarbiauja su Jungtinių Valstijų federaliniu tyrimų biuru (FTB), kad susektų atsakingus už kibernetinę ataką. Manoma, kad tai tikrai ne vieno žmogaus darbas. Jis taip pat pranešė, kad Europas suteikia galimybę nemokamai atsisiųsti šifravimo programas, kurios leidžia atblokuoti duomenis.