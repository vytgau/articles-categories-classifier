Kinijos sostinėje Pekine neseniai buvo atvertas pirmasis šalyje išmanusis viešasis tualetas, vadinamas „5 Space“. Tai dalis Kinijos pastangų pasiekti, kad tokios viešos vietos būtų švaresnės ir turėtų daugiau patogumų. Pavadinimas „5 Space“ buvo suteiktas pagal penkias šio tualeto erdves – tualetą, šeimos erdvę, darbo erdvę, socialinę erdvę ir kibernetinę erdvę. Jame susipina šiuolaikinės technologijos, pagrindinės viešosios paslaugos ir miesto peizažo architektūra. „5 Space“ šimtu procentų išnaudoja saulės šviesą, kad viduje būtų šviesiau. Specialiai buvo sukurtos vietos neįgaliesiems, pagyvenusiems žmonėms ir motinoms su kūdikiais. Šildymo ir vėsinimo sistemos kovos su oro temperatūros pokyčiais. Kad tualete netvyrotų blogi kvapai, buvo sumontuota neigiamo slėgio siurbimo sistema. Visas tualeto nuotėkas atskirai galima panaudoti dar kartą kaip trąšas. Kad ši įstaiga visuomenei būtų dar patogesnė, „5 Space“ turi bankomatą, įkrovimo stotelę, antrinių žaliavų mašiną, bevielį ryšį, elektroninės prekybos terminalą, pardavimo automatą ir kitus patogumus. Ne tik visuomenei, bet ir valytojams buvo įrengti poilsio kambariai, tarp kurių yra valgomasis ir dušas. „Čia tikrai jaučiuosi patogiai, kaip savo namuose, naudodamasis savo paties tualetu. Jame taip pat yra unitazai, skirti būtent pagyvenusiems žmonėms“, - sakė Pekino gyventojas Wang Shushuangas. „5 Space“, Kinijos penktosios kartos tualetas, buvo įrengtas tuo metu, kai visoje šalyje vyksta tualetų revoliucijos kampanija, kurią 2015 metas inicijavo Kinijos prezidentas Xi Jinpingas, siekiantis suaktyvinti vidaus turizmą ir pagerinti žmonių gyvenimus.