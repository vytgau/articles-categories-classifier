Pavyzdžiui, nešiojamas kompiuteris „Lenovo Ideapad Air 12“, atrodytų, turi viską ko gali prireikti tipiniam, mobilumą mėgstančiam kompiuterio naudotojui, tačiau apie pastarojo modelio prekybą mūsų šalyje internete kol kas negalima rasti nei vieno žodžio. Šis 12 colių biudžetinės klasės nešiojamas kompiuteris turi integruotą dviejų branduolių „Intel Core m3-6Y30“ centrinį procesorių, „Intel HD Graphics 515“ vaizdo plokštę ir taip yra aprūpintas 4 GB dydžio DDR3 tipo operatyviąją RAM atmintine. Džiugina ir tai, kad „Lenovo“ šį biudžetinės klasės nešiojamą kompiuterį parduoda su aukštosios raiškos (1920 x 1080) IPS technologijos ekranu bei 128 GB talpos SSD tipo disku. Be to, „Lenovo Ideapad Air 12“ ypatingas tampa dėl savo metalinio korpuso ir santykinai mažo 1,2 kilogramo svorio. Kitaip sakant, tai ne tik optimalių matmenų (30,00 x 22,30 x 1,34 cm) bei pakankamo našumo, bet ir geromis mobilumo savybėmis išsiskiriantis biudžetinės klasės nešiojamas kompiuteris. Kadangi „Lenovo Ideapad Air 12“ labiau orientuotas į nuolatos iš vienos vietos į kitą migruojančius pirkėjus, šiame biudžetinės klasės nešiojamame kompiuteryje, siekiant išlaikyti itin ploną korpusą, buvo integruotos tik pačios svarbiausios jungtys. Žinoma, „Lenovo Ideapad Air 12“ turi maitinimo bei 3,5 milimetro ausinių lizdus, tačiau greta yra tik tris papildomas kito tipo jungtys: USB-C, USB 3.0 ir USB 2.0. Kitaip sakant, „Lenovo Ideapad Air 12“ yra tiesiog puikus pasirinkimas tiems, kurie nešiojamą kompiuterį naudoja tik naršymui internete, muzikai klausyti ar nesudėtingiems dokumentams kurti bei redaguoti. Jeigu susidomėjote šiuo biudžetinės klasės nešiojamu kompiuteriu, jį galima įsigyti už 515 € – gal tai ne pats pigiausias pirkinys iš Kinijos, bet įvertinus visas kompiuterio charakteristikas, Lietuvoje nerasite nieko panašaus už tokią kainą. Palyginimui, galite peržiūrėti, kas yra lietuviškoje pasiūloje su 12“ ekranais, Intel Core M procesoriais, 4GB RAM ir SSD kaupikliu: pigiausias variantas – garsusis HP Spectre x2, kainuojantis beveik 800 €.