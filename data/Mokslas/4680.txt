Aprašytą problema kaipmat atpažino ir „iPhone 6“ bei „iPhone 6 Plus“ telefonų savininkai. Sprendžiant iš „Facebook“ puslapyje pateiktų komentarų, telefonus, kuriems būdinga ši triktis, yra įsigijęs visas būrys naudotojų, rašoma thenextweb.com. Trys ieškovai JAV Šiaurės Kalifornijos regioniniame teisme jau užregistravo kolektyvinį ieškinį, kuriame pateiktas išsamus problemos aprašas. Skundą pateikusi teisinė įmonė „McCuneWright“ išsireikalavo, kad visi „iPhone“ telefonai su nurodytais defektais būtų suremontuoti, kad juos būtų galimą grąžinti ir (arba) pakeisti. Be to, turės būti pratęstas standartinis „Apple“ teikiamos garantijos laikotarpis, kad ir vėliau būtų galima kreiptis dėl tokio tipo gedimo taisymo. Ieškovai taip pat siekia išsireikalauti tam tikros kompensacijos. Šiuo metu prie „McCuneWright“ ieškinio gali prisijungti ir kiti. Jei turite „iPhone 6“ arba „iPhone 6 Plus“ telefoną, kurio jutikliniam valdymui būdinga pirmiau aprašyta triktis, galite susisiekti su teisininkais užpildydami įmonės svetainėje pateiktą užklausos formą.