Niūri, pilka Vinterfelo pilis iš populiariojo serialo, kurį Rusijoje rodo „REN-TV“, kyla vienos cemento gamyklos teritorijoje, pirmadienį pranešė Holivudo naujienų tinklalapis „The Hollywood Reporter“. Milžiniškas viduramžių stiliaus rūmas savo pavidalą – sluoksnis po sluoksnio – įgauna Jekaterinburgo cemento gamykloje centriniame Rusijos regione. Pilis yra liejama aplink plieno rėmus iš milžiniško pramoninio 3D spausdintuvo. Pasak gamyklos vadovų, ji turi būti baigta iki rugsėjo pabaigos ir taps turistų traukos objektu bei naujų statybų technologijų reklama. Gamyklos vadovas Rinatas Brilinas televizijai „Telekanal 360“ sakė, kad Vinterfelo pilies statybos yra inžinerinis iššūkis, galintis pademonstruoti pramoninės 3D technologijos panaudojimo galimybes. „Kodėl ši pilis? Visų pirma ji, mano nuomone, labai graži. Ir jai statyti reikia panaudoti daug naujų technologijų, kurių nereikia paprastesniems pastatams“, – aiškino jis. Kitaip nei tikros gotikinės pilys ar net „Sostų karų“ filmavimo aikštelės statiniai, Jekaterinburgo Vinterfelo versija nėra daug darbo jėgos reikalaujantis projektas: jam reikia tik trijų darbuotojų, įskaitant kompiuterių programuotoją, turinčių užtikrinti, kad būtų tiksliai užlieti skysto betono sluoksniai. A Russian company is building a REAL Winterfell castle from #GameOfThrones https://t.co/3mL84WgXpY pic.twitter.com/rxrBcpyquz 