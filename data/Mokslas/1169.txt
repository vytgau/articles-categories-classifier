Randalas Quarlesas, neseniai paskirtas FRS vadovės pavaduotojas, atsakingas už bankų priežiūrą, konkrečiai išreiškė susirūpinimą dėl to, kaip kriptovaliutos galėtų reaguoti kilus krizei. Decentralizuotos virtualios valiutos, tokios kaip bitkoinas, veikia kaip mokėjimų sistemos, kuriose nedalyvauja nė vienas centrinis bankas. „Valiuta“ arba turtas, kuriuo pagrįstos kai kurios iš šių sistemų, nėra užtikrinamas kitu saugiu turtu, neturi jam būdingos vertės. Tai nėra reguliuojamos bankų įstaigos įsipareigojimas ir dažniausiai tai apskritai nėra jokių įstaigų įsipareigojimas“, – pažymėjo R. Quarlesas. „Nors šios skaitmeninės valiutos esant dabartiniam jų naudojimo lygiui gali nekelti didesnių rūpesčių, tuo atveju, jeigu jas būtų pradėta plačiai naudoti, galėtų atsirasti rimtesnių su finansiniu stabilumu susijusių problemų“, – mano FRS atstovas. Bitkoino vertė nuo metų pradžios padidėjo daugiau kaip 10 kartų. Be to, vis daugiau biržų kalba apie planus pradėti prekiauti bitkoino ateities sandoriais.