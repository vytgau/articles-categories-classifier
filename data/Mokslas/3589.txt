Vaizdo registratoriai policijos automobiliuose užfiksavo, kaip naktį, apie 1 val. 30 min., Viskonsino ir Ilinojaus valstijose dangumi praskriejo ugnies kamuolys. Be to, kaip informavo Amerikos meteorų tyrinėtojų draugija, jo šviesos buvo matomos ir Indianoje, Mičigane bei keliose kitose valstijose. Meteorologas Jeffas Lastas iš Nacionalinės orų tarnybos biuro Žaliojoje įlankoje sakė, kad tą meteorą lydėjo ir trenksmas, kuris sukrėtė pastatus visame regione. Pasak J.Lasto, radarai rodo, kad meteoras praskriejo virš Mičigano ežero, tačiau neaišku, ar jis nukrito į vandenį, ar suiro atmosferoje. 