Didžiojoje Britanijoje sukurtas ateities mobilusis telefonas „Cubimorph“, kurio formą galima keisti. Įrenginio konstrukciją sudaro plastikiniai kubeliai, iš kurių sudedamas jutiklinis ekranas. Toks mechanizmas leidžia naudotojui akimirksniu pakeisti mobiliojo telefono konfigūraciją. Interaktyviojo mobiliojo įrenginio modelis ir toliau tobulinamas. Projekto iniciatorius Lankasterio universiteto dėstytojas Abhijitas Karnikas mano, kad tokių įrenginių pasirodymas sukels revoliuciją mobiliųjų telefonų rinkoje.