Japoniško popieriaus meno įkvėptas naujos kartos dronas, anot jo sumanytojų, taps idealiu pagalbininku gabenant siuntas. Šis prototipinis išsilankstančio ir susilankstančio drono modelis pagamintas iš anglies pluošto, o siuntos gavėjai gali saugiai jį sučiupti dar sklendžiantį ore. Keturiais propeleriais aprūpintas dronas gali kilti ir leistis vertikalioje pozicijoje, o tai padidina tikslumą. Kūrėjai džiaugiasi, kad šis origami principu sulankstomas ir išlankstomas dronas per kelias sekundes sumažėja net 92 proc. ir kuo puikiausiai telpa į kuprinę. Kartu su šiuo dronu įsigyjamoje programinėje įrangoje yra net ne viena autonomiško skraidymo programa, padedanti kelyje išvengti kliūčių. Drono kelionę savo išmaniajame arba kompiuteryje galima sekti realiu laiku, į pakilimo vietą jis sugrįžta savarankiškai. Kūrėjų teigimu, šis dronas be problemų gali pasiekti vietas, kurios kitiems dronams atrodo pernelyg didelis iššūkis, pavyzdžiui, sugriuvę pastatai.