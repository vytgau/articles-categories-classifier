„Huawei“ Vartotojų verslo grupės vadovas Yan Fei pataria, kaip iš atostogų parsivežti ne tik saulėtų prisiminimų, bet ir puikių nuotraukų, rašoma pranešime spaudai. Geriau apsiniaukę nei saulėta Žinoma, atostogaujant norime mėgautis saule ir giedru dangumi, tačiau tiesioginę saulę užstojantys debesys sušvelnina ant fotografuojamo asmens krentančią šviesą, todėl rezultatas nuotraukoje būna kur kas geresnis. Nepamirškite, kad profesionalūs fotografai naudoja specialius šviestuvus, šviesos sklaidytuvus, o į pagalbą pasitelkia ir kelis pagalbininkus, kad galėtų fotografuoti lauke. Galite pasinaudoti apniukusiu dangumi kaip savo asistentu – šešėliai ant fotografuojamo objekto bus mažesni ir švelnesni. Pasirinkite tinkamą metą Jeigu atostogaujate tokiuose kraštuose, kur dangus visada giedras, rekomenduojama fotosesiją organizuoti anksčiau atsikėlus – ryte saulė nebus tokia ryški. Kitas tinkamas laikas fotografavimui yra vėlyva popietė – jūsų nuotraukos bus gražesnės, šiltesnės ir įgaus auksinį atspalvį. Atkreipkite dėmesį į foną Kai susikoncentruojate į fotografuojamą objektą, netyčia galite pamiršti svarbų kompozicijos elementą – foną. Nors portreto fonas dažnai yra neryškus ir išsiliejęs, aplinka ir jos spalvos yra labai svarbios. Be to, būkite atidūs pašaliniams žmonėms, kurie gali pakliūti į foną ir taip sugadinti jūsų svajonių kadrą. Naudokitės „Pro“ režimu Labiau įgudę fotografuoti mobiliaisiais telefonais rinksis „Pro“ nuotraukų režimą. Tai suteikia tiesioginę ir patogią prieigą prie jautrumo, ekspozicijos ir išlaikymo nustatymų. Jūsų nuotraukos bus tinkamo ryškumo ir spalvų net fotografuojant sudėtingomis sąlygomis. Trikojis – visada geras pasirinkimas Jei planuojate fotografuoti portretus vėlai vakare, patariame su savimi pasiimti trikojį. Specialūs telefonams pritaikyti trikojai puikiai juos išlaiko, užtikrina ryškius vaizdus net esant ilgesniam ekspozicijos išlaikymui. Be to, galima patogiai koreguoti trikojo aukštį, naudojant ištraukiamą galvutę. Yra ir funkcionalių trikojų, kurie gali transformuotis į asmenukių lazdą. Darykite daug nuotraukų Viena dažniausių pradedančiųjų fotografuoti klaidų yra ta, kad jie padaro vos keletą nuotraukų. Geriau padarykite daugiau nuotraukų ir tada, laisvu metu, atsirinkite geriausias. Iš tiesų tai sutaupys jūsų laiko ir apsaugos nervus, nes nereikės kartoti visos fotosesijos iš naujo. Nuotraukų korekcija – kelias į sėkmę Net geriausi pasaulio fotografai nepublikuoja savo nuotraukų prieš tai jų neapdoroję. Jei jūs tik pradedate fotografuoti išmaniuoju telefonu, naudokitės iš anksto įdiegta programėle. Vėliau, jau kiek pažengę, išmaniajame telefone galėsite pagal savo poreikius atsisiųsti papildomų redagavimo programėlių ir išsirinkti labiausiai patinkančią. Telefonu darytų ir redaguotų nuotraukų privalumas tas, kad galite iškart jomis dalintis socialiniuose tinkluose ar su draugais, o tinkama įranga užtikrins aukštą nuotraukų kokybę.