Warrenas Fintzas iš www.eppixadventures.com penktadienį nufilmavo lavą, ištekančią iš Kilauea ugnikalnio, esančio netoli Pulama Pali uolos. „Nuostabi patirtis, nakčiai virstant diena“, – teigiama vaizdo medžiagos, paskelbtos Eppixadventures.com paskyroje „YouTube“ įrašų svetainėje, aprašyme. Vaizdo įrašas pavadintas „Pele‘s Night Move“ („Pele naktinis judėjimas“) – tai aliuzija į Havajų religijoje figūruojančią ugnies deivę Pele. Havajų tradicijoje tikima, kad ugnies, žaibo, vėjo ir ugnikalnių deivė Pele sutvėrė Havajų salas.