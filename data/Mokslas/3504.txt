Indija pasiekė rekordą, kai viena jos raketa nešėja trečiadienį sėkmingai iškėlė į orbitą net 104 palydovus, taupumu garsėjančiai šios šalies kosmoso agentūrai stengiantis neatsilikti komercinių kosminių projektų lenktynėse. Mokslininkai susirinko paleisti raketos Šryharikotos kosmodrome šalies pietuose, o Indijos kosmoso tyrimų organizacijos (ISRO) vadovui pranešus, kad visi palydovai buvo iškelti, susirinkusieji ėmė audringai ploti.