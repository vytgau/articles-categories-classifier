Šis klausimas domino daugelį vartotojų, nes „Apple“ sumažino „iPhone 8 Plus“ ir „iPhone 8“ baterijų talpą, tačiau pažadėjo, kad jie įkrauti tarnaus tiek pat laiko, kaip ir praėjusių metų modeliai. Gamintojas savo pirkėjų neapgavo ir rezultatas buvo pasiektas naudojant procesorių „A11 Bionic“. „IPhone 8 Plus“ baterijos talpa yra 2675 mAh, „iPhone 7 Plus“ šis parametras siekia 2900 mAh, o „Samsung Galaxy S8 plus“ – 3500 mAh. Tačiau tai nesutrukdė „iPhone 8 Plus“ vienu įkrovimu dirbti 10 valandų ir 35 minučių, t.y. beveik pusvalandį daugiau lyginant su pernyksčiu „iPhone 7 Plus“. „iPhone 8“ įkrautas dirba 8 valandas ir 37 minutes, „iPhone 7“ - 7 valandas ir 46 minutes, „iPhone 6s“ - 8 valandas ir 15 minučių. Tačiau šioje medaus statinėje yra ir šaukštas deguto – kaip ir kiti „Apple“ išmanieji telefonai, naujiena kraunasi tradiciškai lėtai. Prietaisui visiškai įkrauti prireikia apie 200 minučių, kai greito įkrovimo technologijas palaikantys „Android“ išmanieji energijos atsargas papildo dvigubai sparčiau. Be to, norint pasinaudoti „iPhone 8 Plus“ greito įkrovimo technologija, vartotojui reikia įsigyti specialų įkroviklį ir kabelį.