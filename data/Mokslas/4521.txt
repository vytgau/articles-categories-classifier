Abu modeliai turi metalinį korpusą, pakankamai galingą techninę įrangą ir pirštų atspaudų skaitytuvą. Išmanieji telefonai veikia valdomi operacinės sistemos „Android 6.0“, kurią papildo firminė grafinė sąsaja ir keletas specializuotų programėlių. „Galaxy J5 Prime“ aprūpintas 5 colių HD ekranu, keturių branduolių procesoriumi su 1,4 GHz dažniu, 2 GB RAM ir 16 GB ROM atminties. Modelis taip pat turi lizdą microSD atminties kortelei, 13 MP pagrindinę ir 5 megapikselių kamerą priekyje, dviejų SIM kortelių jungtį ir 2400 mAh akumuliatorių. Pažangesnis ir brangesnis „Galaxy J7 Prime“ naudoja 5,5 colių ekraną su 1920×1080 taškų raiška, procesorių „Exynos 7870“ su 1,6 GHz taktiniu dažniu, 3 GB RAM, 16 GB vidinės atminties, 13 ir 8 megapikselių kameras, du lizdus SIM kortelėms ir 3300 mAh talpos bateriją. Indijoje „Galaxy J7 Prime“ bus galima įsigyti už maždaug 280 JAV dolerių kainą (250 eurų), o „Galaxy J5 Prime“ kainuos apie 230 dolerių (206 eurus).