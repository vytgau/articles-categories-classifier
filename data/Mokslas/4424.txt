Pranešime žiniasklaidai rašoma, kad bendrovė tinklą plečia laikydamasi skirtingos nuo konkurentų strategijos: iš karto maksimaliai kokybišku 4G/4G+ ryšiu dengiant teritorijas, kur yra daugiausia vartotojų, įrenginių ir srauto, o visa šalies teritorija maksimaliai kokybišku signalu padengiama palaipsniui ir etapais. Naujausi Ryšių reguliavimo tarnybos (RRT) duomenys rodo, kad tokia tinklo strategija pasiteisina – pagrindiniai bendrovės rodikliai auga sparčiau. „Su 4G/4G+ tinklo plėtra esame finišo tiesiojoje. <...> Mes nesiekiame kuo greičiau silpnu signalu padengti visą šalies teritoriją, ir pirmiau užtikriname maksimaliai kokybišką ryšį ten, kur jo labiausiai reikia. Iki metų pabaigos „Bitės“ sparčiuoju 4G/4G+ ryšiu galės naudotis apie 95 proc. Lietuvos gyventojų, o tinklas aprėps daugiau nei 90 proc. Lietuvos teritorijos“, – sako bendrovės „Bitė Lietuva“ vykdomasis direktorius Pranas Kuisys. Kasdien dvi-trys naujos 4G/4G+ stotys kils net ir atokiausiuose Lietuvos kampeliuose Pasak P. Kuisio, iki pat metų pabaigos „Bitės“ tinkle kasdien iškils bent po dvi-trys naujos 4G/4G+ stotys tiek didžiuosiuose Lietuvos miestuose, tiek atokiose ar mažose šalies gyvenvietėse, tokiose kaip Dūkštas, Daugai, Eržvilkas, Gižai, Jašiūnai, Josvainiai, Kapčiamiestis, Kražiai, Kruonis, Pakuonis, Papilė, Joniškėlis, Rubaičiai, Ylakiai, Varniai ar Čižai, Dargiai, Juragiai, Kartena, Labūnava, Lekėčiai, Liepalotas, Išorai, Šimkaičiai, Tverečius, Upytė ir kiti. „Taip pat aktyviai investuojame į visą įmonės IT infrastruktūrą – atnaujiname techninę ir programinę įrangą, diegiame naujus sprendimus, kurie stiprina paslaugų patikimumą ir gerina jų kokybę“, – teigia P. Kuisys. Bendrovės investicijos į infrastruktūrą antrąjį ketvirtį, palyginus su tuo pačiu laikotarpiu pernai, išaugo 70,2 proc., o bendrosios „Bitės“ investicijos į tinklą 2016 metais viršys 20 mln. Eur. Bitės tinklo plėtros strategijos sėkmę patvirtina sparčiausiai augantys veiklos rodikliai rinkoje Kaip pastebi „Bitės“ vadovas, pasirinktos tinklo plėtros strategijos veiksmingumą įrodo ir naujausi RRT duomenys, kuriais remiantis „Bitės“ pagrindiniai veiklos rodikliai auga sparčiau nei rinkos. Antrąjį šių metų ketvirtį, palyginti su analogišku laikotarpiu pernai, „Bitės“ pajamos iš paslaugų augo 7,9 proc., o visoje rinkoje – 3,1 procento. Kaip pastebi P. Kuisys, sparčiausiai pajamas augino mobilusis internetas: pajamos iš jo tiekimo bendrovėje augo 47 proc., tuo metu visoje rinkoje augimas sudarė 21 procentą. Vartotojai ypač palankiai įvertino spartųjį „Bitės“ internetą ir naujas bendrovės paslaugas – bendrovės 4G/4G+ tinklu besinaudojančių klientų skaičius minėtu laikotarpiu augo daugiau nei 5 kartus ir viršijo 160 tūkstančių. Palyginimui, visoje rinkoje tokių klientų skaičius išaugo 3 kartus. Bendra „Bitės“ klientų bazė Lietuvoje augo sparčiausiai – 2,3 proc., o tuo laikotarpiu visos rinkos mažėjo (0,04 proc.).