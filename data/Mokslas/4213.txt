„Mes reaguojame į žiniasklaidos pranešimus dėl Rusijos piliečių asmeninių duomenys saugumo problemų. „LinkedIn“ nuo 2010-ųjų krečia dideli skandalai, susiję su jo vartotojų duomenų nutekėjimu. Šių metų vasarą dukart oficialiai kreipėmės į „LinkedIn“, prašydami pateikti įrodymų, kad yra laikomasi Rusijoje galiojančio gyventojų duomenų apsaugos įstatymo, bet aiškių atsakymų negavome“, – sakė „Roskomnadzor“ atstovas spaudai Vadimas Ampelonskis. Maskvos Tagankos teismas, išnagrinėjęs atitinkamą Federalinės ryšių, informacijos technologijų ir visuomenės informavimo priemonių tarnybos („Roskomnadzor“) pareiškimą, nurodė įtraukti „LinkedIn“ į sąrašą įmonių, kurios pažeidžia reikalavimus dėl gyventojų duomenų saugomo. „LinkedIn“ tokią nutartį apskundė Maskvos miesto teismui, kuris šią apeliaciją turėtų nagrinėti lapkričio 10-ąją. „Tai padarėme pagal galiojančią tvarką dėl santykių su atstovybės Rusijoje neturinčia užsienio įmone. Jie gali eiti ir toliau, iki pat Aukščiausiojo Teismo. Tačiau jei jiems savo tiesos įrodyti nepavyks, šis socialinis tinklas Rusijoje bus užblokuotas“, – pabrėžė „Roskomnadzor“ atstovas.