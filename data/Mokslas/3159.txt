Optimistai sako, kad grąžintos rūšys padėtų išsaugoti pusiausvyrą gamtoje. Tačiau labai daug skeptikų mano priešingai – grąžintos rūšys tik sujauktų pusiausvyrą. Pietų Korėjos bendrovė „Sooam Biotech“ pradėjo klonuoti šunis. Už vieną iš jų bendrovė prašo apie 100 tūkst. JAV dolerių. Per veiklos dešimtmetį ji jau klonavo beveik 800 šunų. Klonuotų šunų užsakovai – visiškai identiškų savo mirusių augintinių reikalaujantys turtuoliai. „Esu korėjietis, todėl ne visada suprantu, ką kalba užsienio klientai. Tačiau viskas yra aišku iš veidų – jie atrodo tarsi pamatę prarastą vaiką“, – sako bendrovės „Sooam Biotech“ tyrimų vadovas Jeong Yeon Woo. Bendrovė klonuoja ne tik šunis, bet ir daugiau gyvūnų, ypač galvijų pramonei. Ši bei kitos kompanijos turi didelių ambicijų bandyti atkurti išnykusius gyvūnus.