Šiuo metu kosminėje stotyje dirba 54-oji ekspedicija. Naudodami savo sukonstruotą techniką, abiejų mokyklų mokiniai 14 val. prasidėjusiame renginyje susisiekė su NASA astronautu amerikiečiu Josephu Michaeliu Acaba, kuriam greitai keisdamiesi vietomis jie uždavė 20 klausimų. Sulaukę atsakymų į savo klausimus moksleiviai dėkojo TKS astronautui ir sukėlė jam didžiules ovacijas. Tai buvo pirmasis toks projektas Lietuvos istorijoje. Transliacijos įrašas čia:  Abiejų švietimo įstaigų moksleiviai pirmadienį jau bandė susiekti su TKS – tačiau dėl nesusikalbėjimo su NASA pirmasis moksleivių bandymas susisiekti buvo nesėkmingas. Projektas „Tiltas tarp Lietuvos ir kosmoso“ vykdomas kartu su Vilniaus universiteto Radijo klubu ir Lietuvos radijo mėgėjų draugija.