Tokijuje vykstančioje robotikos parodoje savo naujausius kūrinius pristato beveik 200 gamintojų. Palyginus su praeitų metų statistika, parodos dalyvių skaičius 2018 metais išaugo kone du kartus. Ši pramonės šaka sulaukia vis didesnio susidomėjimo, tad kritikai vis dažniau kelią klausimą, ar jau artimoje ateityje robotai nepaliks žmonių be darbo – juk robotikos kūriniai neretai su įvairiomis užduotimis susidoroja žymiai greičiau ir kokybiškiau. „Man atrodo, kad šis robotas drabužius lanksto geriau, nei tai daro mano žmona“, - pasakojo parodos lankytojas. Nepaisant to, parodos organizatoriai įsitikinę: Japonijos gyventojai sparčiai senėja, tad robotai padės veiksmingai išspręsti darbo jėgos trūkumo problemą. Jis galės pakeisti, pavyzdžiui, padavėjus restoranuose arba viešbučių administratorius. Kaip prognozuoja parodos organizatoriai, robotų rinka vien aptarnavimo srityje iki 2030 metų išaugs mažiausiai dešimt kartų. 2016 metais jos apimtis sudarė daugiau nei 8 mlrd. dolerių.