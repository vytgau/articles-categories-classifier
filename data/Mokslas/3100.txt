Tai biudžetinio segmento gamintojas, pasižymintis itin didele modelių įvairove. Kompanija „Cubot“ Pas kelis metus „Cubot“ kompanija per partnerius tiesiogiai pradėjo prakybą Ispanijoje, Vokietijoje, Graikijoje, Čekijoje, Prancūzijoje, Italijoje, Rusijoje ir kitose Europos šalyse. Dabar kompanija išplatino pranešimą spaudai, kad jos dėmesio centre – Rytų Europos rinka, o pirmas žingsnis – atėjimas į Lietuvą. „Cubot“ laikosi įprastinės plėtros strategijos – vietinėje rinkoje surasti platintoją ir per jį pradėti prekybą. Lietuvoje „Cubot“ atstovu tapo stambiausia elektroninė parduotuvė pigu.lt. Bendrovė „Pigu“ tai patvirtino DELFI. „Pigu.lt“ planuoja pradėti prekiauti „Cubot“ telefonais gegužės pradžioje. Siūlysime klientams 7 modelius bei vieną aktyvumo apyrankę su širdies ritmo matuokliu. Telefonai bus skirtingų modifikacijų, kelių spalvų. Telefonų kainos svyruos nuo 99 iki 160 eur. Šiai dienai esame pirmieji, kurie prekiaus šiais telefonais“, - DELFI komentavo bendrovės rinkodaros direktorė Giedrė Vilkė. Šiuo metu bendrovė siūlo ir kitus Kinijos gamintojų telefonus - „Meizu“ bei „Xiaomi“. „Matome augantį klientų susidomėjimą, jie nebijo rinktis mažiau žinomų gamintojų telefonus su gerais parametrais už patrauklesnę kainą“, - dėstė G. Vilkė. Kompanija žada, kad į Lietuvą atkeliaus tokie telefonai kaip „Rainbow 2“, „Echo“ , „Note S“ , „Max“ , „Manito“ , „V2“. Iš plataus jų spektro kompanija ypatingai išskiria du – „Rainbow 2“ ir „Note S“. Tai naujausi modeliai su dvigubomis kameromis. „Note S“ buvo pavadintas geriausiu „Cubot“ modeliu 2016 metais. „Cubot“ kompanija garsėja ne tik biudžetiniais išmaniaisiais telefonais, bet ir fizinio aktyvumo asistentais. Bene garsiausias šio Kinijos gamintojo asistentas – „Cubot V2“. Pagal funkcijų įvairovę ir gausą jis lyginamas su „XiaoMi Mi band 2“. Pirmieji „Cubot“ produktai į pigu.lt turėtų atkeliauti jau balandžio mėnesį. Tad dabar išlieka įdomiausias klausimas – kokios bus gaminių kainos: ar konkurencingos „Cubot“ produkcijai perkant tiesiai iš Kinijos, ar didesnės.