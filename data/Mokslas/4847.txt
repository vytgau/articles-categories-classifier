Keistas padaras, išlikęs nuo senovės buvo rastas Mirninskio rajone, Jakutijoje (Rusija). Jį aptiko deimantų ieškantys kalnakasiai. Mokslininkai kelia prielaidą, kad tai – dar nežinomos rūšies dinozauras. Rusijos šiaurinis rajonas garsėja kaip vieta, kurios įšale slepiasi atradimai: ten kupina priešistorinių gyvūnų, išlikusių dėl tam palankaus klimato. Tačiau paskutinis radinys mokslininkus privertė loštelti: iš smėlio jie ištraukė keistą padarą, dideliais ir aštriais dantimis. Another reason to love The Siberian Times: "Mummified remains of mystery monster found…” https://t.co/yr7l7rPc04 pic.twitter.com/lRInsXYSgh— Jim Roberts (@nycjim) August 10, 2016  Radinys jau pakrikštytas „monstro mumija“. Ekspertai nėra galutinai tikri ir nori kiek įdėmiau ištirti šį gyvį – ar tai būtų sabalas, ar kiaunė. Panašumų jis turi ir su mažu meškiuku. Kol kas niekas nėra tikras dėl jo prigimties, rašo huffingtonpost.com. Keistasis gyvūnas rastas 1686 kilometrus į pietryčius nuo regiono sostinės Jakutsko. Jis aptiktas smėlyje. Tikinama, kad gyvūnas gali būti išlikęs iš Mezozojaus geologinės eros prieš 252 – 66 mln. metų. Ši vieta, kurioje rastas gyvūnas, buvo itin garsi dėl joje randamų deimantų, atrastų 1955 m. ir kasamų nuo 1960 m. 1974 m. ten buvo išbandyta 1,7 kilotonų atominė bomba, kuri susprogdinta 98 m. po žeme, kartu sukuriant erdvę deimantų kasyklai. Klimatas šioje vietoje yra gana ekstremalus – subarktinis. Vidutinė temperatūra siekia nuo – 43,6 iki – 35,2 laipsnių Celsijaus.