Pranešime žiniasklaidai rašoma, kad pažangios pasaulinės suomių antivirusinių programų kūrėjos „F-Secure“ platformos pagrindu sukurtas saugumo sprendimas „Antivirusas plius“ yra daugiau nei įprasta antivirusinė programa. Ji užtikrina ne tik saugų naršymą internete ir apsaugo įrenginius nuo kenkėjiškų programų, bet ir užkerta kelią privačių duomenų rinkimui. „Antivirusas plius“ yra patogus ir tėvams, auginantiems mokyklinio amžiaus vaikus, nes suteikia galimybę valdyti vaikams pasiekiamą turinį bei programėles jų išmaniuosiuose telefonuose, – sako „Teo“ ir „Omnitel“ technologijų vadovas Andrius Šemeškevičius. – Tai ypač aktualu ne tik telefono pametimo ir praradimo atveju, bet ir tuomet, kai jūsų vaikas ilgai neatsako į telefono skambučius“. Ši apsaugos programėlė leidžia nustatyti vaiko buvimo vietą, stebėti jų veiklą internete kontroliuojant svetaines, kuriose gali arba negali lankytis vaikai. Dar vienas privalumas – su „Antivirusas Plius“ programėle galima apsaugoti ir išankstinio mokėjimo korteles, tokias kaip „Ežys“ ar „Omnitel Extra“, naudojančius įrenginius. Pasauliniai „F-Secure“ tyrimų duomenys rodo, kad saugumo priemonėmis naršant internete naudojasi vos 30 proc. apklaustųjų. Net 81 proc. sako vengiantys antivirusinių programų ir kitų priemonių, nes mano, kad jų atsisiuntimas ir įsidiegimas yra per sudėtingas. Nauja interneto apsaugos sistema yra paprastai įdiegiama ir pasižymi intuityviu valdymu. Ji veikia tiek su „Windows“, tiek su „Mac“ bei „Android“ sistemomis. Už 1,9 euro per mėnesį „Omnitel“ klientai galės apsaugoti 3 įrenginius, o už 2,9 euro per mėnesį – 5 įrenginius. Paslaugą „Antivirusas plius" galima užsisakyti bet kuriame „Omnitel" salone arba siunčiant SMS ir naudotis tol, kol jos reikia. Prenumerata automatiškai prasitęsia kiekvieną mėnesį, kol klientas jos neatsisako.