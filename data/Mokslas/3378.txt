Planšetė pasižymi pažangia kompiuterine technologija, siūlančia mobilias funkcijas, leidžiančias stebėti vaizdo įrašus, žaisti žaidimus bei dirbti. Naujoji planšetė į kurią integruota „Galaxy“ technologija, pasižymi šiomis specifikacijomis: HDR vaizdo turinys: „Galaxy Tab S3“ ekranas leidžia žiūrėti HDR vaizdo įrašus su tikroviškomis spalvomis ir ryškiu skaitmeniniu turiniu. „Samsung Flow“: Siekiant saugumo, „Samsung Flow“ naudojamas biometrinis autentiškumo nustatymas. Įrenginį galima susieti ir su kitais prietaisais belaidžiu būdu, pavyzdžiui, perkeliant duomenis iš telefono į šią planšetę. Ji taip pat sinchronizuoja pranešimus vartotojams, taigi šie niekada nepraleis svarbių įvykių. Pažangusis S rašiklis: natūraliai rašymo patirčiai. S rašiklis turi mažesnį 0,7 mm antgalį ir padidintą spaudimo jautrumą. Specialiai tiems, kurie siekia greitai ką nors užsirašyti, į S rašiklį yra integruota tokia savybė kaip „Screen Off Memo”, tuo tarpu „PDF Annotation” pravers lengvam redagavimui, o profesionalaus lygio piešimui pagelbės „Advanced Drawing Tools” (liet. pažangūs piešimo įrankiai). Taip pat, „Samsung Galaxy Tab S3” pasižymės automatinio fokusavimo, 13 megapikselių galine kamera ir 5 megapikselių priekine kamera, kurios leis daryti aukštos kokybės nuotraukas.  Planšetėje yra galimybė padidinti atmintį ir suteikti įrenginiui daugiau galios efektyvumo su greito įkrovimo galimybėmis,kurios leidžia žiūrėti vaizdo įrašus įrenginio nekraunant net 12 valandų. „Galaxy Tab S3“ palaiko ir specialią „Pogo“ klaviatūrą. „Mes esame pasiryžę plėsti mobilių prietaisų ir kompiuterių funkcijų ribas teikdami geriausius savo klasėje gaminius, kurie išpildo visus vartotojų poreikius. Mūsų naujoji planšetė yra paremta aukščiausios kokybės technologija, kuri suteikia produktyvias funkcijas, sukurtas vartoti namuose, darbe ar kelyje”, – sakė, „Samsung” mobiliųjų technologijų prezidentas Dongas Jinas Kohas. „Samsung Galaxy Tab S3” „Samsung Galaxy Tab S3” suteikia į kino teatrą panašią funkciją su 4K vaizdo įrašų atkūrimu ir 9,7 colio „Super AMOLED” ekranu. Be to, siekiant vaizdo ir garso funkcijų kokybės, „Galaxy Tab S3” yra pirmoji „Samsung” planšetė su keturiais stereo garsiakalbiais, kurie buvo pritaikyti šiam įrenginiui bendradarbiaujant su „AKG HARMAN”. Dėl bendradarbiavimo su „Amazon“ yra prieiga prie originalių HDR vaizdo įrašų. „Galaxy Tab S3“ tinka žaidimams, šis įrenginys pasižymi „Vulcan API“ technologija, leidžiančia mėgautis kokybiška grafika. „Game Launcher“ funkcija praverčia personalizuotoms žaidimų funkcijoms, o rėžimas „Do Not Disturb“ pagelbės tiems, kurie nenori būti trukdomi žaidimo metu. „Galaxy Tab S3“ yra sukurta taip, kad vartotojai galėtų greičiau šį prietaisą įkrauti ir turėtų ilgiau veikiančias baterijas. Planšetė Baltijos šalyse bus pardavinėjama nuo balandžio pradžios. Vartotojai galės rinktis iš dviejų spalvų: juodos ir sidabrinės. Numatoma įrenginio kaina: LTE palaikančiam modeliui – 779 eurai; WiFi palaikančiam modeliui – 689 eurai.