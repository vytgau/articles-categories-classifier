Tikimasi, kad bus pristatyta nauja išmaniųjų telefonų linija „Pixel“, operacinės sistemos versija „Android 7.1 Nougat“, maršrutizatorius „Google Wi-Fi“. Tačiau naujas įrašas „Google“ viceprezidento Hiroshio Lokheimerio „Twitter“ paskyroje iššaukė daugybę spekuliacijų apie bendrovės planus. We announced the 1st version of Android 8 years ago today. I have a feeling 8 years from now we'll be talking about Oct 4, 2016.— Hiroshi Lockheimer (@lockheimer) September 24, 2016  Tikimasi, kad spalio 4 d. „Google“ atskleis pirmą informaciją apie hibridinę „Android“ ir „Chrome OS“ operacinę sistemą. Ji žinoma kodiniu pavadinimu „Andromeda“, o jos galutinis variantas turėtų debiutuoti kitais metais. Tiesą sakant, gandai apie „Android“ ir mažiau populiarios „Chrome OS“ sėkmingą susijungimą sklando jau ilgą laiką. Kompiuteriams skirtos operacinės sistemos funkcijų perkėlimas žymiai išplės „žaliojo roboto“ galimybes integruotis į naujų tipų mobiliuosius įrenginius, įskaitant nešiojamuosius ir „du viename“ kompiuterius. Gandų patikimumą patvirtina leidinys „The Wall Street Journal“, kuris taip pat rašė, kad „Google“ rimtai nusiteikęs plėtoti „Andromeda“ projektą. Dabar lieka laukti oficialios informacijos, kuri turėtų pasirodyti spalio 4 d. įvyksiančioje spaudos konferencijoje.