„Yantar“ nepanašus į karinės paskirties laivą. Jis veikia kaip mobilus batiskafų uostas. Šie mažyčiai povandeniniai laivai gali tyrinėti vandenyno dugną, tačiau mūšyje iš jų naudos būtų mažai. Ir pats „Yantar“ būtų lengvas taikinys. Tačiau šnipinėjimui jis gali tikti. Šiuo metu „Yantar“ plaukioja Viduržemio jūros rytuose, kur atlieka tyrimus. 2015 metais pristatytas „Yantar“ yra valdomas Povandeninių tyrimų skyriaus. Ką galima sužinoti naudojantis tokiais mažais batiskafais? Pastebėta, kad „Yantar“ savo tyrimus atlieka ten, kur eina svarbiausios povandeninės komunikacijos linijos. Kaip atrodo „Yantar“? 2015 metais pradėjo šiltėti Kubos ir JAV santykiai - „Yantar“ pastebėtas Gvantanamo įlankoje, kur vienas iš povandeninių komunikacijos kabelių iškyla į paviršių. 2016 metais „Yantar“ plaukiojo prie Sirijos krantų netoli kito komunikacijų kabelio. „Yantar“ ne kartą buvo prie Kanados, JAV, Portugalijos kartų, Viduržemio jūroje, Persijos įlankoje ir kitur, kur yra komunikacijos mazgų. „Yantar“ turi porą batiskafų, galinčių panerti į 6 km gylį ir atlikti įvairius veiksmus hidraulinėmis roboto rankomis. Laivas taip pat turi ir robotą, kuris taip pat gali nerti į didžiulį gylį, tačiau apie jį žinoma nedaug. Spėjama, kad su „Yantar“ įranga būtų įmanoma pasiekti kabelį, galbūt ir prie jo jungtis. Dabar „Yantar“ dirba Viduržemio jūros rytuose - toje vietoje, kur povandeninis kabelis jungia Izraelį ir Kiprą. Tačiau gali būti, kad laivo tikslu yra du naikintuvai, Su-33 ir MiG-29, prarasti maždaug toje vietoje dar 2016 metais. „Yantar“ gali pasiekti nuolaužas ir rinkti informaciją.