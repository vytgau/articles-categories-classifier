Tačiau naujai atrasta galaktika apstulbino mokslininkus: ji beveik išskirtinai sudaryta iš tamsiosios materijos, rašo forbes.com. Jai pastebėti prireikė ne vienerių metų. Šioje galaktikoje, žinomoje kaip Laumžirgio 44 (angl. k. Dragonfly 44) galaktika, tamsiosios materijos yra daugiau nei 99,99 proc. Tamsioji medžiaga yra labai paslaptinga, nes mes jos negalime aptikti tiesiogiai. Ji nesąveikauja su šviesa, taigi mokslininkai gali stebėti tik jos gravitacinį poveikį dangaus kūnams. Ši galaktika įsikūrusi maždaug 300 mln. šviesmečių nuo mūsų planetos ir yra labai blanki, turinti vos keletą žvaigždžių, kurios juda daug greičiau nei įprasta tokio dydžio galaktikoje. Remdamiesi tuo, mokslininkai kelia prielaidą,kad didžiąją dalį jos sudaro tamsioji materija. Galaktika turi tokią pačią masę kaip ir mūsiškė, ją būtų galima pavadinti „tamsiąja dvyne“, tačiau panašu, kad tai – vos ne vienintelis panašumas. Astrofizikai šią galaktiką sutiko kaip itin didelę naujovę, kurią iškart ėmė studijuoti.