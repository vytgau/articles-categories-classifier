JAV siekia jį teisti ir teigia, kad Rusijos žvalgyba sumokėjo K. Baratovui už tai, kad jis įsilaužtų į „Yahoo“ sistemas ir pavogtų elektroninio pašto vartotojų duomenis. 2014 m. buvo pavogta 500 mln. „Yahoo“ vartotojų duomenų. Tuo metu tai buvo didžiausias tokio pobūdžio kibernetinis išpuolis. Kanados policija K. Baratovą suėmė antradienį Hamiltono mieste, Ontarijo provincijoje. Teismo posėdis dėl užstato paskyrimo numatytas balandžio 5 d. K. Baratovas yra vienas iš keturių įtariamų kibernetinių nusikaltėlių, kuriuos JAV teisingumo departamentas trečiadienį apkaltino veikus išvien su Rusijos žvalgyba. JAV tarnybos siekia jo ekstradicijos ir per 60 dienų turi pasiruošti ekstradicijos procesui.