Pranešime žiniasklaidai – 5 Arnoldo Lukošiaus, „Tele2 Inovacijų biuro“ eksperto, rekomenduojami vidutinės klasės telefonai jaunam žmogui. 1. „HTC U Play“ – modernus, kompaktiškas ir intelektualus „HTC U Play“ patraukia akį savo dailiu dizainu: apie kokybę ir modernumą šaukte šaukia stiklinė priekinė dalis bei nugarėlė, taip pat siaurutėlis, grakštus metalinis rėmelis, juosiantis korpusą. Telefonas itin patiks ieškantiems kompaktiško varianto su „lengvesnėmis“ specifikacijomis. „U Play“ turi 5,2 colių Full HD ekraną, sklandžiai veikiantį „MediaTek“ procesorių ir 16 MP pagrindinį fotoaparatą. Tačiau įdomiausia, kad jis gali pasigirti tokiomis unikaliomis savybėmis kaip gebėjimas savarankiškai mokytis – t.y. prisitaikyti prie vartotojo veiksmų ir įpročių. 2. „Nokia 6“ – telefonas, lydėsiantis iki pat pensijos Apie „Nokia 6“ juokaujama, kad ji, kaip ir legendinė nostalgiją kelianti „Nokia 3310“, yra „telefonas visam gyvenimui“. Besiūlis korpusas, solidi nugarėlė ir preciziškai dailus aliuminio rėmas – visa tai kelia pasitikėjimą. Tačiau telefonas džiugina ne vien kokybiškomis medžiagomis: tiksli technologija, ypač ryškus 5,5 colių Full–HD ekranas, dėl dvigubo garsiakalbio bei stiprintuvo itin skaidrus garsas – tai irgi glūdi tame pačiame telefone. Jei to negana, dar galima paminėti ir galinę 16 MP bei priekinę 8 MP kameras su automatiniu fokusavimu bei itin ištvermingą bateriją. 3. „Huawei Mate 10 Lite“ – kuklus modelis su... 4 kameromis! Šis „Huawei“ šeimos narys iš pirmo žvilgsnio atrodo gan kuklus ir neišsišokantis, tačiau norintiems sutaupyti – tai kone idealus variantas. 5.9 colių Full HD ekranas leis mėgautis tiek kokybiškais vaizdais, tiek aplikacijomis, tiek žaidimais. „Huawei Mate 10 Lite“ „koziriai“ yra 4 GB RAM, 64 GB vidinės atminties (kurią galima išplėsti net iki 256 GB) ir 3,340 mAh baterija. Jis vienas iš nedaugelio „Huawei“ telefonų, galinčių pasigirti keturiomis kameromis: 16 MP + 2 MP dviguba sistema gale ir 13 MP + 2 MP telefono priekyje. Kameros suprojektuotos itin tiksliai – todėl norėsis įamžinti viską: nuo juokingų asmenukių iki pusryčiams valgytų blynų. 4. „One Plus 3T“ – technologijų deimančiukas „One Plus“ telefonai nuo pat pirmojo modelio buvo vadinami technologijų „deimančiukais“, išsiskiriančiais iš bendros masės – už negąsdinančią kainą duodama išties daug. Savo dizaino koncepcija išmanusis labai nenutolo nuo elegancija spinduliuojančio pirmtako „OnePlus 3“. Be to, „One Plus 3T“ turi 5,5 colių ekraną ir net 6 GB RAM – taigi telefonas nestrigs net esant didelėms apkrovoms. Mėgstantys fotografuoti tikrai norės išbandyti 16 MP pagrindinę kamera su faziniu automatiniu fokusavimu, optiniu vaizdo stabilizavimu ir LED blykste. Tačiau bene labiausiai nudžiugs asmenukių mėgėjai: „One Plus 3T“ pasididžiavimas yra 16 MP priekinė kamera su f/2.0 diafragma, faziniu automatiniu fokusavimu ir elektroniniu vaizdo stabilizavimu – bus sunku patikėti, kad asmenukės gali atrodyti taip profesionaliai. 5. „Samsung Galaxy J7“ – stebinanti kaina „Samsung Galaxy J7“ kaina tokia gera, kad gali kilti įtarimas, jog šis telefonas nepasižymi jokiomis stipriomis charakteristikomis. Tačiau yra atvirkščiai! Už tokią kainą būtų tikrai sunku rasti kitą išmanųjį telefoną, turintį 13 MP pagrindinę kamerą ir priekinę 5 MP kamerą su LED blykste, kuri yra tikras asmenukių gerbėjų džiaugsmas (ypač fotografuojant prieblandoje). Dar vienas „Samsung“ išmaniųjų privalumas – „Super Amoled“ ekranai, pateikiantys tokias ryškias ir kontrastingas spalvas, jog prie LCD grįžti tikrai nebesinorės.