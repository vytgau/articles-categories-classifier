Paprastai kariniai laivai neskelbia apie savo buvimo vietą, nenorėdami sulaukti nereikalingo dėmesio. Tačiau kai kuriuos laivybos maršrutus kirsti būnant nematomais kitiems laivams iš tikrųjų yra gana pavojinga, nes pasitaiko susidūrimų ir tarp dviejų krovininių laivų. O krovininiai laivai dažnai skelbia apie savo buvimo vietą, bendrauja tarpusavyje ir yra valdomi patyrusių kapitonų, kurie šiuos vandenynų kelius labai gerai išmano. Dėl šios priežasties kariniai laivai ypatingai užimtuose laivybos keliuose įjungs Automatinio Identifikavimo Sistemą. Kokia tai sistema? Automatinė Identifikacijos Sistema arba AIS yra globali technologija, leidžianti identifikuoti netoliese esančius laivus, jų trajektoriją ir išvengti galimų susidūrimų. AIS kas 2-10 sekundžių siunčia laivo koordinate, greitį ir navigacinį statusą. Ši informacija prieinama visiems, AIS naudojančius laivus galima stebėti ir internetu. JAV kariniai laivai turi AIS ir šia sistema naudosis, kuomet plaukios ten, kur daug prekinių laivų. Tiesa, AIS bus įjungta tik specialiais atvejais kertant prekybos kelius. Ir, tikriausiai, vos tik bus surastas geresnis sprendimas, AIS ir vėl bus pamiršta.