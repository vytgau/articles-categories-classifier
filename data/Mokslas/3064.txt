Kas yra svarbiausia, nusprendus atsinaujinti? Patariama atkreipti dėmesį į 3 dalykus, rašoma pranešime spaudai. 1. Spalvų intensyvumas Anot „Samsung Electronics Baltics“ buitinės elektronikos padalinio vadovo Lietuvoje Miroslavo Ramanavičiaus, televizoriaus ekrano spalvų intensyvumą stipriai lemia jo atkuriama spalvų gama. Ji rodo, kiek procentų gamtos spalvų televizorius gali išreikšti – kuo šis rodiklis didesnis, tuo vaizdas atrodys tikroviškesnis. 2. HDR standartas HDR (anlg. High Dynamic Range) lietuvių kalba reiškia aukštą dinaminį diapazoną. Tai technologija stipriai pagerinanti vaizdo kontrastą – baltą padaro balčiausią, o juodą juodžiausią. „Jei renkatės naują televizorių, tarp techninių charakteristikų ieškokite HDR 1000, HDR 1500 ar dar aukštesnio standarto, taip būsite tikri, kad matysite net smulkiausias detales ir tiksliai tokį vaizdą, koks buvo sumanytas turinio kūrėjų“, – pabrėžia specialistas. 3. Maksimalus vaizo ryškumas Dar vienas svarbus kriterijus, ieškant naujo aukštos raiškos televizoriaus, yra vaizdo ryškumas (angl. peak brightness), tiksliau, tai, kiek maksimaliai ryškų vaizdą gali perteikti ekranas. Anot M. Ramanavičiaus, be juodos spalvos gilumo, šis faktorius yra vienas svarbiausių. Jis nulemia vaizdo kokybę įvairaus apšvietimo aplinkoje bei yra reikšmingas žiūrint populiarėjantį 4K raiškos turinį.