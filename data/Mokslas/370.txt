Trečiadienį prasidėjęs 11-asis Lietuvos Pi čempionatas baigėsi tik šiandien 5.42 val. ryto. Perskaitęs knygą apie žmogaus protą, Andrius nutarė išbandyti savo jėgas Pi čempionate. Pasiruošimas čempionatui truko 3 mėnesius. Įdėtos pastangos nenuėjo veltui, nes Andriaus laukia didysis piniginis prizas – 3 141 eurų. Iš viso renginyje dalyvavo 36 dalyviai. Komisijoje iki paryčių dirbo Fizinių ir technologijos mokslų centro doktorantai Mažena Mackoit Sinkevičienė ir Vytautas Jakštas. Pasaulyje Pi diena švenčiama nuo 1988 metų, o Lietuvoje šiai dienai paminėti itin gabių mokinių papildomo ugdymo mokykla „Fizikos olimpas“ nuo 2008 m. rengia konstantos p rašymo iš atminties čempionatus, kurie tradiciškai vyksta Vilniaus universiteto Fizikos fakultete. Konstanta p – iracionalusis skaičius, kurį sudaro sveikoji dalis – skaitmuo 3 ir begalinė neperiodinė dešimtainė trupmena, šios konstantos apytikslė suapvalinta skaitmeninė išraiška yra 3,14. Todėl Pi diena ir minima kovo 14-ąją, nes šios datos kalendorinio kovo mėnesio numeris 3 atitinka konstantos pirmąjį skaitmenį, o po kablelio esantys pirmieji du skaitmenys 14 atitinka kalendorinę dieną.