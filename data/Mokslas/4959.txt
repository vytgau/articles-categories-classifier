Šis intervencinis metodas veikia, kaip tūbelė, išsiurbianti maistą iš skrandžio tų pacientų, kurie valgo per daug. Vamzdelis į vidaus organus yra įterpiamas taip, kad pašalintų trečdalį skrandžio turinio. To pakanka, jog nutukę žmonės atsikratytų nepageidaujamo svorio. Tai jau yra prieinama kai kuriose Europos šalyse. Chirurginiu būdu implantuoti „AspireAssist“ aspiracijos terapijos sistemą visai neseniai sutiko ir JAV tarnybos. FDA tvirtina, kad tik žmonės nuo 22 metų amžiaus, kurių kūno masės indeksas (KMI) yra 35-55 ir kurie ilgai bandė numesti svorį, bet tai darė nesėkmingai, galės naudoti šį prietaisą. Vamzdelis į skrandį yra įvedamas per pilvo sienelę. „Čiaupas“ išorėje turi vožtuvą, kuris paprastai būna uždarytas ir akivaizdžiai nesimato, bet po valgio pacientas gali pritvirtinti kitą vamzdelį ir įjungti visą mechanizmą. Taip iš skrandžio į tualetą išteka trečdalis apvirškinto maisto turinio. Vožtuvas užtikrina, kad „čiaupas“ nutekintų tik dalį maisto tris kartus per dieną, ir jis vienoje vietoje gali būti tik iki šešių savaičių. Tada įrenginys sustoja dirbti ir privalo būti pakeistas.  Šios sistemos gamintojas – „Aspire Bariatrics“ teigia, kad tai yra labai veiksmingas būdas mesti svorį. Tai buvo patvirtinta tyrime, kuriame dalyvavo 171 žmogus. Jo metu paaiškėjo, kad tie, kurie naudojo įrenginį ir reguliariai konsultavosi su medikais, per vienerius metus neteko 14 proc. savo kūno svorio. O tie, kurie tik konsultavosi, prarado vos 5 proc. Vis dėlto, kompanija įspėja, kad vartotojai turi kruopščiai ir lėtai kramtyti savo maistą, kad išvengtų vamzdelio užblokavimo. Šis svorio metimo metodas sulaukė kritikos. Priekaištaujama, kad prietaisas gydo tik pasekmes, o ne nutukimo priežastis, kurias sukelia besaikis valgymas. Kai kurie gydytojai taip pat teigia, kad bet kokia chirurginė intervencija sukelia riziką, todėl tokių operacijų reikėtų vengti.