Jis susilaukė nesantuokinės dukters, turėjo visą eilę romanų, negalėjo pakęsti kojinių ir padėjo pamatus atominės bombos sukūrimui, nors pats buvo pacifistas. Jau susipainiojote? Portalas thesun.co.uk pateikia dvi dešimtys faktų apie „didžiausią XX amžiaus mokslininką“. 1. A. Einsteinas gimė 1879 metais Vokietijos mieste Ulme. Jis nekentė mokyklos ir būdamas penkiolikos ją metė. 2. Jam patiko muzika, nuo penkerių grojo smuiku, o vėliau grojo profesionaliuose orkestruose. 3. Panašu, kad jis buvo „vėlyvas genijus“, kurio talentai ir gebėjimai kitiems pasimatė vėliau nei įprastai. 1895 metais A. Einšteinas persikėlė į Šveicariją ir po metų neišlaikė stojamojo egzamino į vietos politechnikos mokyklą. 4. 1896 metais, kad išvengtų karo tarnybos, jis atsisakė Vokietijos pilietybės ir po penkerių metų tapo Šveicarijos piliečiu. 5. 1902 metais A. Einsteinui gimė nesantuokinė dukra, kurią jam pagimdė bendramokslė studentė Mileva Maric. Lieserl vardu pavadinta mergaitė buvo arba įvaikinta, arba mirė nuo skarlatinos. 6. 1903 metais A. Einsteinas vedė Milevą. Jie susilaukė dviejų sūnų, tačiau vienas sirgo šizofrenija ir buvo išsiųstas į prieglaudą. 7. Po vienuolikos metų pora pasuko skirtingais keliais, mat A. Einsteinas užmezgė romaną su savo pussesere Elsa, kurią 1919 metais vedė. 8. A. Einsteinas didžiąją dalį ankstyvųjų savo mokslinių darbų atliko 1902-1909 metais dirbdamas Šveicarijos patentų tarnyboje, nors šį darbą laikė nesunkiu. 9. Mokslininkas tikėjo, kad rūkymas naudingas – jis ramina. 10. 1921 metais jis gavo Nobelio premiją, tačiau ne už savo reliatyvumo teoriją, bet už fotoelektrinio poveikio tyrinėjimus. 11. Trečiajame praėjusio amžiaus dešimtmetyje A. Einsteinas išgarsėjo ir jam teko susitikti su Japonijos imperatoriumi bei lankytis Baltuosiuose rūmuose. 12. Kai tik galėdavo, A. Einsteinas nemūvėdavo kojinių. 13. Bėgdamas nuo nacių, 1933 metais persikėlė į Jungtines Valstijas, kur netrukus jo geriausiu draugu tapo ekrano legenda Charlie Chaplinas. 14. A. Einsteinas buvo pramintas nacių režimo priešu, už jo galvą buvo siūloma penki tūkstančiai dolerių. 15. Jo skiriamuoju ženklu tapo nesuvaldomi plaukai ir prasta asmeninė higiena, tad draugai dažnai jį ragindavo nusiprausti. 16. 1939 metais pacifistas A. Einsteinas parašė JAV prezidentui Franklinui Rooseveltui apie galimybę „pasiekti branduolinę grandininę reakciją“. 17. 1952 metais jis atsisakė galimybės tapti Izraelio prezidentu. 18. Kalbama, kad pagrindinio personažo iš filmo „Ateivis“ („E.T. the Eztra-Terrestrial“) ir Jodos iš „Žvaigždžių karų“ („Star Wars“) akis įkvėpė būtent A. Einsteinas. 19. Jis mirė 1955 metais, kai prasidėjus vidiniam kraujavimui atsisakė būti operuojamas. Tada jis pasakė: „Noriu išeiti tada, kai aš noriu. Dirbtinai pratęsti gyvenimą – neskoninga“. 20. Po mirties jo smegenis pavogė patologas, tvirtinęs, kad jos svėrė žymiai mažiau nei būdinga suaugusiam žmogui.