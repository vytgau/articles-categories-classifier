Konspiracinio judėjimo „Plokščia Žemė“ aktyvistas Mike‘as Hughesas šeštadienį, kovo 24 dieną, dykumoje netoliese savo namų Kalifornijos Ambojaus mieste sėkmingai paleido savadarbę raketą. Socialinio tinklo „Instagram“ paskyroje @deathvalleygirls matoma, kaip M. Hughesas, pravarde Pakvaišęs Mike‘as, dykumoje pakyla į dangų savadarbe raketa, o netrukus sėkmingai parašiutu nusileidžia žemyn. M. Hughesas puikiai žinomas dėl pavojingų triukų, o šiuo metu tikroji jo profesija – limuzino vairuotojas.