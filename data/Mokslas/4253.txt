JAV astronautė Kate Rubins ir Japonijos astronautas Takuya Onishi vadovavo operacijai, per kurią stoties robotinė ranka sučiupo priartėjusią kapsulę „Cygnus“. „Pagrobimas užbaigtas“, – pranešė T. Onishi, kai kapsulė buvo prijungta prie TKS apie 7 val. 28 min. (14 val. 28 min. Lietuvos laiku), palygindama šį darbą su paskutine maratono atkarpa. Nauja patobulinta raketa „Antares 230“ spalio 17 dieną iškėlė automatinę krovininę kapsulę „Cygnus“ iš NASA skrydžių centro Volopo saloje Virdžinijoje; šis startas buvo pirmas po šios bendrovės ankstesnės versijos raketos sprogimo prieš dvejus metus. Krovininė kapsulė liks prijungta prie TKS iki lapkričio. Astronautai pripildys ją atliekų ir išsiųs atgal į Žemės atmosferą, kad joje sudegtų. Šiuo metu tarptautinėje stotyje pluša trys rusų kosmonautai, du amerikiečių astronautai ir vienas japonų astronautas. TKS prilygsta šešių miegamųjų namui ir apskrieja Žemę kas 90 minučių.