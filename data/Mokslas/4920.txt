Tačiau „Sharp Basio 2“ tapo malonia išimtimi ir aiškiai skiriasi nuo daugelio prietaisų. Pirma, jis turi tris fizinius mygtukus žemiau ekrano. Antra, pagrindinės vaizdo kameros modulis yra uždengtas plastikiniu stumdomu dangteliu. Pažvelgus į sąsają su stambiomis piktogramomis ir kitais elementais, galima būtų pagalvoti, kad išmanusis skirtas pagyvenusiems žmonėms. Galbūt taip ir yra, tačiau gamintojo svetainėje apie tokią paskirtį nėra nei žodžio. „Sharp Basio 2“ naudoja „Snapdragon 617“ lustą, penkių colių HD IGZO ekraną su „Corning Gorilla Glass 4“ apsauginiu stiklu, „Android 6.0“, 13 ir 5 MP kameras, 2810 mAh bateriją, 2 GB RAM ir 16 GB vidinės atminties. Korpusas apsaugotas nuo drėgmės pagal IP58 standarto reikalavimus. Išmanusis telefonas bus parduodamas nuo rugpjūčio 5 d.