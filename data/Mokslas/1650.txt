Reperis, kurio tikrasis vardas Bobby Ray Simmons Jr, yra plokščios Žemės teorijos šalininkas. Ji teigia, kad Žemė yra diskas, o ne sfera. Kai kurie plokščios Žemės teorijos šalininkai teigia, kad NASA samdo apsaugą, kad žmonės nenukristų nuo Žemės krašto. Siekdamas surinkti 1 mln. JAV dol. (720 000 eurų) „GoFundMe" sutelktinio finansavimo svetainėje, B.o.B pasivadino „Show BoB The Curve“ (liet. Parodykite Bobui išlinkimą). Rugsėjo 29 d. fonde buvo surinkta kiek daugiau nei 4,5 tūkst. JAV dol., bet kampanija stiprėjo. „Pradedu šį „GoFundMe", nes noriu išsiųsti vieną ar net kelis palydovus, taip toli į kosmosą, kaip tik įmanoma, ar į orbitą kaip tik įmanoma, kad išvysčiau išlinkimą“, - sako jis video kreipimesi. „Ieškau išlinkio“, - pridūrė. B.o.B kalba apie išlinkį, nuolat pasikartojantį Plokščiažemių sąmokslo teorijose. Jos šalininkai tiki, kad jei Žemė iš tiesų apvali, tada Žemės išlinkimas turėtų būti labiau matomas plika akimi. Tai ne pirmas kartas, kai reperis išsako savo abejones. 2016 metais jis „Twitter" paskyroje bendravo su žymiu astrofiziku Neilu DeGrasse'u Tysonu. „Tarp miestų maždaug 16 mylių… kur išlinkimas?, - sakė jis, parodydamas dangaus liniją horizonte. - Kur išlinkimas? Prašau paaiškinti.“ Neilas DeGrasse'as Tysonas mielai tai padarė. „Žemės išlinkimas iš tiesų blokuoja 150 pėdų (apie 45 m) Manhetene, - rašė jis. - Bet dauguma miesto pastatų geroookai aukštesni.“ Kai kurie paaukojusieji B.o.B. kampanijai, išreiškė reperiui palaikymą. „Kai/jei tai atliksi, pranešk", - parašė asmuo, paaukojęs 20 JAV dol. Kiti buvo skeptiškesni: „Štai 5 JAV dol., kad įsitikintum klystąs“, rašė kitas aukotojas.