Fantastiniuose filmuose vaizduojamo superproto dar teks palaukti, tačiau po truputį dirbtinis intelektas kasdienybėje įsigali jau šiandien. Kaip jis gali pagelbėti kasdienybėje? Pasak mokslininkų, dirbtinį intelektą galima suskirstyti į tris tipus: specializuotas dirbtinis intelektas, sąmoningas dirbtinis intelektas bei superprotas. Specializuotą, dar kitaip siaurąjį, dirbtinį intelektą mes sutinkame kasdien. Tai, pavyzdžiui, marštrutus siūlanti navigacijos sistema, išmaniuosiuose telefonuose integruoti skaitmeniniai asistentai, sveikos gyvensenos patarimus dalinantys laikrodžiai ar sportinės apyrankės. Biologinis ir dirbtinis protas dar nėra sujungti, todėl net ir pačios inovatyviausios technologijos veikia tik su žmogaus pagalba. Tačiau išmaniuosiuose įrenginiuose integruotas dirbtinis intelektas laikui bėgant telefonus pavers kasdieniu partneriu, kuris vartotojams padės priimti sprendimus. Kaip ir kokius? Išnaudokite daugiau išmaniojo funkcijų Vienas naujausių virtualiųjų asistentų, 2017 m. pristatytas „Bixby“ – tai tarsi virtualus robotas, kuris girdi išmaniojo telefono savininko balsą ir jį supranta. „Samsung“ flagmanuose įdiegtas virtualus asistentas kol kas atpažįsta tris kalbas (anglų, korėjiečių ir kinų), nuolat mokosi ir gali atlikti užduotis, kurias įprastai daro žmogus, rašoma pranešime žiniasklaidai. „Skaitmeninis asistentas prisimena įvairius kasdien atliekamus darbus, pavyzdžiui, supratęs, kad grįžote namo, primins įjungti skalbyklę, perskambinti mamai ar palaistyti augalus. Tai tik keli pavyzdžiai, kokias galimybes atveria mobiliuosiuose telefonuose integruotas dirbtinis intelektas“, – pasakoja Artūras Erbreideris, „Samsung“ produktų žinovas. Dar daugiau, pasitelkęs šį išmanų pagalbininką žmogus gali nufotografuoti bet kokia užsienio kalba parašytą tekstą, o virtualus asistentas jį išvers. Arba nufotografavus, pavyzdžiui, interjero detalę išmanus pagalbininkas suteiks visą aktualią informaciją: ne tik iš kokių medžiagų ji pagaminta, bet ir kur galima ją įsigyti. Visam tam užtenka tik interneto ryšio. Įrenginį valdykite balsu Vairuojant ar užsiimant bet kokiais kasdieniais darbais ši inovacija be fizinio kontakto su žmogumi gali atlikti tam tikrus darbus, pavyzdžiui, perskaityti elektroninius laiškus, įjungti navigaciją, atsiliepti į skambučius. Praktiškai be rankų pagalbos vartotojas gali valdyti telefono meniu, kurti įvairius priminimus, keisti nustatymus ir t.t. „Balsu vartotojas gali valdyti kone visas telefono funkcijas: įjungti ir išjungti believį ryšį, pašviesinti ir patamsinti ekraną, pakeisti šriftą, parašyti žinutę, instaliuoti aplikacijas, pasidaryti asmenukę ir ją redaguoti, įjungti žadintuvą, sužinoti orų prognozę bei atlikti begalę kitų dalykų“, – išmanaus pagalbininko funkcijas vardina ekspertas. Naudokitės nuotoliniu valdymu Dirbtinio intelekto pagalba sukurtas „Bixby“ virtualus asistentas taip pat gali valdyti ir kitus išmanius prietaisus – skalbykles, televizorius, šaldytuvus – kurie namuose bevieliu ryšiu gali būti sujungti į daiktų interneto (IoT) sistemą. „Grįžus namo man užtenka pasisveikinti su virtualiu asistentu ir paprašyti, kad jis įjungtų bevielį ryšį. Kai jis tai padaro, galiu liepti įjungti namuose esantį televizorių, skalbyklę ar šaldytuvą. Padidinti namuose esančio šaldytuvo temperatūrą ar įjungti skalbimą tokiu būdu galiu netgi nebūdamas namuose, o pavyzdžiui, dirbdamas biure. Šie ir kiti pavyzdžiai puikiia iliustruoja, kaip virtualus asistentas gali tapti nepamainomu pagalbninku kasienybėje“, – apibendino A. Erbreideris.