Birželį antrą vietą pagal atlyginimų vidurkį, aplenkusi farmacijos įmonę, užėmė informacinių technologijų bendrovė „Oracle East Central Europe Ltd.“. Jos 6 darbuotojų atlyginimų vidurkis birželį buvo 9,922 tūkst. Eur. Kita technologijų įmonė „Lenovo Technology B.V., Sivuliike Suomessa“ savo darbuotojams mokėjo 8,282 tūkst. Eur vidutinį atlyginimą ir užėmė 4-ą vietą pagal mokamų atlyginimų vidurkį. Tiesa, birželį daugiau technologijų įmonių į dešimtuką nepateko. 15-oje vietoje yra mokslinė technologijų įmonė „Minties kvantas“ su 5,795 tūkst. Eur 17-ai darbuotojų. 16-oje vietoje – informacinių technologijų platinimo bendrovė „ABC Data Lietuva“, turinti 10 darbuotojų, ir mokanti 5,785 tūkst. Eur vidutinį atlyginimą. Laboratorinę įrangą tiekianti „Linea Libera“ užima 17-ą vietą ir 20-iai darbuotojų moka vidutinį 5,68 tūkst. Eur atlyginimą. Laboratorijų, jų įrangos srityje dirbanti „Amgen Switzerland AG Vilniaus Filialas“ turi 8 darbuotojus, kurių vidutinis atlyginimas 5,568 tūkst. Eur, įmonė užima 18 vietą. Gegužę 6-oje vietoje pagal mokamų atlyginimų vidurkius buvusi telekomunikacijų įmonė „Huawei Technologies (Vilnius)“ dabar nukrito į 23-ią poziciją, nes algų vidurkis sumažėjo nuo 8,779 tūkst. Eur iki 5,282 tūkt. Eur. Įmonėje birželį dirbo 1 žmogumi mažiau, iš viso 23 apdraustieji. Pramonės įrengimais prekiaujanti „Icon public limited company atstovybė“ užėmė 26-ą vietą pagal atlyginimų vidurkius, nes 14-ai darbuotojų moka vidutinį 5,242 tūkst. Eur atlyginimą. Įgaliotas „Apple“ atstovas Lietuvoje - „AVAD Baltic“ - užima 27 vietą, nes vidutinis atlyginimas siekia 5,098 tūkst. Eur. Įmonėje dirba 21 žmogus. Trisdešimtuke taip pat yra bendrovė „Programavimo paslaugų centras“ (28 vieta) su 5,009 tūkst. Eur vidutine alga 3-ism darbuotojams. 29-oje vietoje „Google Lithuania“, kurioje per mėnesį atlyginimų vidurkis sumažėjo nuo 9,948 tūkst. Eur iki 4,926 tūkst. Eur. Įmonė turi 6 darbuotojus. Trisdešimtuke paskutinė vieta tenka kompiuterių ir programinės įrangos bendrovei „Lintegrita“: 4-iems darbuotojams mokamas 4,897 tūkst. Eur vidutinis atlyginimas. Statistikos departamento duomenimis, pirmąjį šių metų ketvirtį vidutinis darbo užmokestis Lietuvoje buvo 817,6 Eur. „Sodros“ duomenimis, daugiau kaip 200 tūkst. darbuotojų per mėnesį oficialiai uždirba iki 380 Eur.