Šaltinių duomenimis, bus išleistas didžiausias iš įmonės kada nors gamintų išmaniųjų telefonų, naujas tokio pat dydžio, kaip „iPhone X“, įrenginys, ir pigesnis modelis, kuriame bus įdiegtos kai kurios iš pagrindinių flagmano funkcijų. Pasak šaltinių, „Apple“ tikisi pritraukti vartotojus, kuriuos domina vadinamieji planšetofonai (angl. phablets), taip pat klientus, norinčius įsigyti pigesnę „iPhone X“ versiją. Pernai rinkoje pasirodžiusio „iPhone X“ pardavimai buvo ne tokie sėkmingi, kaip buvo tikėtasi. 2017 metų ketvirtąjį ketvirtį „Apple“ pardavė 77,3 mln. „iPhone X“ vienetų, nors ekspertai prognozavo, kad jų bus parduota vidutiniškai 80,2 milijono. Kai kuriuos iš galimų pirkėjų atbaidė įrenginio 1 tūkst. JAV dolerių kaina, tad šiemet „Apple“ ketina pristatyti „iPhone“ modelį „visiems“. „Apple“ su tiekėjais jau atlieka naujų modelių bandymus ir manoma, kad naujovės bus pristatytos rudenį. Tačiau šaltiniai pažymi, kad įmonės planai vis dar gali pasikeisti.