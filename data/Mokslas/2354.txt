Ne vienerius metus trukusį Europos Komisijos (EK) tyrimą paskatino JAV ir Europos konkurentų skundai. EK konkurencijos tarnybos dar 2015 metų balandį apkaltino „Google“, kad ši esą klastoja paieškos rezultatus taip, jog šie būtų palankūs jos pačios teikiamoms paslaugoms. Jei kaltė įrodoma, ES antimonopolinius įstatymus pažeidusioms bendrovėms gali taikyti baudą, siekiančią net iki 10 proc. nuo visos kompanijos pasaulinės apyvartos. „Google“ atveju bauda galėtų siekti iki 9 mlrd. dolerių, tačiau nemanoma, kad ES bendrovei skirs tokią didelę baudą. Didžiausia panašaus pobūdžio bauda, siekusi 1,06 mlrd. eurų, 2009-aisiais buvo skirta JAV techninės įrangos įmonei „Intel“. Savo nesutarimus dėl klastojamų paieškos rezultatų su JAV Federaline prekybos komisija 2013 m. „Google“ susitarė nesulaukusi piniginių baudų.