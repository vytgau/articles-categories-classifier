Anot šaltinio, permainos „Lenovo“ veikloje turėtų įvykti jau artimiausiu metu. Kiti bendrovės modeliai bus gaminami su „Moto“ prekės ženklu. „Lenovo P2“, paskutinis prietaisas ankstesniu pavadinimu, bus pristatytas lapkričio 8 dieną Kinijoje. Tą pačią dieną bus pristatytas ir naujasis „Moto M“. Bendrovė oficialiai nepatvirtino pranešimų apie išmaniųjų telefonų su „Lenovo“ prekės ženklu gamybos nutraukimą. Manoma, kad toks pareiškimas nuskambės per „Lenovo P2“ prezentaciją. Kinijos grupė „Lenovo Group Ltd“ 2014 m. sausį už 2,91 mlrd. JAV dolerių perpirko iš JAV technologijų milžinės „Google Inc“ mobiliųjų telefonų gamybos įmonę „Motorola Mobility“. Pagal sandorio su „Lenovo“ sąlygas JAV interneto bendrovė išsaugo „Motorola Mobility“ patentus.