Cheminis saugumas medžiagų, iš kurių pagaminta buitinė technika, Europos Sąjungoje turi atitikti labai griežtus reikalavimus. Prekių pakuotės gali būti paženklintos įvairaus dizaino santrumpų logotipais, tačiau vartotojams verta žinoti, ką kiekvienas iš jų reiškia. Visgi, kai kurie ženklai gali būti dviprasmiški, pavyzdžiui, ženklas CE. Yra fiksuotas atvejis, kai raidės C ir E buvo arčiau vienas kitos, nei turėtų būti ir manoma, kad tokia santrumpa reiškia „China Export" (Kinijos eksportas), o ne „Conformité Européenne" (Europos atitiktis). Svarbu tai, kad daugelis gamintojų ženklina savo produktus, remdamiesi rezultatais bandymų, atliekamų įvairiose mokslinių tyrimų, medicinos ir kitose organizacijose. Tai gali būti sąlyginė stomatologų asociacija, alergologų draugija, triukšmo kontrolės sąjunga ir t.t. Nevengiama pasinaudoti žymėjimu, kai naudojamas logotipas ar specialiai sukurtas ženklas su užrašu „Patvirtinta“ arba „Rekomenduoja“. Kiekvienas vartotojas pats nusprendžia, kaip tokiu atveju tai vertinti: ar kaip reklamą, ar kaip naudingą informaciją. Štai keli ženklai, su kuriais verta susipažinti. 