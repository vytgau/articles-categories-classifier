Iš tikrųjų, nesvarbu, kuria puse apsupsite maistą. Aliuminio folija įkaista tolygiai, tolygiai įkaitina ir maistą, ir neleidžia taip lengvai pasišalinti garams - tokia yra aliuminio folijos funkcija, todėl tikrai jokio skirtumo, kuria puse ji liesis su maistu. Tiesa, kai kurie žmonės teigia, kad blizgi pusė mažiau kimba prie maisto, tačiau ir tai greičiau jau mitas nei bandymais patikrinta tiesa. Kita vertus, rinkoje yra ir specialią dangą turinčios folijos, kuri turi pusę, kuri ir yra skirta liestis su maistu. Visais kitais atvejais skirtingos pusės atsiranda tik dėl aliuminio folijos gamybos proceso. Aliuminio folija yra kaitinama ir tempiama, kol pasidaro norimo storio - labai plona. Gamybos proceso pradžioje aliuminio folija yra gana stora, labiau primena aliuminio skardą. Tik kaitinant, o tada vėsinant, ir tempiant ją, aliuminio folija suplonėja ir pailgėja. Tačiau aliuminio folija paskutinėje gamybos stadijoje jau yra labai plona ir efektyviai ją tempti vieną yra labai sunku. Todėl vienu metu tempiami du jos sluoksniai - ta pusė, kuria aliuminio lakštai liečiasi tarpusavyje, tampa matiniais. Jei būtų tempiamas vienas aliuminio folijos lakštas, tai būtų kur kas brangiau, bet visa folija būtų blizgi. Gamintojai teigia, kad jokio skirtumo, kuria pusę aliuminio folija naudojama, nėra. Nepatariama to paties aliuminio folijos lakšto naudoti kelis kartus, nes jis pradės kibti ir plyšti, o ir nuplauti aliuminio foliją yra nereikalingas vargas, turint omenyje nedidelę šio gaminio kainą.