Šiauriniame Čilės Antofagastos regione esančioje Europos astronominių mokslinių tyrimų Pietų pusrutulyje organizacijos (ESO) observatorijoje debiutavo kol kas moderniausias šių laikų spektrografas – ESPRESSO. Jis veiksmingai prisidės prie Žemės dydžio planetų, kur gali būti gyvybės, paieškų. Ekspertai teigia, kad jo stiprioji pusė – tikslumas. ESPRESSO arba „Echelle Spectrograph for Rocky Exoplanet and Stable Spectroscopic Observations“ Čilėje buvo sėkmingai įdiegtas tiesiai į 8,2 skersmens teleskopą. Mokslininkai džiaugiasi, kad naujasis spektrografas žymiai galingesnis už savo pirmtaką HARPS, esantį netoliese įsikūrusioje „La Silla“ observatorijoje. HARPS atliekamų matavimų greitis siekia maždaug metrą per sekundę, o ESPRESSO dirba net kelių centimetrų per sekundę pajėgumu. Pasiekti tokį kokybinį spektrografo darbo pokytį padėjo ne tik sparčiai tobulėjančios technologijos, bet ir sinergija su žymiai didesniu teleskopu. Europos astronominių mokslinių tyrimų Pietų pusrutulyje organizacijos observatorijos specialistai pastaruoju metu pradžiugino ne vienu sėkmingu astronominiu tyrimu. 2017 metų vasarį astronomai „La Silla“ bazėje aptiko kaimyninę Saulės sistemą su septyniomis Žemės dydžio planetomis, iš kurių trys skrieja aplink motininę žvaigždę. Mokslininkai nustatė, kad jos paviršiuje gali būti vandens, o tai reiškia, jog ten gali egzistuoti ir gyvybė.