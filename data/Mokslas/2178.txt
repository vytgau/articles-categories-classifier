Bendrovės „Hon Hai Precision Industry“, „Wistron“, „Compal Electronics“ bei „Pegatron“ teigia, kad „Qualcomm“ pažeidė du vadinamojo Šermano įstatymo punktus. „Qualcomm“ tiekia „Apple“ lustų technologijas, leidžiančias „iPhone“ telefonams prisijungti prie vadinamųjų korinio ryšio duomenų tinklų. Tačiau „Apple“ pastaruoju metu reiškia nepasitenkinimą „Qualcomm“ verslo modeliu, pagal kurį bendrovė susiejo lustų bei patentų pardavimus. Šia praktika taip pat susidomėjo pareigūnai Pietų Korėjoje, JAV bei kai kuriose kitose šalyse. Sausį „Apple“ padavė į teismą „Qualcomm“, nes pastarieji esą neišmokėjo 1 mlrd. dolerių už patentų nuolaidas, kuriuos bendrovė buvo skolinga „Apple“. „Apple“ liepė kitoms bendradarbiaujančioms kompanijoms bent laikinai sustabdyti licencijos mokesčius. Sužinoję tai, „Qualcomm“ gegužę „Apple“ atsakė savo ieškiniu. Didžioji dalis keturių rangovų kaltinimų yra labai panašūs į „Apple“ poziciją „Qualcomm“ atžvilgiu. „Apple“ atstovai patvirtino, kad jų bendrovė padeda savo rangovams finansuoti teisinius veiksmus prieš „Qualcomm“.