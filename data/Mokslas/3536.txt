Iš pirmo žvilgsnio gali pasirodyti, kad tūkstantmečių eigoje jau turėjo būti išmąstyta viskas, kas įmanoma, ir filosofijai nebėra vietos visur skubančiame šiandienos pasaulyje. „Neapsigaukime!” – perspėja jaunieji „Mokslo sriubos“ kūrėjai. Filosofų analitinis mąstymas labai reikalingas, pavyzdžiui, šiuolaikinei teisei ir politikai. Kai sunku priimti objektyvius sprendimus dėl eutanazijos, mirties bausmės ar eksperimentų su embrionais, moralės filosofijos idėjos gali padėti nubrėžti ribą tarp gėrio ir blogio, teisingo ir klaidingo elgesio.