Tai reiškia, kad klimato pokyčiai lems tai, kad ištirps visas ledas esantis Šiaurės ir Pietų ašigaliuose ir kalnuose, o tirpdamas jis smarkiai kilstels jūros lygį. Prognozuojama, kad vanduo virš jūros lygio gali pakilti daugiau nei 60 metrų prarydamas tokius miestus prie vandenyno kaip Majamis, Buenos Aires, ir Kairas. Kalbant apie Europą, prasidėjus potvyniams po vandeniu visam laikui nugultų Londonas, Venecija ir Nyderlandai. Tai, kad klimato atšilimas vyksta sparčiai, rodo ir pastarųjų metų naujienos. Šiemet liepą DELFI skelbė, kad nuo Antarktidos atskilo ledkalnis, kurio svoris – maždaug trilijonas tonų. Ledkalnio plotas – 6 tūkst. kvadratinių kilometrų. Tai vienas iš stambiausių šio tipo objektų. Dydžiu jis prilygsta ketvirtadaliui Velso. BBC pranešime tvirtinama, kad mokslininkai tokį įvykį buvo numatę. Besiformuojantis įskilimas buvo nustatytas prieš dešimtį metų ir visą laiką buvo stebimas. 2010 metais aptiktas plyšys 2016 metais ėmė ypač intensyviai progresuoti, rašo „Business Insider“. Mokslininkai patikslino, kad galutinai nuo žemyno ledkalnis atitrūko liepos 10–12 dienomis. Vis dėlto tai nėra beprecedentis įvykis. 2002 metais nuo žemyno atitrūko ir Pietų vandenyne suiro Larseno B pavadinimu žinomas ledyninis šelfas. Daugiau naujienų saviems Jungtinėje Karalystėje - tiesa.com.