Apie naudingas technologijas, kurios gali būti naudojamos kasdien, verta žinoti jau prieš einant į parduotuvę. Štai keletas jų. Kas yra inverteris, ką jis suteikia Inverterinis variklis, inverterinis kompresorius, inverterinis galios valdymas… Technologija nėra nauja, naudojama skalbimo mašinose, oro kondicionieriuose, šaldytuvuose, mikrobangų krosnelėse, o neseniai ir dulkių siurbliuose. Lotyniškas žodis inverto reiškia atversti, pakeisti. Inverterinė elektrinė grandinė, nuolatinę srovę pakeičianti vėl į kintamąją, leidžia sklandžiai keisti variklio ar kompresoriaus apsisukimo dažnį. Variklio sukimosi greičio ir prietaiso galios inverterinis keitimas yra neginčijamas privalumas. Tokio tipo kompresorius šaldytuve ir oro kondicionieriuje niekada visiškai neišjungiamas: kai bus pasiekta norima temperatūra patalpoje ar šaldytuve, jis sumažina sukimosi dažnį ir stengiasi palaikyti reikalingą režimą. Tai padidina prietaisų efektyvumą ir prailgina paties kompresoriaus gyvenimą: įjungti ir išsijungti jam mažiau naudinga, nei sklandžiai pereiti nuo mažo greičio į didelį ir atvirkščiai. Inverteriniai varikliai ir kompresoriai dirba tyliau nei jų įprasti „kolegos“ (inverterinio šaldytuvo darbo beveik nesigirdi, inverterinė skalbimo mašina veikia daug tyliau, inverterinis kondicionierius niekada staigiai neįjungia patalpų ventiliatoriaus) bei sunaudoja mažiau energijos (apie trečdalį). Be to, jie tiksliai išlaiko iš anksto nustatytą temperatūrą. Oro kondicionieriai ir split sistemos su inverteriniais kompresoriais turi dar vieną pranašumą – dėl savo nuolatinio veikimo jie neužšąla žiemą. Ar yra kokių nors trūkumų? Ne, ir tai yra retas atvejis. Tačiau pardavėjai ir gamintojai žodžius „inverterinė technologija“ ir toliau palydi epitetu „unikali“, nors per pastaruosius 7-8 metus daugelio gamintojų ši technologija buvo taikoma įvairių tipų įrengimuose, ne tik Premium segmento, bet ir labiau prieinamuose.