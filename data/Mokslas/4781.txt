Tačiau diena, kai oficialiai buvo pristatytas pasaulinis informacijos tinklas buvo visai kita: oficialiame CERN puslapyje rašoma, kad tai nutiko rugpjūčio 6-ąją. Jo kūrėjas – kompiuterių mokslo atstovas Timas Bernersas – Lee pristatė pirmąjį puslapį, kuris leido interneto vartotojams, prisijungusiems prie pasaulinio informacijos tinklo, sužinoti, kaip jie patys gali sukurti puslapius. Oficialiame CERN puslapyje, kuriame aprašomas pasaulinio informacijos tinklo gimimas, tvirtinama, kad britų mokslininkas dirbo CERN ir kad pasaulinį informacinį tinklą jis sukūrė dar 1989 m. kovo 12-ąją. Tinklas buvo sugalvotas mokslininkams, norint, kad jie patogiau dalintųsi informacija tarp įvairiose pasaulio šalyse esančių universitetų ir institutų. Vėliau 1990 gruodžio 20 d. CERN buvo sukurtas pirmasis interneto puslapis ir įjungtas pirmasis pasaulio serveris. Dar po dvidešimties dienų, kitų metų sausio 10 d., jis buvo pristatytas pasaulio fizikų bendruomenei, kuri iškart jį pradėjo naudoti. 1991 rugpjūčio 6-ąją pirmasis puslapis buvo pristatytas visuomenei, hiperteksto entuziastams. 1991 m. gruodžio 12 d. juo jau galėjo naudotis ir žmonės, esantys už Europos ribų. Internauto dienos pavadinimas kilo sujungus du žodžius: internetas ir astronautas, siekiant parodyti, kad tai – pirmuosius žingsnius internete žengiantys žmonės.