Kokie tiltų tipai egzistuoja šiandien? Iš kokių medžiagų jie yra gaminami ir kas mūsų laukia ateityje? Su tiltų subtilybėmis bei jų gausa kviečia susipažinti „Mokslo sriubos” komanda. Vilniaus Gedimino technikos universitete (VGTU) jau ketvirtus metus organizuojamas makaronų tiltų konkursas. Statybos studentams, statantiems patvarius tiltų modelius iš makaronų, ko gero šis maisto produktas jau primena ne studentišką gyvenimą, o priešingai – rimtų, inžinerinių sprendimų taikymą praktikoje. Griežtomis taisyklėmis pasižymintis konkursas, nors ir skamba šmaikščiai, reikalauja daug pastangų ir pasirengimo. VGTU Statybos fakulteto prof. dr. Algirdas Juozapaitis atskleidė, kaip naujausios technologijos šiandien leidžia numatyti galimus tiltų pažeidimus. Taip pat, pristatė ateities tiltų statybines medžiagas, kurios galimai pakeis tiltuose naudojamas plienines konstrukcijas. Apie visą tai ir dar daugiau – „Įdomiosios inžinerijos“ rubrikoje.