„Taigi, mano „iPhone 7 plus“ sprogo šį rytą. Aš juo net nesinaudojau, tad neturiu jokio paaiškinimo“, - rašė mergina savo „Twitter“ paskyroje. „Apple“ komentuoja, kad nagrinėja šį atvejį, kai užsidegė „iPhone 7 Plus“, rašo „The Verge“. Bendrovės atstovas spaudai patikino, kad su kliente yra susisiekta ir bendraujama. Šis atvejis iškart primena „.Samsung’s Galaxy Note 7" sprogimus, tačiau kol kas nėra jokių priežasčių galvoti, kad tai yra kas kita nei atsitiktinis tokio tipo telefono gedimas, o ne sisteminė klaida „iPhone 7“ ar „iPhone 7 Plus“. Telefono savininkė patikino, kad įrenginį krovė originaliu krovikliu, o kitų nusiskundimų dėl šio aparato nėra turėjusi iki praėjusios savaitės. Praėjusią savaitę mergina negalėjo įjungti telefono ir dėl to kelis kartus kreipėsi į „Apple“ atstovybę, kur atlikus diagnostinius testus problemų nerasta. „Kitą rytą aš miegojau, o telefonas krovėsi netoli mano galvos, bet mano vaikinas jį paėmė ir padėjo ant spintelės, - sakė ji „Mashable“, - Jis nuėjo į tualetą ir akies krašteliu pamatė, kad nuo mano telefono kilo dūmai ir girdėjosi cypiantis garsas. Kol jis priėjo prie mano telefono, jis jau užsidegė, tad jis griebė telefoną ir metė jį į tualeto kambarį, telefonas sprogo ir pakilo dar daugiau dūmų.“ Bendrovė merginai parūpino pakaitinį telefoną ir daugiau informacijos žada pateikti šią savaitę. So my IPhone 7 plus blew up this morning 🤗 was not even using it, literally no explanation for this pic.twitter.com/sQ8CJt4Y69 — Bree✨ (@briannaolivas_) February 23, 2017 