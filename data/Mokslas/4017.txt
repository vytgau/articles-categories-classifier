Visai neseniai „Tech World Zone“ atrado, kad problema išliko ir kad telefonas neįkrautas veiks daug ilgiau, jei jame nebus įdiegta „Facebook“ programėlė: jų bandymai rodo, kad „Android“ operacinę sistemą turinčių telefonų gyvenimo laikas pailgėja, kai „Facebook“ programėlė iš telefono išmetama. Socialinio tinklo „Reddit“ naudotojai atliko daug bandymų ir pranešė, kad išties „Facebook“ programėlė tiesiog „siurbte siurbia“ telefono akumuliatoriaus energiją. Vienas „Tech World Zone“ apžvalgininkas išbandė „Android“ skirtą feisbuko pakaitalą - programėlę „Metal“. Bandymas, atliktas su telefonu „Huawei Nexus 6P“, parodė, kad naudojantis „Facebook“ programėlės pakaitalu, buvo sutaupyta apie 20 proc. energijos. Tai buvo ne vienos dienos, o visos savaitės rezultatas. Vertinant akumuliatoriaus statistinius duomenis, neatrodo, kad „Facebook“ sunaudoja tiek daug energijos. Paaiškėjo, kad baterijos ištekliai senka, net ir tada, kai programėlė yra paslėpta, kai aktyviai nenaudojama: tai ne tik turi įtakos greitesniam akumuliatoriaus išsikrovimui, bet ir telefono spartai. Faktas, kad feisbuke vyksta labai daug veiksmo, taigi trumpesnis akumuliatoriaus veikimo laikas tikriausiai nėra vien tik socialinio tinklo milžino aplaidumo rezultatas. „Tech World Zone“ paprašė „Facebook“ pakomentuoti situaciją: „Mes esame gavę ne vieną vartotojo pranešimą dėl mūsų „Android“ programėlės greičio. Tai tiriame ir leisime žinoti apie atnaujinimus kaip įmanoma greičiau. Stengiamės įveikti šią problemą.“ Į užklausą apie baterijas jie neatsakė.