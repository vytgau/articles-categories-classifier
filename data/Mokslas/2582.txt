Ši rūšis buvo ilgą laiką nematyta – tyrėjams jos nepavyko pamatyti ilgiau nei šimtmetį per anksčiau vykusias panašaus tipo ekspedicijas. Pastarosios ekspedicijos metu buvo pasiektas beveik 4 km gylis, rašo telegraph.co.uk. Tyrėjai mano, kad 40 cm žuvis priklauso tai pačiai rūšiai, kuri buvo sugauta per mokslinę ekspediciją dar 1870-aisiais. Žuvies sandara yra neįprasta: ne tik ji neturi žuviai būdingų „veido“ bruožų, bet ir jos burna kūne yra žemiau, nei žuvies širdis, tad susidaro įspūdis, kad žuvis yra „beveidė“, kai į ją žiūrima iš šono. „Ši žuvis turi šnerves ir burną, bet ne veidą, - sakė Australijos Viktorijos muziejaus atstovas Di Bray „ABC News“. - Panašu, kad ji turi akis kiek giliau, bet praktiškai jų nesimato.“ Per dvi savaites trukusią ekspediciją tyrėjai rado ir daugiau keistų padarų, kurių keli – ryškiai raudonas smailas akmenų krabas, toksiški ežiai, giliavandeniai unguriai ir dideli jūros vorai. „Viskas ten, triuškinančioje gilumoje, gyvena tamsoje ir šaltyje, tad daugelis padarų turi didelius geluonis ir neturi akių, o savo grobį medžioja pagal jų skleidžiamą kvapą“, - sakė ekspedicijai vadovaujantis mokslininkas Timas O'Hara kanalui „Nine News“. 