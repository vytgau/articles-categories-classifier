Atnaujinime bendrovė integravo 3D formato privalumus į nuotraukų ir „Office“ paketo programas, sustiprino apsaugą nuo pastaruoju metu pasaulį siaubusių išpirkos reikalaujančių virusų atakų, didelį dėmesį skyrė vartotojų patogumui užtikrinti bei produktyviai dirbti nepriklausomai nuo įrenginio. Didelis dėmesys trimatei erdvei Atnaujinime vartotojus pasitiks patobulinta „Photos“ programėlė. Dabar vartotojai galės savo nuotraukos paįvairinti įvairiais filtrais, 3D efektais ir artimiausiu metu 3D objektais. Taip pat aplikacija siūlo daug paprastesnį būdą kurti vaizdo įrašus. Pasirinkus keletą nuotraukų ar vaizdo įrašų, „Photos“ juos sukombinuos į nuoseklią video istoriją, kurią žmogus galės paįvairinti minėtomis priemonėmis. 3D galimybės atsirado ir „Office“ paketo programėlėse. Jose į prezentacijas, „Word“ ar „Excel“ dokumentus galima dėti 3D objektus ir juos modifikuoti. Taip pat naudojant 3D modelius vartotojams siūlomas ir naujo tipo perėjimas „Powerpoint“ programose „Morph“, kuris turėtų suteikti kinematografinį jausmą perjungiant skaidres. Bendrauti taps lengviau Atnaujinimas pakeis ir tai, kaip bendraujame su artimiausiais žmonėmis. Nuo šiol vartotojas gali užduočių juostoje prisegti žmones ir juos pasiekti vieno mygtuko spustelėjimu. Atsidariusiame lange atsiras galimybė išsiųsti laišką ar susirašinėti „Skype“ programėlėje. Saugume atsispindi šių dienų realijos „Windows 10“ ir toliau išliks saugiausia bendrovės sukurta operacine sistema. „Windows 10 Fall Creators Update“ siūlo pažangią „Windows Defender Exploit Guard“ apsaugą nuo išpirkos prašančių virusų. Ji padeda apsaugoti jūsų failus ir programas nuo neleistinų pakeitimų, kuriuos sukelia kibernetinės atakos. Siekis dirbti sparčiau ir produktyviau Bendrovė didelį dėmesį skyrė ir produktyvumo įrankiams. Vienas iš atnaujinimų – galimybė iš savo telefono persiųsti internetines svetaines ar straipsnius į savo asmeninį kompiuterį ir tęsti darbą. Taip pat saugant failus „OneDrive“ talpykloje, vartotojai galės juos lengvai pasiekti ir iš savo kompiuterio. Tik internete pasiekiamus dokumentus naudotojai turės galimybę parsisiųsti ar vėlgi palikti debesyje norint taupyti vietą. Naujienų sulaukė ir „Microsoft Edge“ naršyklė. Atsidarę knygą šioje programoje, vartotojai galės lengvai pridėti komentarus, braukti ar kopijuoti tekstą. Taip pat norint sutaupyti laiko, mėgstamiausias internetines svetaines galėsite prisegti prie užduočių juostos ir jose naršyti per naująjį viso ekrano režimą. „Windows 10 Fall Creators Update“ taip pat siūlo ir ne vieną gyvenimą lengvinantį mažą sprendimą. Pavyzdžiui, skaičiuoklyje atsirado galimybė lengvai konvertuoti valiutas, atkurti PIN kodą ir slaptažodį galima iš užrakto ekrano, operacine sistema taps lengviau naudotis žmonėms su negalia. Taip pat atnaujinimas leidžia nustatyti tinkamą pusiausvyrą tarp ilgos baterijos veikimo trukmės ir didelių sistemos pajėgumų. Atnaujinimas platinamas nemokamai ir palaipsniui.