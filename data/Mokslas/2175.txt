Robotas turi padėti įvertinti žalą ir surasti branduolinį kurą, kuris, pasak ekspertų, išsilydė, daugiausia nugrimzdo į kameros dugną ir yra užlietas itin radioaktyviu vandeniu. Elektrinę eksploatuojanti kompanija „Tokyo Electric Power Co.“ trečiadienį sakė, kad robotas, pramintas „Mažąja mėnulžuve“, buvo nuleistas į 3-iojo reaktoriaus sandarųjį korpusą. Šis Fukušimos elektrinės reaktorius išsilydė per 2011 metų kovą smogusį katastrofinį cunamį, sukeltą itin smarkaus žemės drebėjimo. Per atstumą valdomi robotai yra labai svarbūs šios elektrinės uždarymo projektui, kuris truks dešimtmečius. Dėl itin didelės spinduliuotės ir struktūrinių pažeidimų kibernetiniams zondams buvo sudėtinga dirbti kituose dviejuose reaktoriuose, jie dažnai gesdavo. 