Šie kontraktai yra dalis planuojamo JAV branduolinio arsenalo pertvarkymo; šiai programai planuojama išleisti dešimtis milijardų dolerių. Karinės oro pajėgos nurodė pasirašiusios 349 mln. dolerių (apie 297 mln. eurų) sutartį su „Boeing“ ir 329 mln. dolerių (280 mln. eurų) sutartį su „Northrop Grumman“. Abi kompanijos turės sukurti technologijų, leisiančių pakeisti raketas „Minuteman III“, naudojamas nuo 8-o dešimtmečio. Planuojama, kad šie projektai turi būti įgyvendinti iki 2020-ųjų rugpjūčio. Šiame konkurse taip pat dalyvavo „Lockheed Martin Corp.“, bent nebuvo pasirinkta. Šios kompanijos atstovė tvirtino, kad jie yra nusivylę ir laukia kariškių paaiškinimo, kodėl buvo pasirinktos kitos dvi bendrovės. 2020 metais „Boeing“ ir „Northrop Grumman“ varžysis dėl daug didesnio projekto: tuomet Karinės oro pajėgos pasirinks vieną bendrovę ir patikės jai sukonstruoti bei gaminti naująsias JAV tarpžemyninių balistinių raketų sistemas. Kaip rodo pernykščiai Karinių oro pajėgų skaičiavimai, pakeisti „Minuteman III“ kainuos 62,3 mlrd. dolerių (53 mlrd. eurų). Pentagono kainų ir programų vertinimo biuras skelbia, kad šis projektas gali kainuoti daugiau kaip 85 mlrd. dolerių (72,3 mlrd. eurų). Karinės oro pajėgos paskelbė konkursą imtis projekto, pagal kurį turėtų būti sukurta antžeminėms „Minuteman III“ sistemoms ir iš orlaivių paleidžiamoms branduolinėms sparnuotosioms raketoms. Šio konkurso laimėtojos faktiškai bus atsakingos už šalies branduolinio arsenalo atnaujinimą. Pentagono pareigūnai sakė, kad „Minuteman III“ galbūt jau nebegalėtų įveikti oro erdvės gynybos priemonių, kaip prognozuojama, egzistuosiančių 2030 metais ir vėliau. Vis dėlto ginklų kontrolės šalininkai sako, kad kariuomenė galėtų sutaupyti milijardus dolerių, jeigu modernizuotų dabar naudojamas raketas, o ne imtųsi kurti visiškai naują sistemą. Tiek „Boeing“, tiek „Northrop Grumman“ dešimtmečius dalyvavo tarpžemyninių raketų kūrimo programoje. „Boeing“, kurios būstinė yra Čikagoje, kūrė Gynybos departamentui didelio nuotolio raketas nuo 7-o dešimtmetyje sukonstruotos „Minuteman I“. „Northrop Grumman“, įsikūrusi Fols Čerče Virdžinijos valstijoje, yra sukūrusi integruotųjų technologijų tarpžemyninėms balistinėms raketoms.