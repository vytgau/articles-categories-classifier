N. Teslos pelenai dabar laikomi rutulio formos urnoje Belgrado muziejuje, pavadintame Nikola Teslos vardu. Aktyvistų grupė, pasivadinusi „Palikit Teslą ramybėje“, priešinasi planams urną perkelti į Šventojo Savos cerkvę. Serbijos ortodoksų bažnyčios atstovai praeitą savaitę teigė, kad tokios didžios asmenybės, kaip N. Tesla, palaikai neturėtų būti laikomi kartu su eksponatais. Aktyvistų grupė teigia, kad toks buvo N. Teslos ir jo artimųjų noras palikti jo pelenus muziejuje, tad jo norą reikia gerbti. Taip pat jie įtaria, kad ortodoksų bažnyčia taip tikisi prisivilioti turistų. Serbų kilmės N. Tesla gimė Kroatijoje. Mirė Niujorke 1943-aisiais.