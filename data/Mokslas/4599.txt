Seniau sukurtos Paukščių Tako galaktikos gimimo simuliacijos vaizduodavo, kaip mūsų galaktika apsupta tūkstančiais nykštukinių galaktikų, nors jų išties yra 30, rašo engadget.com. Astronomai svarstė, kad jų paskaičiavimai vis dar nėra teisingi, nes jie vis dar negali suprasti tikrosios tamsiosios materijos būties, o jos mūsų Visatoje kupina – ji egzistuoja visur, kur tik pažvelgsi. Vėliau Kalifornijos technologijų universiteto komanda atrado, kad tamsiosios materijos supratimas toli gražu nėra problema. Jie galėjo sukurti kompiuterinę simuliaciją ir pasiekti dabartinę mūsų Visatos būklę vien pritaikydami supernovų poveikio simuliaciją. „Anksčiau mes galvojome, kad mums reikėtų daugiau suprasti apie tamsiąją materiją, kuri gali modifikuoti mūsų simuliaciją netinkama linkme. Tačiau nauji rezultatai rodo visai ką kita“, – tvirtino komandos vadovas Andrew Wetzelis. Kurdama simuliaciją, komanda duomenų apdorojimui naudojo 2 tūkst. kompiuterių. Vienam kompiuteriui atlikti šį darbą būtų trukę 80 metų.  