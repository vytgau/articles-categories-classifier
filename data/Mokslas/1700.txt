NASA mokslininkai sako, kad jų vertinimas „atitinka tendencijas, susijusias su globalia vidutine paviršiaus temperatūra, kuri buvo sekama pastaruosius kelis dešimtmečius“, rašo financialexpress.com. Analizė atskleidė, kad 2017 metų rugsėjo vidutinė temperatūra buvo 0,85 laipsniais didesnė nei vidutinė paskutinio vasaros mėnesio temperatūra. Remiantis JAV kosmoso agentūros duomenimis, 2016 metų rugpjūtis, kuris buvo 0,99 laipsnio šiltesnis nei vidutinė šio mėnesio temperatūra, ir toliau išlieka karščiausias. Be to, 2017 metų rugpjūtis buvo 0,2 proc. šiltesnis nei rugpjūtis po El Ninjo 1997-1998 metais. Mėnesinę temperatūrų analizę atliko NASA priklausantis JAV „Goddard Institute For Space Studies“. Duomenys kaupiami renkant informaciją iš maždaug 6300 meteorologinių stočių visame pasaulyje, matuojama ir jūrų vandens temperatūra paviršiuje. NASA fiksuoti pasaulinius oro temperatūros rekordus pradėjo 1880 metais, iki tol tyrimai neapimdavo pakankamai teritorijų. „Kartais mėnesinė temperatūros analizė būna atnaujinama gavus papildomų duomenų. Tad ir galutiniai rezultatai pasikeičia“, – „The Daily Mail“ sakė NASA atstovai.