Dabar įvairiais įrenginiais galima nesunkiai prisijungti prie interneto iš bet kuriame pasaulio kampelyje veikiančio viešosios interneto prieigos taško. Tokių taškų, kaip teigia kai kurie analitikai, gali net aštuoniskart padaugėti, taigi, 2018 m. visame pasaulyje tikriausiai veiks net 300 mln. interneto taškų. Reikia pripažinti, kad didėjantis poreikis susijęs ne vien su interneto taškų skaičiumi, bet ir su ryšio sparta. Svarbu, kad prisijungti prie interneto pavyktų greitai, o duomenys būtų perduodami kone iš karto – juk vis dažniau tenka vykdyti tiesiogines transliacijas arba didelio duomenų kiekio mainus, tai nusiunčiant duomenis į įvairius įrenginius, tai juos atsisiunčiant. Daugelis šioje srityje besispecializuojančių įmonių yra Jungtinėse Valstijose. Nors inovacijų jose diegiama išties nemažai, tačiau sprendžiant iš viešojo „Wi-Fi“ greičio, nuo pasaulio lyderių Jungtinių Valstijų tiekėjai gerokai atsilieka. Startuolio „RottenWifi“ duomenimis, šalių, kuriose užfiksuotas didžiausias vidutinis duomenų atsisiuntimo per „Wi-Fi“ greitis, sąraše Jungtinėms Valstijoms tenka tik 19 vieta. Toliau išvardytos penkios šalys, kuriose 2016 metais veikė sparčiausios prieigos viešojo „Wi-Fi“ interneto taškai.