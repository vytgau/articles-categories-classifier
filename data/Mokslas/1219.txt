Happy buvo visiškai kitoks nei Macas. Happy buvo labai aktyvus ir nepaklusnus. Jis dažnai pabėgdavo iš namų ir negrįždavo bent pusę dienos. Moteris suprato, kad šuniui reikia išsilakstyti, tačiau jo elgesys vis tiek neramino, pasakojama sacramento.cbslocal.com portale. Šiaurės Italijoje, visai prie Alpių gyvenanti moteris nerimavo, kad šuo pasiklys ar susižeis. Išeitis būtų Happy visuomet laikyti ant pavadžio, tačiau nenuoramą šunį tai būtų sugniuždę. Visgi, šeimininkei teko imtis veiksmų. Visų pirma, ji pradėjo Happy mokyti, jog jis būtų paklusnesnis. Tačiau to, aišku, buvo negana, nes jaunas Happy buvo per daug judrus. Tuomet Beltrame įsigijo GPS ieškiklį. Nors moteris galvojo, kad šio prietaiso niekada nepanaudos, jis jai suteikė šiek tiek ramybės. GPS ieškiklis naudoja SIM kortelę ir turi keletą funkcijų. Jis leidžia sužinoti jo buvimo vietą, nukeliautą maršrutą, gali pasiųsti signalą, jei peržengia numatytas ribas. Kai kurie turi specialų SOS mygtuką ar netgi leidžia pasiklausyti, kas dedasi jų aplinkoje paskambinus į įdėtą SIM kortelę. Tokie prietaisai praverčia automobiliuose, dviračiuose, o kartais – ir vaikams saugoti. Francesca Beltrame atkeliaudavo į kalnus, paeidavo taku, o tuomet paleisdavo šunis. Macas likdavo šalia šeimininkės, o Happy lakstė visur aplinkui, dažnai nubėgdamas toli į priekį ir laukdamas, kol lėtesni žygio draugai prisivys. Jei Happy trumpam dingdavo iš akiračio, Baltrame jį surasdavo išmaniojo telefono ekrane. Taip žygeiviai ir mėgavosi gamta keletą kartų, ko vieną sykį Happy pasiklydo. Tuomet Macas, Happy, Baltrame ir jos šeima nukeliavo į ypatingą vietą Alpėse, garsėjančia savo augalais. Happy kaip visada nubėgo patyrinėti aplinkos, bet šįkart negrįžo. Šeimininkai kvietė ir kvietė Happy, tačiau jis nesirodė. Dabar Baltrame spėja, kad Happy tikriausiai pamatė kokį gyvūną, nes šiaip pasiklysti negalėjo. Tą akimirką moteris buvo labai laiminga, kad anksčiau priėmė sprendimą aprūpinti savo šunis GPS sekikliais. Baltrame sekė gyvūno maršrutą savo išmaniojo telefono ekrane ir po truputį link jo artėjo. Galiausiai Happy buvo surastas lyg niekur nieko geriantis vandenį iš upelio palei kalno šlaitą. Atrodė, kad šuo net nebuvo išsigandęs, bet džiaugėsi pamatęs šeimininkę. Dabar Baltrame visiems šunų augintojams rekomenduoja GPS sekiklius. Nors savo šunimis vis tiek reikia atsakingai rūpintis, GPS sekiklis gali suteikti šiek tiek ramybės. Įvykus tokiam nuotykiui, nesvarbu ar šuo dingo mieste, ar kur nors gamtoje, negalima delsti. GPS sekiklis gali padėti surasti pasiklydusį draugą. GPS sekikliai būna įvairūs, nors šunims geriausiai tinka maži ir lengvi. Yra ir specialiai šunims skirtų sekiklių, jie kainuoja apie 30 eu.