Pro duris įeina naujasis, patobulintas „Walk – Man“ robotas humanoidas. „Walk – Man“, sukurtas kaip robotas – gelbėtojas pavojaus atvejams, praėjo kelis bandymus laboratorijose, kur buvo valdomas žmonių. Per šiuos bandymus robotas įėjo į pavojingą patalpą, užsuko vožtuvą, kad sustabdytų tariamą dujų nuotėkį, atlaisvino sau kelią nuo nuolaužų ir, galiausiai, aktyvavo ugnies gesintuvą. Šiuo „Walk – Man“ projektu siekiama sukurti robotą, kuris galėtų dirbti žmonių aplinkoje. Naujasis, lieknesnis „Walk – Man“ robotas palengvėjo daugiau kaip 30 kg, todėl gali greičiau judėti ir yra stabilesnis. 1,8 m aukščio robotą kontroliuoja 32 varikliai. Jo rankose ir pėdose yra keturi jėgos ir sąsūkos momento jutikliai, o jo pusiausvyrą valdo du akselerometrai. „Walk – Man“ projektas, finansuojamas Europos Komisijos, šiuo metu yra pasiekęs galutinį patvirtinimo etapą.