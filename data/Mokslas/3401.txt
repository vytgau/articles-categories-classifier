Pavasarį „Twitch“ transliacijose atsiras pirkimo mygtukas, kurį paspaudę žiūrovai galės nusipirkti žaidimų iš 20 įmonių, teigiama pirmadienį išplatintame bendrovės pranešime. Vartotojai galės pirkti žaidimus, jų papildymus bei kitas virtualias prekes tiesiai iš „Twitch“ puslapio. „Twitch“ pagal vienam vartotojui tenkantį vidutiniškai praleistą laiką užima 8 vietą tarp visų internetinių puslapių JAV. Šį puslapį už 970 mln. dolerių 2014-aisiais įsigijo „Amazon“, kuri nuo to laiko smarkiai didino investicijas į kompiuterinių žaidimų rinką bei kūrė savo pačių turinį, taip pat paleido žaidimų kūrimo programą „Lumberyard“. Kompiuterinių žaidimų žaidėjai pastaruoju metu atsisako fizinių diskų bei vis dažniau perka žaidimus skaitmeniniu formatu. 2015 m. žaidimų skaitmeniniu formatu pardavimai JAV iš viso siekė 5,4 mlrd. dolerių – 11 proc. daugiau nei 2015 m. bei net 67 proc. daugiau nei 2012 metais.