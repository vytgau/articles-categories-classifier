Ji turi keistą silpną vietą. Apie ją prasitarė pačios kariuomenės leidinys, kai aprašė jaunų kareivių priklausomybę nuo internetinio žaidimo „King of Glory“. Patikrinus vienas kareivines, paaiškėjo, kad šį žaidimą žaidžia kone visi jų kariai. Žaidimas stipriai prikausto dėmesį ir kai nuo jo atplėšti kariai pasiunčiami į skubią misiją – negali susikaupti, nes vis dar tebegalvoja apie žaidimą. Dėl to itin nerimauja vadovai. Jie kreipėsi į ekspertus prašydami patarimo, bet uždrausti žaisti kol kas neketina. „King of Glory“ jau pareikalavo ir aukų. Pavasarį Kinijos žiniasklaida rašė apie nuo išsekimo mirusį septyniolikmetį, negalėjusį nuo žaidimo atsiplėšti 40 valandų. „King of Glory“ kiekvieną dieną žaidžia 80 milijonų žaidėjų – tiek gyventojų gyvena Vokietijoje. Tai daugiausiai pajamų atnešęs žaidimas pasaulyje – per mėnesį 440 milijonų dolerių. Panašų žaidimą „League of Legends“ anksčiau buvo sukūrusi amerikiečių bendrovė „Riot Games“. Tačiau bendrovę įsigijusi Kinijos „Tencent“ žaidimą perkūrė pritaikydama jį mobiliesiems prietaisams ir kinų kultūrai. Šitaip sulaukė sprogimo, kuriuos, pasak Kinijos analitikų, geba kurti ir kitos vietos bendrovės, eidamos dar toliau Vakarų verslininkų pramintu keliu. Tiesa, nerimo dėl priklausomų nuo žaidimų jaunuolių Kinijoje daug. Ši valstybė pirmoji pasaulyje priklausomybę nuo interneto 2008 metais pripažino klinikiniu sutrikimu.