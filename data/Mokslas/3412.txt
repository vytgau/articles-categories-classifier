Pristatant telefoną daug dėmesio skirta jo kameros ir atkuriamo vaizdo galimybėms bei dizainui: bendrovė skelbia, kad atsisakė visų nereikalingų detalių. Kitaip tariant, telefono dizainas – minimalistinis. Be to, žadama, kad vartotojai naudodamiesi šiuo modeliu matys geresnę atkuriamo vaizdo kokybę. „LG G6 yra kino ekranas jūsų rankos delne, ačiū „Dolby Vision“ ir „Snapdragon“. Jau greitai", - taip apie šį modelį atsieliepė mikroschemų gamintoja JAV „Qualcomm“. Ekranas – 5,7'', priekinė kamera – 5 MP, rezoliucija - 1440x2880 pikselių, RAM – 4GB, talpa – 32GB, galinė kamera – 13 MP, baterijos galingumas – 3200 mAh, rašo gadgets.ndtv.com. Kaip ir buvo tikėtasi, naujasis LG G6 naudoja naująją „Google“ operacinę sistemą „Android 7.0 Nougat“. Jame bus naudojamas SD820/821 lustas. LG naujame įrenginyje bus patobulinta garso sistema quad DAC, kurią bendrovė vadina „geriausiu išmaniojo telefono garsu“. Telefonas yra gaminamas trijų skirtingų spalvų: mistinės baltos, ledo platinos ir astro-juodos. Manoma, kad telefonas prekyboje pasirodys kovo 10 d., jo kaina gali siekti apie 590 eurų, skelbė trustedreviews.com. 