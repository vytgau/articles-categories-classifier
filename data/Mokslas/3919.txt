Perkant iš užsienio elektroninių parduotuvių – svarbu žinoti, ar šalis priklauso Europos Sąjungai (ES), ar ne. Mat prekės iš ES neapmokestinamos muito mokesčiais, o štai prekės iš trečiųjų šalių – apmokestinamos, joms taikomos muito mokestis. Kaip nenusiviliti ir žinoti, kad atsiimant užsakytas prekes, už jas nereikės sumokėti kone dvigubai. Pažiūrėję reportažą, sužinosite, kiek jo herojė Simona sumokėtų už rankinę užsakydama ją iš Jungtinių Amerikos Valstijų (JAV) ir po to atsiimdama prekę „Lietuvos pašte“. Į Lietuvą siunčiamoms prekėms iš trečiųjų šalių, kurių vertė didesnė nei 150 Eur yra taikomi trys pagrindiniai mokesčiai: tai nekintantis „Lietuvos pašto“ nustatytas tarpininkavimo mokestis su muitine (8,69 Eur), importo mokestis ir pridėtinės vertės mokestis, kuris šiuo metu Lietuvoje – 21 proc. Įsitikinkite, ar jūsų užsakomai prekei yra taikomas importo muito mokestis, kurio dydis priklauso nuo prekės rūšies ir šalies, iš kurios siunčiama prekė.Tai padaryti galite Lietuvos muitininės tinklalapyje. Tad, nenorėdami apstulbti atsiimant užsakytas prekes, visada suskaičiuokite visus taikomus mokesčius dar prieš užsisakydami internetu. JAV, Naujosios Zelandijos, Kinijos ar kitų ne ES šalių internetinėse parduotuvėse galbūt ir rasite pigesnių prekių, tačiau nepamirškite įvertinti jų atsisiuntimo kaštų. Patariame pirmiau patikrinti, galbūt norimą prekę rasite ES įsikūrusiose internetinėse parduotuvėse.