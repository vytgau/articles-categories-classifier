„Facebook Inc“ birželio 29 d. įvykdė antrąjį bandymą su bepiločiu orlaiviu, skirtu vieną dieną užtikrinti interneto prieigą atokiuose pasaulio kampeliuose. Skirtinai nuo pirmojo bandymo šis dronas nesudužo. nepatyrė rimtesnių nesklandumų. „Facebook“ planuoja turėti saulės energija maitinamų dronų flotilę. Toks dronas galės ore praleisti net kelis mėnesius, o vienas su kitu jie komunikuos per lazerius ir plės interneto prieigą ant žemės po savimi. Pirmasis toks bandymas atliktas 2016 m. birželio mėn., kai dronas paleistas skraidyti virš dykumos Arizonoje ir ore praleido 1 val. 36 min., t. y. tris kartus ilgiau, nei planuota. Vėliau pranešta, kad dronas patyrė nesklandumų likus vos kelioms akimirkoms iki tūpimo – pažeistas jo sparnas. Antrasis bandymas atliktas gegužės 22 d., Apie tai tinklaraščio įraše pranešė „Facebook” aeronautikos platformų padalinio vadovas Martinas Luisas Gomezas. Bepilotis orlaivis ore praleido 1 val. 46 min. ir tada nutūpė Jumoje, Arizonoje. Jo teigimu, užfiksuoti vos keli nežymūs nesudėtingai pataisomi pažeidimai. „Facebook“ inžinieriai patobulino bepiločio orlaivio sparnus papildomomis detalėmis, siekdami padidinti pasipriešinimą ir pagerinti pasiruošimą nusileidimui.