„Nors „Monero“ atsilieka nuo bitkoinų, yra ne viena priežastis, kodėl programišiai bando užsidirbti iš jos kasybos. Visų pirma, šios virtualios valiutos generavimui nereikia specialios techninės įrangos, kaip bitkoinams – „Monero“ naudoja algoritmą „CryptoNight“, kurio veikimą sunku pastebėti“, – komentuoja kenksmingų programų tyrėjas Peter Kalnai. Teigiama, kad programišiai modifikavo legalią atviro kodo „Monero“ kasybos programą ir pasinaudami žinomu „Microsoft IIS 6.0“ pažeidžiamumu slaptai ją diegė į neatnaujintus serverius galimai nuo 2017 metų gegužės. Per šį laiką programišiai sukūrė šimtų užkrėstų kompiuterių tinklą, kuris padėjo iškasti kriptovaliutos už 63 tūkst. JAV dolerių.