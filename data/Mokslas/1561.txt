Mobiliojoje programėlėje bus galima apsidrausti net kelis telefonus ar planšetes. Brangiausias draudimo pasiūlymas, kuris bus taikomas 2000-3000 eurų kainuojančioms išmaniosioms priemonėms, tesieks 2,21 euro per savaitę, arba 100 eurų per metus. „Revolut“ vartotojai galės rinktis tarp mokėjimo už visus metus ar kassavaitinių įmokų, o „Revolut Premium“ narytė garantuos 20 proc. mažesnes draudimo kainas. „Revolut“ draudimas galios visame pasaulyje nepriklausomai nuo vartotojo gyvenamosios vietos, ir saugos telefonus nuo vandens ar gyvūnų sukeltos žalos, skilus ar dužus ekranui, taip pat - sugedus operacinei sistemai. Drausti bus leidžiama naujus telefonus praėjus net šešiems mėnesiams po jų įsigijimo, o galutinė pasiūlymo kaina ir franšizės dydis priklausys nuo jų vertės. „Apie 80 proc. „Revolut“ vartotojų naudojasi naujausiais išmaniaisiais telefonais, o apklausos parodė, kad net trečdalis jų jau per pirmuosius metus sudaužo savo telefonų ekranus. Būtent dėl to mums ir kilo mintis padėti apdrausti savo vartotojų telefonus ypač geromis sąlygomis“, - sako Baltijos regiono vadovas Andrius Bičeika. „Didelė dalis mūsų klientų dažnai keliauja, todėl jiems ypač svarbus visame pasaulyje galiojantis draudimas. Kreipusis dėl patirtos žalos, „Revolut“ draudimo partneriai įsipareigoja telefoną sutvarkyti arba pakeisti mažiau nei per 48 valandas“, - tikina A. Bičeika.