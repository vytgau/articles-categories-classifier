Šią nišą nusprendė užpildyti JAV kompiuterių gamintoja „Dell“, pasiūliusi žaidimų patirtį platesnei auditorijai ir pristačiusi „Inspiron“ serijos kompiuterį, kuris puikiai tinka ne tik pradedantiesiems, bet ir užkietėjusiems žaidėjams. Žaidimams pritaikyta „Inspiron Gaming“ linija pasižymi patraukliomis kainomis ir yra skirta žaidėjams, kuriems reikalinga populiariausių kompiuterinių žaidimų reikalavimus atitinkanti sparta už prieinamą kainą. Naujieji įrenginiai papildys tai, ką „Dell“ jau 20 metų siūlo savo žaidimų flagmano „Alienware“ pavidalu – sistemas, kuriose įdiegti didelės spartos komponentai ir naujausi inžineriniai sprendimai. Dar didesniems kompiuterinių žaidimų entuziastams „Dell“ siūlo atnaujintą „Alienware“ kompiuterių seriją, tad nuo šiol „Dellׅ“ asortimente sau tinkamiausią žaidimų kompiuterį galės išsirinkti kiekvienas. „Inspiron Gaming“ – 15 colių žaidimų kompiuteris mėgėjams „Alienware“ siekiant patenkinti žaidėjų, pageidaujančių ypač didelės spartos ir aukščiausios klasės kompiuteriams būdingo dizaino, poreikius, vis dar lieka daugybė vartotojų, pageidaujančių pakankamai sparčių žaidimų sistemų, tačiau už prieinamą kainą. Pristatydama naują „Inspiron“ žaidimų kompiuterių liniją, „Dell“ suteikia vartotojams galimybę nešiojamąjį kompiuterį rinktis iš daug didesnio kainų diapazono. Pažangi aušinimo sistema – keliose vietose sumontuotos specialios šilumos išsklaidymo zonos. Du ventiliatoriai, padidinto diametro šilumą išsklaidantys termovamzdeliai ir radiatoriai leidžia sistemą išlaikyti vėsią, o kartu garantuoja nenutrūkstamas ir intensyvias žaidimų sesijas. Prieinamos modifikacijos su septintos kartos „Intel Quad Core“ procesoriais ir „NVIDIA Pascal“ grafiniais adapteriais, įskaitant „NVIDIA GeForce GTX 1050“ ir „GTX 1050 Ti“, kurie užtikrinama detalų vaizdą su tikroviškais šešėliais, tekstūromis ir efektais. Matinis „Full HD“ arba „4K Ultra HD“ (UHD) ekranas garantuoja ryškų vaizdą net ir labai šviesioje aplinkoje. „Waves MaxxAudio Pro“ garso posistemė siūlo plačias garso kontrolės galimybes, taip užtikrinant, kad įdiegti garsiakalbiai (tarp jų – ir žemų dažnių) atkurs nepakartojamą skambesį ne tik žaidimuose, tačiau ir klausantis muzikos bei žiūrint filmus. 74 Wh talpos baterija leidžia ilgiau mėgautis ne tik žaidimais, bet ir vaizdinės medžiagos peržiūra. Naujausias „Inspiron 15 Gaming“ nešiojamas kompiuteris yra tik pirmoji pažintis su „Inspiron Gaming“ žaidimų kompiuterių linija. „Dell“ ketina ir toliau investuoti į pradedantiesiems žaidėjams skirtų nešiojamųjų kompiuterių asortimentą.  Naujieji „Alienware“ – aukščiausio lygio žaidimų patirtis Prie „Dell“ produktų šeimos prisijungęs maždaug prieš dešimtmetį, „Alienware“ šiandien gali pasigirti tapęs pirmaujančiu pasaulyje prekės ženklu kompiuterinių žaidimų srityje. Šiuos nešiojamuosius kompiuterius pasirinkę žaidėjai visuomet bus užtikrinti, kad gaus pažangiausias inovacijas ir įspūdingą dizainą, o žaisdami galės mėgautis bekompromise sparta. Naujosios „Alienware“ linijos kompiuteriai pritaikyti žaidimams virtualios realybės (VR) aplinkoje arba esant net iki 12K raiškai. Taip pat siūlomi ir VR pritaikyti nešiojamieji kompiuteriai, galintys pasigirti inžinerinių inovacijų gausa. Su naujausiais 7 kartos „Intel Core“ procesoriais, nauja „NVIDIA“ grafika ir SSD technologija, „Alienware“ pakelia spartos kartelę į naują lygmenį. Tai reiškia, kad „Alienware 15“ ir „Alienware 17“ nešiojamieji kompiuteriai gali pasiūlyti daugiau galimybių, tarp jų – 99 Wh bateriją „Alienware 15“ ir „Alienware 17“ modeliuose su „Full HD“ ekranu (baterijos darbo laikas šiuo atveju gali siekti iki 10 val. ar net daugiau). Naujieji kompiuteriai Lietuvoje turėtų pasirodyti kovo pradžioje. 15 colių „Inspiron Gaming“ kaina turėtų prasidėti nuo 949 Eur, o naujuosius „Alienware“ serijos kompiuterius bus galima įsigyti nuo 2099 Eur.