,,Google’’ išleistoje ieškomiausių 2016 metų frazių statistikoje paaiškėjo, kad dažniausiai užsieniečiai ieško kaip išsiversti žodžius iš anglų į lietuvių kalbą, domėjosi Lietuvos vėliava, Lietuvos ambasada, Lietuvos moterimis ir tik po to mūsų šalies krepšiniu”, - pranešime cituojamas ,,Nuevo reklama’’ kompanijos vadovas Andrius Kupstaitis. Temos arba raktiniai žodžiai, kurių susidomėjimas 2016 metais augo labiausiai, buvo šie: ,,Lithuanian olympic basketball team 2016” - lietuviškai Lietuvos olimpinė krepšinio komanda 2016 m., ,,Lithuania elections" - lietuviškai rinkimai Lietuvoje, ,,Lithuanian swimmer” - lietuviškai Lietuvos plaukikė, ,,Lithuanian currency in INR (Indijos valiuta)" - Lietuvos valiuta Indijos rupijomis. Taigi, nors mūsų šalis ir maža, tačiau krepšinis, plaukimas ir mūsų kalba yra patys įdomiausi dalykai, kurie garsina Lietuvą ir yra svarbūs viso pasaulio interneto tinklo naudotojams. ,,Lietuvą vis labiau garsina mūsų sportininkai, mes tampame patrauklesne šalimi investicijoms, verslui ir net pramogoms. Tikėtina, kad žmonės vis daugiau ieškos informacijos apie mūsų šalį, sostinę, kalbą, sportininkus, Eurovizijos dalyvius’’, - teigė ,,Google’’ ekspertas A.Kupstaitis.