Inžinieriai iš Ciūricho nusprendė sujungti viduramžių architektų pasiekimus ir šiuolaikines technologijas. Įkvėpimą jie rado po smailiaisiais skliautais. „Nesistebime, kad gotikinės katedros iki šiol stovi. Tačiau šiandien mes, inžinieriai, negalime tiksliai paaiškinti, kodėl jos laikosi ir ar ilgai jos dar stovės. Einame į šių žinių susigrąžinimą. Tyrimas, kurį mes atliekame, yra mėginimas suprasti mūsų paveldą, mūsų praeitį, tačiau tuo pat metu ir pagerinti ateities dizainą“, - sakė Ciūricho technologijų ir architektūros instituto docentas Philippe’as Blockas. Tokias dailias nėriniuotas plokštes iš presuoto smėlio išradėjai siūlo spausdinti 3D spausdintuvu. Smėlio nėrinių sienelių storis – vos keli centimetrai. Kol kas tai tik prototipas. Tačiau būtent jo pagrindu architektai ketina ateityje kurti pigią ir labai veiksmingą statybinę medžiagą. Išbandyti ją realiomis sąlygomis inžinieriai planuoja 2018 metų pabaigoje.