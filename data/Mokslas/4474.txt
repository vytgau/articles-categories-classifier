Jie bus vieno dydžio, o spalvą bus galima pasirinkti iš juodos, žalios, mėlynos ir koralų. Norint pradėti filmuoti tereikia paliesti ant rėmelio esantį mygtuką. Vaizdo įrašymo funkcija atkartoja „Snapchat“ programėlės galimybes: galima išsaugoti tik 10 sekundžių trukmės failą. Po to vaizdo įrašas belaidžiu ryšiu sinchronizuojamas su savininko telefonu, kad juo būtų galima greitai pasidalinti populiarioje programoje. Kamera aprūpinta 115 laipsnių objektyvu, kuris pranoksta daugelį plačiakampių išmaniųjų telefonų bei fotoaparatų. Bendrovė pažymi, kad šis objektyvas yra arčiau vidutinio žmogaus matymo kampo.  Akiniai visuomenei bus prieinami šį rudenį, tačiau, pasak „Snapchat“ vykdomojo direktoriaus Evano Siegalo, jie bus platinami ribotu tiražu. Bendrovės atstovas „Spectacles“ vadina žaislu, tačiau savo laiku taip pat vertino ir „Snapchat“ programą, kuri dabar kiekvieną dieną sulaukia 150 milijonų vartotojų, o bendrovės vertė šiuo metu siekia dešimtimis milijardų dolerių. Snapchat releases first hardware product, Spectacles https://t.co/SZYOMO05Rh 🔓— Wall Street Journal (@WSJ) September 25, 2016  Kita naujiena yra tai, kad bendrovė iš savo pavadinimo pašalino žodį „chat“ ir tapo tiesiog „Snap“. Spėjama, toks žingsnis yra skirtas pabrėžti, kad bendrovė dabar kuria ne vien programėlę „Snapchat“ ir kad ketina išplėsti savo produktų asortimentą.