Peru archeologai aptiko daugiau nei 10 vaikų palaikų, kurie, manoma, buvo paaukoti Čimu civilizacijos laikais. Per kasinėjimus Truchijo regione rasti 47 kapai. Kol kas rasti 12-os vaikų palaikai, taip pat ir 100 dirbinių – vazų ir kt. daiktų. Rasti vaikų palaikai leidžia susidaryti įspūdį apie aukojimo apeigas senovės Čimu. Ant vaikų palaikų šonkaulių ir krūtinės ląstos matyti įkirtimai, veikiausiai jie padaryti tam, kad aukojimo apeigas vedę senoliai galėtų pasiekti širdį. Daugelyje iki ispanų užkariavimo buvusių civilizacijų buvo aukojami žmonės. Truchijo – sausringas Peru regionas, veikiausiai vaikus aukodavo, prašydami iš Dievų lietaus. Čimu kultūra siekia 900 metus po Kristaus. Čimu civilacija garsėjo molio indais ir metalo dirbiniais, puoštais auksu, variu ir bronza. 15-ame amžiuje inkų civilizacija užpuolė Čimu ir sunaikino šią kultūrą.