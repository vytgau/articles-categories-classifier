Trečiadienio (gruodžio 13 d.) naktį buvo galima pasigėrėti įspūdingu šviesų šou, sukurtu giedrą padangę virš Čangbajaus kalnų raižančių geminidų. Reginį stebėję žmonės tvirtino, kad šis meteorų lietus – vienas iš įstabiausių reiškinių, kada nors regėtų Kinijos danguje. Geminidų lietūs vyksta kiekvienais metais gruodžio 4–17 dienomis. Stovint prie Čangbajaus kalnų krentančius meteorus buvo galima be vargo matyti plika akimi, mat ši vietovė yra pakankamai toli nuo šviesinę taršą skleidžiančių miestų. Žvaigždžių nusėtu dangumi per valandą praskriedavo vidutiniškai 60 meteorų.