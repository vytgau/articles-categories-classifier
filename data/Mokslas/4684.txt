„HTC One A9S“ gavo metalinį korpusą, kurio labiausiai prieštaringi dizaino elementai (fotoaparatas, blykstė ir jutikliai) pakeitė padėtį, o „HTC“ logotipas, pirmtake buvęs žemiau ekrano, atrodo, dingo amžiams. Telefonas naudoja „MediaTek Helio P10“ lustą, 5″ HD IPS ekraną, 2/3 GB RAM, 16/32 GB kaupiklį, 2300 mAh akumuliatorių, 13 megapikselių pagrindinę ir 5 MP priekinę kameras. „HTC One A9S“ dėl talpesnio akumuliatoriaus beveik 1 mm tapo storesnis nei jo pirmtakas. Pirštų atspaudų skaitytuvą ant priekinio skydelio išmanusis išsaugojo. Tikimasi, kad naujienos kaina bus mažesnė už dabartinę „HTC One A9“ (apie 320 eurų), tačiau konkrečių duomenų dar nėra.