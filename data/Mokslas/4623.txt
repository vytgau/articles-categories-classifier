Erdvėlaivis „Osiris-Rex“ skries link Bennu, vakuuminiu būdu paims šiek tiek smėlio ir pargabens jį į Žemę. Visas šis žygis truks septynerius metus.  Anksčiau NASA jau gaudė kosmines dulkes ir Saulės vėjo dalelės, bet niekada dar nebuvo pabandžiusi asteroido. Žadama, kad tai bus didžiausias kosminis laimikis nuo tų laikų, kai erdvėlaiviais „Apolo“ buvo pargabenta Mėnulio uolienų mėginių. Stebėti šio aparato paleidimo į Kanaveralo kyšulį Floridoje renkasi aštuoni tūkstančiai svečių; tarp jų yra ir mokinys, kuris parinko vardą šiam asteroidui – tai Mike'as Puzio iš Grinsboro Šiaurės Karolinoje; 2013 metais jis laimėjo konkursą dėl asteroido vardo. Dabar dvylikametis berniukas nekantrauja iš arti pamatyti kaip paleidžiama raketa. Bennu yra Egipto mitologijos personažas – į gervę panašus paukštis, laikytas dievo Ra siela.