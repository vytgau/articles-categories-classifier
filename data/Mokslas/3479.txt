Virš Kenedžio kosmoso tyrimų centro išbrėškus dienai, nepilotuojama raketa „Falcon“ stovėjo raketų leidimo aikštelėje 39A, pasirengusi gabenti reikmenis į Tarptautinę kosminę stotį (TKS). Paleidimas planuojamas 9 val. 39 min. vietos (16 val. 39 min. Lietuvos) laiku. Tai ta pati aikštelė, iš kurios astronautai prieš beveik penkis dešimtmečius pakilo į Mėnulį, be to, ji nenaudojama nuo 2011 m., kai buvo nutraukta daugkartinio naudojimo erdvėlaivių programa. „SpaceX“ ją nuomojasi iš NASA ir tikisi iš čia nuo kitų metų skraidinti astronautus. Šeštadienį raketai pakilti sutrukdė paskutinę minutę pastebėtos problemos su raketa. Misiją atšaukė pats „SpaceX“ vadovas Elonas Muskas. Jo teigimu, nenorėta rizikuoti skrydžio sėkme. Tai pirmasis „SpaceX“ raketos paleidimas iš Floridos nuo praėjusį rugsėjį įvykusio raketos sprogimo.