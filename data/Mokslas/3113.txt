Dokumente rašoma, kad apie 2,5 prc. visame pasaulyje parduodamos produkcijos yra padirbta. Dėl aukštos kainos techniškai sudėtingi produktai – nešiojamieji kompiuteriai išmanieji telefonai ir su jais susiję reikmenys, sukčiams yra patraukliausias taikinys. Padirbti prietaisai gali būti pavojingi žmonių sveikatai ar net gyvybei. Pavyzdžiui, suklastoti telefonai gali turėti pavojingų medžiagų – švino ir kadmio. Nepatikimi prietaisų įkrovikliai sukelti gaisrą arba elektros šoką. Akumuliatoriai, įkrovikliai, atminties kortelės, kortelės su magnetine juostele, kaupikliai ir muzikos grotuvai taip pat vis dažniau tampa klastojimo aukomis. Beveik 43 proc. padirbtų prietaisų pažeidžia JAV bendrovių intelektinės nuosavybės teises, 25 proc. – suomių, 12 proc. – japonų. Pasak pranešimo autorių, pagrindiniu klastočių gamintoju yra Kinija. Ką daryti, jei įtariate nusipirkę klastotę Platinti suklastotus telefonus ar kitas prekes Lietuvoje yra draudžiama ir už tai yra baudžiama. Paprastai prekių originalumo dokumentai yra tikrinami jas įvežant į Lietuvą, muitinės pareigūnų. Visgi, ką daryti žmogui, jei jis įtaria, kad turimas telefonas - klastotė? Pirmiausia, patariama gaminius pirkti iš žinomų ir patikimų pardavėjų, kurie yra konkretaus prekės ženklo atstovai. Pavyzdžiui, prekių pardavėjo tinklalapyje, platinančio „Apple" produkciją gali būti parašyta „Apple Premium Reseller“. Antra, jei prekę nusipirkote iš pardavėjo, kuriuo suabejojote, verta pamatyti, kaip atrodo originalūs gaminiai jų firminėse parduotuvėse. Jei matote veikimo ar kitus skirtumus - tai yra pagrindas sunerimti. Tuomet patariama kreiptis į Valstybinę vartotojų teisių apsaugos tarnybą ir ji atliks tyrimą: kreipsis į pardavėją ir gamintoją, aiškindamasi, ar pardavėjas, iš kurio prekę pirkote, tiesų turi teisę prekiauti originaliomis konkretaus gamintojo prekėmis. Apie tokią galimybę informavo Valstybinė vartotojų teisių apsaugos tarnyba. Bėda ta, kad ne visuomet klastotes pavyksta atskirti plika akimi: kai kurios klastotės gali neturėti vizualaus skirtumo nuo originalo, tačiau prasčiau veikti. Visgi, jei matote, kad daiktas kuo nors išsiskiria, pavyzdžiui, telefono kamera yra tam modeliui neįprastoje vietoje, mygtukai kitokios formos, pats telefonas - nestandartinės spalvos, galima įtarti prekę esant klastote. Už suklastotų prekių platinimą Lietuvoje baudžia policija. DELFI primena, kad perkant prekes Europos Sąjungoje, joms yra taikoma 2 metų garantija. 