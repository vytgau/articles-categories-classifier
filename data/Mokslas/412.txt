Naujajame muziejuje Holivude šlovinama viskas, kas įvyksta ne pagal planą. Nesėkmių muziejumi pasivadinusioje parodoje – vartotojams skirti produktai ir inovacijos, kurie visuomenės daugumos nebuvo priimti ar tiesiog liko nuošalyje technologijoms judant į priekį. Tarp šimtų šlovės taip ir nesulaukusių produktų atsidūrė „Betamax“ vaizdo registratoriai, „Google Glass“ ir stalo žaidimas, kuriame paliečiama ir JAV prezidento Donaldo Trumpo tema. Čia atsidūrė ir „McDonald‘s“ mėsainio „Arch Deluxe“ plakatas, netapęs įkvėpimu klientams nepaisant itin daug kainavusios reklaminės kampanijos.