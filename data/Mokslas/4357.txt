Mashable.com rašo, kad jį sukūręs tinklaraštininkas ir saugumo ekspertas Anil Polat gerai supranta, kad oro uoste be nemokamo interneto būti visai nėra malonu. Jo kurtas žemėlapis esą turėtų praversti kiekvienam keliautojui: remdamiesi juo, prie interneto galėsite prisijungti didelėje dalyje pasaulio oro uostų.  Nuolat atnaujinamame žemėlapyje šiuo metu registruota daugiau nei 100 WiFi slaptažodžių įvairiose pasaulio šalyse. Paspaudę ant oro uosto, naudotojai gaus specifinius nurodymus, kur reikėtų atsisėsti ieškant stipriausio ryšio, taip pat nurodymus, kaip prisijungti prie interneto.