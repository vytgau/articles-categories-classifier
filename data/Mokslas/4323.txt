Techninės įrangos gamintoja, buvusi „Hewlett-Packard“, pranešė apie darbo vietų mažinimo planus, kaip didesnės struktūrinės reformos dalį. Tikimasi, kad sumažinimas padės kasmet sutaupyti 200-300 mln. JAV dolerių, bet su tuo susijusios išlaidos gali siekti 500 mln. JAV dolerių. „HP“ taip pat pateikė mažesnį nei tikėtasi kitų metų pajamų planą. Bendrovės paskaičiavimais, 2017 fiskalinių metų pakoreguotasis pelnas tesieks 1,55-1,65 JAV dolerio už akciją. Praėjusiais metais „Hewlett-Packard“ pasidalijo į dvi įmones: „HP Inc.“, gaminančią spausdintuvus ir kompiuterius, ir „Hewlett-Packard Enterprise“, sutelkusią dėmesį į duomenų saugojimo talpyklas. Bendrovė nusprendė sumažinti darbo vietų skaičių, mažėjant pasauliniams kompiuterių pirkimams. Savaitės pradžioje tyrimų bendrovė „Gartner“ pranešė, kad 2016 m. trečiajame ketvirtyje asmeninių kompiuterių pirkimai sumažėjo 5,7 proc. lyginant su tuo pačiu laikotarpiu praėjusiais metais.