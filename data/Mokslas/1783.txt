Apie tai pranešė šia paslauga besinaudojantys „Telia“ ir „Tele2“ klientai. Bendrovės „Telia“ atstovas spaudai Audrius Stasiulaitis patvirtino, kad nesklandumai yra užfiksuoti ir šalinami. Gedimai fiksuoti nuo 13 valandos. „Sutrikimų yra ir mūsų pusėje, dėl jų nesklandumai pastebėti mobiliojo parašo pristatymo platformoje. Gedimas yra šalinamas, niekas neis namo, kol problema nebus išspręsta“, - kalbėjo A. Stasiulaitis. Kokios yra sutrikimų priežastys kol kas neskelbiama. „Tele2“ atstovas spaudai Andrius Baranauskas komentavo, kad bendrovės tinkle sutrikimų nepastebėta. Mobilusis parašas antradienio vakarą ėmė veikti be trikdžių.