Atvira kamera leidžia programišiams įsilaužti į kompiuterius ir per neuždengtą kamerą stebėti, ką veikiate. Tai patvirtino saugumo ekspertai. Pradžioje faktas, kad kažkas gali kompiuterių naudotojus stebėti per jų kameras atrodė gana komiškas: tokias kalbas paskatino feisbuko vadovas Markas Zuckerbergas. Diskusijos apie tai prasidėjo tada, kai M. Zuckerbergas buvo užfiksuotas nuotraukoje, kurioje matyti ir jo „MacBook Pro“ su užklijuota kamera. Dabar apie grėsmę prabilo ir FTB vienas vadovų Jamesas Comey, kuris pasakė, kad kameros užklijavimas yra vienas „išmintingų dalykų“, kuriuos gali padaryti žmonės saugodamiesi. Nors vaizdo pokalbiams skirtos kameros nešiojamuose kompiuteriuose gali būti naudingos, tai yra viena pažeidžiamiausių kompiuterio dalių, kurią programišiai naudoja įsilauždami į kompiuterius ir rinkdami informaciją apie kompiuterių naudotojus. Kai jie tai padaro, informacija gali būti panaudota šantažui ar įsilaužiant į sistemas. Anksčiau buvo tvirtinama, kad šia technologija naudojasi Jungtinių Amerikos valstijų (JAV) vyriausybė, kuri gali atrakinti gyventojų kompiuterius, jų kameras ir stebėti, rinkti informaciją apie piliečius. FTB pareigūnas sakė, kad vyriausybės padaliniuose dirbantys žmonės savo kameras taip pat uždengia, nes bijo, kad piliečiai lygiai irgi gali įsilaužti į jų kompiuterius.