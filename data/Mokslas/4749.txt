Saugumo spragos aptiktos po to, kai žymus Jungtinių Arabų Emyratų disidentas pranešė, kad buvo bandyta įsilaužti į jo „iPhone“. Jungtinių Arabų Emyratų disidentas Ahmedas Mansooras gavo tekstinį pranešimą su nuoroda į neįvardytą tinklalapį. Užuot paspaudęs nuorodą, žinutę jis persiuntė Toronto universiteto mokslininkams, kurie išsiaiškino, kad paspaudus nuorodą būtų įdiegta programa, paremta trimis saugumo spragomis, apie kurias „Apple“ nė nenutuokė. „A. Mansooro telefone įdiegus tokią programą, jis taptų kišeniniu šnipinėjimu prietaisu“, – rašoma Toronto universiteto mokslininkų parnešime. – Programa būtų galėjusi aktyvuoti telefono kamerą ir mikrofoną ir įrašinėti pokalbius, skambučius, žinutes bei rodyti aukos buvimo vietą.“ Toronto universiteto mokslininkai nepareiškė tiesioginių priekaištų Jungtinių Arabų Emyratų pareigūnams, tačiau perspėjo, kad šalies vyriausybė jau buvo įsivėlusi į panašaus pobūdžio atakas, nukreiptas prieš režimą kritikuojančius asmenis.