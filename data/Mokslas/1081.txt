„Net ir už 20 mlrd. JAV dolerių nebus parduota. Tai – amžina garantija“, – pabrėžė jis. P. Durovo žodžiais, didieji Silicio slėnio investuotojai jam ne kartą teikė pasiūlymus parduoti „Telegram“ už 3-5 mlrd. dolerių, tačiau visi jie buvo atmesti. Jis neįvardijo, kas teikė pasiūlymus. „Telegram“ – nemokama, atvirojo kodo susirašinėjimams ir pokalbiams skirta programa, veikianti visose pagrindinėse mobiliojo ryšių įrenginių bei kompiuterių operacijų sistemose. Jos vartotojai gali pasirinkti šifruojamąjį bendravimą, kuomet darbinėse stotyse nelieka jokių duomenų apie jį. „Telegram“ savininkai kritikuoti dėl to, kad ja aktyviai naudojasi teroristinė organizacija „Islamo valstybė“.