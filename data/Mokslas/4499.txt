Šveicarijos Federaliniame technologijų institute (Lozana) sukurtą šviesos sistemą sudaro 18 šviesos šaltinių, išdėstytų į du koncentrinius apskritimus, kurie, savo ruožtu, sudaro maždaug dviejų metrų skersmens erdvinį pusrutulį. Kiekvieną šviesos šaltinį (lempą) sudaro dubens formos reflektorius (veidrodis), į kurį šviesa sklinda iš ksenoninės lemputės. Šviesos spinduliai atspindimi ir fokusuojami į tam tikrą specifinį tašką. Sistemą įjungus maksimaliu galingumu, taškuose, kur koncentruojami spinduliai, fiksuojamas šviesumas, kuris prilygsta 21 700 saulių arba 21,7 MW m-2. Kaip tuose išskirtinai karštuose ir ryškiuose taškuose ir bus testuojamos medžiagos ir įvairūs prietaisai, įrenginiai. Taip pat ši šviesos sistema bus naudojama naujų saulės energijos kaupimo ir konvertavimo metodų paieškai, tobulinimui. Unikali šviesos sistema įrengta Atsinaujinančios energijos mokslų ir inžinerijos laboratorijoje (Laboratory of Renewable Energy Science and Engineering – LRESE). Analogiška sistemos kopija veiks ir pietų pusrutulyje – Australijos sostinėje Kanberoje. Juo galės naudotis visi susidomėję tyrėjai.