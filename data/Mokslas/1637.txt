Laureatai amžiams įrašomi į žmonijos elito gretas: nuo šiol jų klaus nuomonės įvairiausiais klausimais ir į juos lygiuosis. Kodėl gi visuomenė lenkiasi prieš Nobelio premijų autoritetą, bet vargiai žino kitus, kartais ne mažiau dosniomis premijomis lydimus mokslininkų apdovanojimus? Kruopščiai atrinkti, geriausieji iš geriausių atradimai, šimtametė tradicija, solidus piniginis apdovanojimas, auksinis medalis iš karaliaus rankų, minutės tikslumu sustyguota monumentali įteikimo ceremonija ir pasaką primenanti puota po jos – visa tai žavi ir patraukia dėmesį. Bet ir pačios Nobelio premijų atsiradimo aplinkybės ir laikmetis lėmė, kad šis apdovanojimas patraukė plačiosios visuomenės dėmesį, kurio jos nepraranda iki šiol. Tad kaipgi viskas prasidėjo? Tekstas parengtas remiantis informacija iš nobelprize.org, Burtono Feldmano knygos „Nobelio Premija: genialios kontroversijos ir prestižo istorija" (angl. „The Nobel Prize: A History of Genius Controversy and Prestige“, 2012), Istvano Hargittai knygos „Kelias į Stokholmą" (angl. „The Road to Stockholm“ 2007) ir phys.org.