Bendrovės „Samsung“ inovacijų dirbtuvėse „C-Lab“ gimsta startuolių idėjos, kurių dėka mums įprasti įrenginiai, tokie kaip išmanieji telefonai, virsta kitų prietaisų valdymo įrankiais ar netgi padeda nustatyti sveikatos sutrikimus, rašoma pranešime spaudai. Kas naujo šiose dirbtuvėse buvo sukurta pastaruoju metu ir jau netrukus žada pasiekti mus? „1Drop“ – paprastas būdas pasitikrinti gliukozės lygį kraujyje „1Drop“ – tai gliukozės lygio kraujyje matuoklis, veikiantis išmaniojo telefono kameros ir LED lemputės pagalba. Šis matuoklis yra naudojamas kaip keičiamas galinis telefono dangtelis, į kurį įsistato speciali popierinė gliukozės kiekio kraujyje matavimo juostelė. Ant jos patekęs kraujas yra ištiriamas ir apie gautus rezultatus vartotojas informuojamas iš karto. Tikimasi, kad ši technologija ateityje bus pradėta taikyti ir kitoms lėtinėms ligoms, pavyzdžiui, medžiagų apykaitos sutrikimams ar cholesterolio kiekiui kraujyje nustatyti. Vaizdo įrašas apie „1Drop“: „LinkFace“ – turinio valdymas akimis „LinkFace“ yra virtualios realybės (VR) technologija, sekanti žmogaus akių bei veido skleidžiamus signalus ir juos paverčianti į tam tikrą veiksmą. Ši technologija per specialius VR akiniuose įdiegtus jutiklius, fiksuojančius akių ir veido raumenų susitraukimus, vartotojui leis tiesiogiai valdyti įvairiausią turinį. Dabar vaizdo žaidimus žaisti bus dar paprasčiau, o bendravimas ar nustatymų reguliavimas bus įmanomas nenaudojant jokių pultelių! Vaizdo įrašas apie „LinkFace“: „PIXELRO“ – sprendimas, turintiems regėjimo problemų Tai inovacija, jungianti specialią funkcinę telefono plėvelę ir programėlę, kuri padeda žmonėms, kenčiantiems nuo presbiopijos, dar kitaip – senatvinės toliaregystės. Šį regėjimo sutrikimą turintys asmenys, norėdami aiškiai matyti ekrane rodomą vaizdą, turi telefoną atitraukti kiek įmanoma toliau nuo veido arba nešioti akinius. Tuo tarpu ši technologija leidžia to išvengti. Peržiūrėti ar redaguoti turinį, daryti nuotraukas bei susirašinėti su draugais dabar bus galima į ekraną žiūrint iš artimos distancijos. Vaizdo įrašas apie „PIXELRO“: „Hyperity“ – nuotolinis išmaniojo ir kompiuterio valdymas Ši virtualios ir papildytos realybės inovacija išmaniajame telefone ar kompiuteryje esantį turinį leis kontroliuoti ir žiūrėti nuotoliniu būdu. Viskas ko reikės, tai ant galvos užsidėti specialius akinius. Pavyzdžiui, telefonas galės būti padėtas ant stalo, o akiniai patys atkurs jame esantį vaizdą. Panašiai ir su kompiuteriu – akiniuose atkurtą vaizdą galėsite kontroliuoti nuotoliniu būdu. Tam pasitarnaus jūsų išmanusis telefonas. Vaizdo įrašas apie „Hyperity“: „Defind“ – patogesnis apsipirkinėjimas internetu Tai paslauga, kurios idėja kilo norint palengvinti žmonėms apsipirkimą internetu. Naudojant tik išmaniojo telefono kamerą ši inovacija gali padaryti žmogaus pėdos 3D modelį. Vėliau šis modelis naudojamas ieškant sau idealiai tinkančių batų internetinėse parduotuvėse. Taip gerokai palengvinamas batų pirkimo internetu procesas, tad daugiau nebeteks nerimauti, kad naujas pirkinys jums netiks ir jį reikės grąžinti. Vaizdo įrašas apie „Defind“: