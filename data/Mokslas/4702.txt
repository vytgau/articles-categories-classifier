Kaip stipriai robotas turėtų būti panašus į žmogų – vienas pagrindinių klausimų, kuriuos bando atsakyti robotikos specialistai. Vieni tikina, kad robotas turėtų būti socialiai išauklėtas, tai yra toks, kurio vienintelis tikslas būtų tarnauti žmogui. Šiuo metu daugiausiai robotų, kurie galėtų pasitarnauti namuose, yra tokie, kurie gali padėti senjorams, neįgaliesiems, autizmu sergantiems vaikams ir kitų susirgimų turintiems žmonėms. Dažniausiai jie kuriami ir specialiai aplinkai – ligoninei ar slaugos namams. „Aldebaran Robotics“ kūrinys – Pepper – geras šių laikų humanoido pavyzdys. Pepper gali atskirti žmogaus veido išraiškas ir taip su jais bendrauti. Robotas gali elgtis atitinkamai pagal situaciją ir žmogaus, kuriam padeda, nuotaiką. Pepper kaina – apie 10 tūkst. eurų, šiuo metu tik kai kurie Japonijos mokslo tyrimų institutai gali sau leisti naudoti Pepper robotus. Robotas Jibo gali kalbėti, užsakyti maistą, daryti nuotraukas ir priminti dalykus; Roomba yra pakankamai išmanus ir itin funkcionalus siurblys. Pavyzdžių daug, tačiau neatsakytų klausimų – dar daugiau. Robotai gali atrodyti ir kaip gyvūnai. Paro, kuris buvo sukurtas senjorų priežiūrai, panašūs į ruonį. Jis suteikia emocinį palaikymą vyresniems žmonėms. Taigi, kaip turėtų atrodyti tobulas robotas pagalbininkas? Būti panašus į žmogų? Gyvūną? Ar… robotą? 2015 m. buvo pristatyti net keli į žmones panašūs humanoidai – robotė-sekretorė Nadine, Yangyang dainuojantis robotas, Aiko Chihira – robotas, galintis susikalbėti gestų kalba. Nors dirbtino intelekto (DI) specialistai vis dar naudoja Tiuringo testą, tačiau nustatyti, kaip stipriai robotas panašus į žmogų dar nėra galimybių. Tačiau yra dvi savybės, dėl kurių sutinka visi robotikos specialistai – robotas-pagalbininkas turi būti turėti socialinį intelektą ir sugebėti bendrauti su žmonėmis, atpažindamas jų emocijas. Žmonės jau pratę prie išmaniųjų technologijų naudojimo kiekviename žingsnyje – kompiuteriai, telefonai, planšetės ir t. t. Robotai kompanionai – tiesiog kitas žingsnis, phys.org tikina Adeline Chanseau.