5G mobiliojo ryšio technologija tapo viena iš dažniausiai aptariamų temų šiuo metu Hanoveryje, Vokietijoje, vykstančioje pasaulinėje skaitmeninių įrenginių mugėje „CeBIT 2017“. Rytų Azijos, Europos ir JAV technologijų įmonės rengiasi naujų, daug pažangesnių priemonių išpopuliarėjimui. Įgalinus itin efektyvų plačiajuostį 5G ryšį vis dažniau susidursime su daiktų internetu (IoT) vadinamais per tinklą sąveikaujančiais įrenginiais. Šios technologijos paskatins tikrą proveržį pramonės, sveikatos priežiūros ir saugumo srityse. Tikimasi, kad patikimesnę ir spartesnę 5G technologiją bus galima pritaikyti ir išmaniosios gamybos bei autonominio vairavimo priemonėms. Komercinis 5G mobiliojo ryšio tinklo diegimas turėtų prasidėti 2020-aisiais.