Dmitrijus Peskovas ketvirtadienį žurnalistams sakė, kad JAV sprendimas „meta šešėlį ant mūsų Amerikos kolegų kaip patikimų partnerių“ ir buvo priimtas siekiant neigiamai paveikti „Kaspersky“ konkurencingumą tarptautinėje rinkoje. JAV vyriausybė trečiadienį uždraudė federalinėms tarnyboms naudoti Rusijos antivirusinės programinės įrangos gamybos kompanijos „Kaspersky Lab“ produkciją, teigdama, kad bendrovė palaiko rizikingus ryšius su Rusijos žvalgyba, kas kelia grėsmę JAV nacionaliniam saugumui. Antivirusinės programinės įrangos gamybos kompanija nekartą neigė tokių ryšių egzistavimą. „Kaspersky Lab“ nepalaiko netinkamų ryšių nė su viena vyriausybe, todėl viešai nėra pateikta jokių pagrįstų įrodymų paremti šiuos kompanijai metamus melagingus kaltinimus“, – agentūrai AFP atsiųstame elektoriniame laiške teigė bendrovė. „Vienintelė išvada, rodos, yra ta, kad „Kaspersky Lab“, privati kompanija, atsidūrė geopolitinės kovos sūkuryje ir su ja nesąžiningai elgiamasi, nors kompanija niekada nepadėjo ir nepadės jokiai vyriausybei pasaulyje šnipinėti internete ar vykdyti kibernetines atakas“, – pareiškė „Kaspersky Lab“.