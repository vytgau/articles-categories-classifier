Šianakt 23 val. Vilniuje (Ukmergės g. 240) ir 20:30 Kaune (Savanorių pr. 206A)„iPhone 7“ prekiauti pradės „Topo centras“. „Topo centre“ gros DJ muzika, bus galima išbandyti inovatyvius produktus, o visiems įsigijusiems „iPhone 7“ bus padovanoti šio telefono marškinėliai. Durys atidaromos Vilniuje 23 val., Kaune 20 val. 30 min. Norinčių įsigyti „iPhone 7“ eilė bus formuojama iškart atidarius parduotuvės duris. Kitoms parduotuvėje esančioms prekėms taip pat bus taikomos nuolaidos. Sertifikuotas „Apple“ produkcijos platintojas „Tele2“ oficialią prekybą „iPhone 7“ Lietuvoje taip pat pradės kiek įmanoma anksčiau: telefonais pradės prekiauti ketvirtadienio naktį, nuo 12 valandos nakties, vos prasidėjus pirmajai oficialaus telefonų pardavimo Lietuvoje dienai. Naktinė prekyba vyks Vilniaus „Akropolyje“ ir startuos rugsėjo 23 d., 00:01 val. Renginyje laukiama ne tik „iPhone 7“ pirkėjų. Sudarant sutartį, su 20 proc. nuolaida bus galima nusipirkti visus kitus salone turimus telefonus. „iPhone 7“ prekybos starto Vilniaus „Akropolyje“ bus laukiama nuo 22 val. ketvirtadienį. „Tele2“ klientams gros „Happyendless DJs“ Benua ir Andrius Alien, bus dalinami „Tele2“ prizai. „Teo“ ir „Omnitel“ atstovas žiniasklaidai Audrius Stasiulaitis tvirtino, kad kaip oficiali „Apple“ atstovė bendrovė yra išbandžiusi įvairius „iPhone“ telefonų pristatymo būdus, įskaitant ir naktinę prekybą.„Mūsų klientams daug patogiau juos gauti tiesiai į namus, o ne vidurnaktį lankytis prekybos vietose. Nuo rytdienos ryto iš anksto įsigytus „iPhone 7“ ir „iPhone 7 Plus“ pristatome tiesiai į rankas, o tie, kas norės įsigyti salone, tai galės padaryti taip pat rytoj, nuo 10 val. ryto“, – sakė A. Stasiulaitis. Tokios politikos laikosi ir „iDeal“: prekyba naujais telefonais prasidės atsidarius parduotuvėms, 23 d. rytą. „Bitė Lietuva“ pirmadienį į pavakarę paskelbė pradedanti telefonų „iPhone 7“ prekybą internetinėje parduotuvėje. Antradienį prekyba prasidėjo ir salonuose.