Pietų Korėjoje „Note 7“ savininkai, kurie vietoj prietaisų su pavojingomis baterijomis gavo saugius išmaniuosius, skundžiasi, kad telefonai kaista ir labai greitai išsikrauna, be to energijos atsargos senka net įkrovimo metu. Vienas išmanusis telefonas su 75 proc. akumuliatoriaus užpildymu, prijungtas prie maitinimo adapterio, išsikrovė iki 49 proc. per 39 įkrovimo minutes. Kitam pirkėjui „Galaxy Note 7“ išsikrovė nuo 90 iki 40 proc. ir perkaito. Visi prietaisai nusiųsti į techninio aptarnavimo centrą, juos rekomenduojama pakeisti naujais modeliais. „Samsung“ jau žino dabartines problemas ir aktyviai jas analizuoja, tačiau tikina, kad gedimai nėra susiję su baterijomis. Esą tai yra pavieniai atvejai. Tikimasi, kad tai netaps nauja masine problema, o trūkumai bus kaip įmanoma greičiau ištirti bei pašalinti.