Beveik trys ketvirtadaliai (74 proc.) amerikiečių anksčiau yra teigę, kad jiems labai svarbu kontroliuoti tai, ką pasiekia jų asmeninė informacija, rašo „IFL Science“. Ir net 60 proc. žmonių pripažino, kad jie nenoriai atskleistų net ir savo elektroninio pašto adresą. Naujas tyrimas, kurį atlikto Masačusetso technologijų institutas, parodė, kad 98 proc. koledžo studentų noriai dalija savo artimiausių draugų elektroninio pašto adresus, jeigu jiems pažadamas... gabalas picos. Iš viso apklausoje dalyvavo 3108 MIT studentų. Jų buvo paprašyta atskleisti artimiausių draugų elektroninio pašto adresus. Pusei žmonių mainais už informaciją pasiūlyta picos. Šioje grupėje 98 proc. žmonių tyrėjams atskleidė savo draugų elektroninio pašto adresus. Kitai pusei tyrimo dalyvių mainais nesiūlyta nieko, tačiau ir čia 94 proc. studentų nurodė tyrėjams savo draugų elektroninio pašto adresų. Beje, verta paminėti, kad šioje grupėje 6 proc. studentų nurodė netikrus draugų adresus, kad apsaugotų savo draugų privatumą, ir šioje grupėje tokių studentų buvo daugiau nei grupėje, kurios atstovams buvo pasiūlyta picos. „Nors žmonės sako, kad jiems rūpi privatumas, jie taip pat yra pasirengę lengvai atskleisti privačių duomenų mainais už paskatą“, – konstatuoja tyrimo autoriai.