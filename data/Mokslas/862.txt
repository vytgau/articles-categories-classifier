Uodai ir erkės skirtingai reaguoja į speigą. Pavyzdžiui, erkės puikiai geba giliai įsirausti po lapais šaltuoju periodu, kur susiradusios šiltesnę vietelę, išgyvena iki pavasario. Šiems gyviams natūralus miško kompostas yra tarsi antklodė, kuri saugo nuo speigo ir sniego. Būtent sniegas padeda šiems ligas platinantiems gyviams geriau išgyventi žiemą, nes sniegas uždengia žemę. Mokslininkė įspėja saugotis erkių bent šiek tiek sušilus orams – jos labai gajos, nes vos atšilus tampa aktyvios ir gali įsisiurbti, kadangi jos nemiega žiemos miegu, todėl „vos tik atšilus, jos ims ieškoti šviežio kraujo“. Tuo metu uodai orų pokyčius išgyvena skirtingai. Vieni gali būti prisitaikę prie šalčio. Yra uodų, kurie, pavyzdžiui, Kanadą pasiekia iš pačios Arkties – jiems speigas nebaisus. Uodų kiaušinėliai taip pat gali išgyventi žemą temperatūrą, nes jie turi biologinio skysčio, savotiško antifrizo, kuris neleidžia jiems užšalti žiemą. Tačiau tie uodai, kurie atskrenda iš šiltesnių kraštų į vėsesnį klimatą, gali ir neišgyventi žiemos, rašoma popsci.com.