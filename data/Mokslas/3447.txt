Valdyti bepilotę skraidyklę – užduotis ne iš lengvųjų. Tačiau vienu metu valdyti dvi dešimtis aparatų atrodo apskritai neįmanoma. Ir vis dėlto Pietų Kalifornijos universiteto mokslininkai įrodė, kad negailint pastangų galima priversti sinchroniškai skristi tikrai padorų būrį bepiločių skraidyklių. Ore atliekami triukai yra valdomi specialia programa. Visus veiksmus stebi kameros, iš kurių vaizdas siunčiamas į pagrindinį kompiuterį, kontroliuojantį, kad kiekvienas bepilotis skraidantis aparatas judėtų savo trajektorija ir neužkliūtų už kitų.