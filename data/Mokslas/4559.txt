Kaip rodo naujausias pavyzdys, reaguoti reikia labai rimtai. JAV Floridos valstijoje gyvenantis Nathanas Dornacheris kartu su šeima niekuo neypatingą rugsėjo savaitgalį išsiruošė į tradicinį apsipirkimą. Sugrįžus į namus prasidėjo daiktų iškrovimas iš „Jeep Cherokee“ automobilio, o liūdnai pagarsėjęs „Samsung Galaxy Note 7” liko krautis automobilyje. Kai šeima persinešė į namus naujai nusipirktą stalą ir sugrįžo išsikraustyti kitų pirkinių, juos ištiko šokas: automobilis skendėjo liepsnose, rašo autoblog.com. Atvira liepsna liepsnojo visas automobilio salonas, pro atvirus langus veržėsi tiršti juodi dūmai. Kol atvyko ugniagesiai, jau nebebuvo ką gelbėti: automobilis buvo visiškai suniokotas. And here I thought the hoverboard guy would never get another job again: https://t.co/qHo5EEnLbT — Alex Kantrowitz (@Kantrowitz) September 13, 2016  Ugniagesiai greitai nustatė tikrąjį gaisro kaltininką. Tai buvo „Samsung Galaxy Note 7”. Į tokį įvykį „Samsung” negalėjo nereaguoti, tad greit buvo paskelbtas viešas kompanijos komentaras:„Esame informuoti apie incidentą ir bendradarbiaujame su ponu Dornacheriu siekdami kuo nuodugniau ištirti šį atvejį ir padarysime viską, ką tik galime dėl jo. Pabrėžiame, kad vartotojų saugumas – svarbiausias „Samsung“ prioritetas. Primygtinai siūlome telefonų savininkus pasinaudoti produktų keitimo programa, apie kurią pranešta praėjusią savaitę. Pagal šią programą „Samsung Galaxy Note 7” savininkai gali pasikeiti turimą išmanųjį telefoną į naują ir visiškai saugų“.