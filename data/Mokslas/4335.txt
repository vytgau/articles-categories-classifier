Kompanijos bendradarbiauja su „Pacific Light Data Communication“ – Kinijos kompanija, priklausiančia „China Soft Power Technology“, kuri yra santykinai nauja šioje srityje ir siūlo visiškai naują technologiją. Kai tik 12,8 tūkst. mylių kabelis veiks visu pajėgumu, jis taps greičiausia duomenų siuntimo linija, einančia per Ramųjį vandenyną. Apie tai pirmą kartą paskelbta praėjusių metų pabaigoje. Tikinama, kad jo įrengimas kompanijoms kainuos apie 400 mln. dolerių. Pranešama, kad kabelio tiesimo darbai turėtų būti baigti apie 2018 m. Tai jau šešta povandeninė duomenų siuntimo linija, į kurią yra investavusi „Google“ – „Unity“, „Faster“, „SJC“, „MONET“ ir „Tannat“. Nors iš pirmo žvilgsnio „Google“ ir „Facebook“ partnerystė gali pasirodyti keista, tačiau diegiant daug kainuojančias ir sudėtingas technologijas toks bendradarbiavimas yra įprastas. Tarkime, „Facebook“ ir „Microsoft“ neseniai kartu kūrė panašią liniją, sujungiančią Šiaurės Amerikos ir Europos žemynus. Į šią technologijų sritį investuoja ir „Amazon“. Like faster, share & comment quicker, search speedier 🚀 @google & @facebook build 120 Terabit trans-Pacific cable https://t.co/dJLLfxaCLC— Karl Grün (@KarlGrn) October 12, 2016 