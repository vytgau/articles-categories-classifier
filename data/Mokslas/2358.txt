Skraidančių paukščių kiaušiniai yra pailgos formos bei asimetriški, o neskraidančių paukščių, pavyzdžiui, stručių kiaušiniai labiau primena rutulį. „Mano kolegos ir aš buvome sudominti skirtingų kaušinių formų, – sakė tyrimo autorė Mary Stoddard, dirbanti Prinstono universitete. – Visų paukščių kiaušiniai atlieka tą pačią funkciją – saugo ir maitina jauniklius. Tačiau nepaisant tos pačios funkcijos, jie turi skirtingas formas.“ Pavyzdžiui, raibosios pelėdos kiaušiniai yra praktiškai tobulos rutulio formos, o tilviko – ašaros formos. Tai sudomino mokslininkus imtis išsamaus tyrimo. Mokslininkai ištyrė 50 tūkst. kaušinių, kurie priklauso 1400 rūšių paukščių. Nustatyta, kad kuo kiaušinis pailgesnis ir asimetriškesnis, tuo didesnė tikimybė, kad jaunikliai skraidys. Tyrėjai, kurie naudojosi biologijos, kompiuterių mokslo, fizikos bei matematikos žiniomis. „Skirtingos perspektyvos leido mums suvokti kiaušinių formų skirtingumą, į tai galėjome pažvelgti ir mechaniškai, ir funkciškai. Galėjome klausti ir „kodėl“, ir „kaip“, – teigė tyrimui vadovavusi M. Stoddard.