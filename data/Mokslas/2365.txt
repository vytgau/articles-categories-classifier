Tarp paveiktų svetainių yra Ohajo gubernatoriaus Johno Kasicho svetainė. Svetainėse, į kurias buvo įsilaužta pasirodė „Team System DZ“ pasivadinusios grupuotės žinutė, kurioje žadama keršyti JAV prezidentui Donaldui Trumpui. „Trumpai, tu ir visi tavo žmonės atsakysite už kiekvieną kraujo lašą, praliejamą musulmonų šalyse. Aš myliu „Islamo valstybę“, – buvo rašoma žinutėje, aukso spalvos raidėmis juodame fone. Žinutėje taip pat buvo baltas simbolis, panašus į arabiškus rašmenis. J.Kasicho svetainėje paskelbtoje žinutėje taip pat buvo grojamas islamiškas kvietimas maldai. Taip pat buvo paveikta viena Hauardo apygardos, esančios Merilande keli kilometrai nuo sostinės Vašingtono, svetainė. Kai kurios iš minimų svetainių anksti pirmadienį dar neveikė, o J.Kasicho svetainė (overnor.ohio.gov), kuri sekmadienį buvo uždaryta, jau veikė.