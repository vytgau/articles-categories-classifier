Lapkričio pradžioje „HTC Bolt“ buvo pristatytas JAV vien tik „Sprint“ operatoriaus klientams. Jis savo dizainu labai primena „HTC 10“, tačiau skiriasi savo galimybėmis. Pavyzdžiui, turi apsaugą nuo vandens ir dulkių pagal IP57 standartą, bet neteko standartinio 3,5 mm ausinių lizdo. „HTC 10 evo“ gavo visas „HTC Bolt“ ypatybes: aliuminio korpusą, pirštų atspaudų skaitytuvą, integruotą į pradžios mygtuką, 5,5 colių ekraną su quad HD (2560 x 1440 px) raiška ir apsauginiu stiklu „Corning Gorilla Glass 5“, 16 megapikselių pagrindinę kamerą su optiniu vaizdo stabilizavimu ir gebėjimu filmuoti 4K vaizdo įrašus, bei 8 megapikselių priekinį fotoaparatą. Aparatūros pagrindu pasirinktas „Qualcomm Snapdargon 810“ procesorius, 3 GB RAM ir 32 GB vidinės atminties, išplečiamos microSD atminties kortelėmis (iki 2 TB). Baterija turi 3200 mAh talpą ir greito įkrovimo technologiją „Quick Charge“. Darbas atliekamas valdant operacinei sistemai „Android 7.0 Nougat“ su „HTC Sense“ sąsaja. „HTC 10 evo“ bus siūlomas trijų spalvų – aukso, sidabro ir pilkos. Pardavimus ketinama pradėti iki lapkričio pabaigos. Išmanusis telefonas kainuos apie 600 JAV dolerių.