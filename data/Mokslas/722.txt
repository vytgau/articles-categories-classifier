Atrodo, kad turėdami vos vieną blogą įprotį jau atsiliekame nuo jų, tačiau iš tikrųjų ir garsiausi technologijų pasaulio milijardieriai nėra tobuli. Štai kokius prastus įpročius turi Markas Zuckerbergas, Jeffas Bezosas, Markas Cubanas ir Steve'as Jobsas. Markas Zuckerbergas yra šykštus ir vos pabudęs griebia telefoną Ką darytumėte, jei jūsų sąskaitoje būtų daugiau nei 70 milijardų dolerių? Iš esmės turėtumėte laisvę pirkti, keliauti ir daryti ką tik panorėję. Visgi, Markas Zuckerbergas atsipalaiduoti nemėgsta, todėl yra stebėtinai šykštus. Į darbą jis važinėja juodu „Volkswagen GTI“, nors gyvena turtingų žmonių rajone ir niekas net neatkreiptų dėmesio į prabangesnį automobilį. Italijoje jis ir jo žmona Priscilla Chan buvo pastebėti valgantys „McDonalds“ restorane. Per savo medaus mėnesį. Na, ir, aišku, visi pastebi pilkų marškinėlių bei džinsų kombinaciją, kurią Zuckerbergas dėvi kasdien. Tie marškinėliai kartais būna verti ir 300 dolerių, tačiau tai vis tiek kur kas mažiau nei kiek kiti milijardieriai išleidžia savo aprangai. Tačiau šykštumas nėra vienintelis keistas Zuckerbergo įprotis. Jis pabudęs visada griebiasi telefono, net kai dar nebūna įsidėjęs kontaktinių lęšių. Taigi, telefoną laiko prie pat veido. Specialistai jau seniai pasakoja, kad telefono vos pabudus tikrinti nereikėtų. Jeffo Bezoso darbuotojai patiria psichologinį spaudimą Tuo tarpu „Amazon“ vadovas Jeffas Bezosas visada puikiai išsimiega ir rytą praleidžia su šeima. Jis daug ilsisi ir nevengia kai kurių darbų patikėti kitiems vien tam, kad nepervargtų ir išlaikytų sveiką protą. Tačiau savo nepasitenkinimo kitų darbuotojų veiksmais jis neslepia. Jeffas Bezosas vos pajutęs silpnumą, pastebėjęs, kad darbuotojas išsisukinėja ar prisiima kitų žmonių atliktų darbų autorystę, pradeda psichologinį puolimą. Kartais tik sarkastiškomis pastabomis, o kartais darbuotojų pasitikėjimą savimi jis tiesiog traiško žodžiais. Garsiausios jo pasakytos frazės: „Tu tinginys ar nekompetentingas?“ „Atsiprašau, ar šiandien išgėriau savo kvailumo tabletes?“ „Ar turiu eiti pasiimti dokumentus, patvirtinančius, kad aš šios kompanijos vadovas, kad liautumeisi su manim ginčijęsis?“ Galite pamanyti, kad tai – tam tikra valdymo ar net motyvacijos forma, tačiau darbuotojai mano, kad Bezosas kartais tiesiog prasčiau jaučiasi ar net mėgsta, kai jam pataikaujama. Markas Cubanas – televizoriaus fanas Verslininkas, milijardierius, investuotojas ir Dalaso „Mavericks“ savininkas iš tiesų nemėgsta persidirbti. Jo pinigai sukasi nesuskaičiuojamoje galybėje įmonių ir darbo tikrai yra, siekiant suvaldyti šiuos finansus, prižiūrėti NBA komandą ir kurti naujus planus. Tačiau Cubanas prisipažįsta, kad žiūri per daug televizijos. Cubanas dažnai užmiega prie įjungto televizoriaus, nes jį žiūri kiekvieną vakarą. Teigiama, kad net nelabai svarbu, kas rodoma – jis vis tiek nori patikrinti. Televiziją jis žiūri ir keliaudamas, nors pats suvokia, kad tai yra blogas įprotis. Kita vertus, jis turi ir teigiamų savybių – leidžia mintis nukreipti nuo darbo. Cubanas ilsisi ir bent 3 valandas per dieną skaitydamas bei bent vieną valandą sportuodamas. Steve'as Jobsas rengėsi visada taip pat „Apple“ vadovas turėjo daugybę keistų elgesio ir charakterio bruožų. Daugeliui keista buvo vien tai, kad jis kasdien dėvi tuos pačius drabužius. Tačiau jo asmenybė buvo kur kas keistesnė nei vien taip pat atrodantys drabužiai. Steveas Jobsas kartais mėnesių mėnesius valgydavo tą patį maistą. Kartais darbe jis nuolat valgydavo morkas, o kartais – obuolius. Tokia manija nėra sveika žmogaus psichikai, tačiau vienodas maistas kenkia ir kūnui. Anksčiau Jobsas reguliariai vartojo narkotikus, tačiau pats teigė to įpročio atsikratęs dar 1974 metais.