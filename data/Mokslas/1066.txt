Nors kažkada tai galėjo priminti fantastinio filmo scenarijų, dabar tapo realybe. Technologijų ekspertai vis dažniau kalba apie tai, kad šiandien esame ties riba, kuomet dirbtinis intelektas masiškai įsiterpia į mūsų gyvenimą ir jį keičia negrįžtamai. Ne kas kitas, o būtent išmanieji telefonai palaipsniui tampa pagrindine dirbtinio intelekto platforma, tačiau neabejojama, jog jau netrukus jie paveiks ir visą ekonomiką bei bus pradėtas taikyti daugybėje sričių, pradedant gamyba ir baigiant sveikatos priežiūra. Neabejojama, jog tuo pačiu bus sukurta naujų programų bei paslaugų, o tai paskatins ir naujų verslų kūrimąsi. Ką gi, sveiki atvykę į ateitį. Kompiuterius keičia telefonai Tyrimai rodo, kad dirbtinis intelektas gali įnešti ne tik sumaišties, bet ir duoti realios naudos kasdieniame gyvenime. Jau dabar numatyta įgyvendinti ne vieną dirbtinio intelekto panaudojimo scenarijų ne tik išmaniuosiuose telefonuose, bet ir mažmeninės prekybos, gamybos, sveikatos priežiūros, energetikos ar transporto sektoriuose. Visose šiose srityse dirbtinis intelektas gali padėti tobulinti verslą didinant jo efektyvumą, patikimumą bei saugumą, taip pat mažinant laiko kaštus. Dirbtinis intelektas gali pasitarnauti ir gerinant duomenų apdorojimą, tiekimą, padėti optimizuoti bei automatizuoti įvairius procesus. Maža to, ne tik didieji verslai galės pajusti dirbtinio intelekto teikiamą naudą. Tai neabejotinai būsime ir mes, kadangi išmanieji telefonai su dirbtinio intelekto technologija taip pat pateks į kiekvieno iš mūsų rankas. Tyrimų bendrovės „International Data Corporation“ (IDC) duomenimis, 2016 metais vienam parduotam kompiuteriui teko 5,6 išmaniojo telefono. Akivaizdu, jog išmaniųjų telefonų rinka įgauna milžinišką pagreitį ir neabejotinai pralenkia bet kokio kito elektronikos įrenginio pardavimą. IDC taip pat prognozuoja, jog 2021 metais daugiau nei 60 procentų visos pasaulio populiacijos turės po išmanųjį telefoną. Jau šiandien tai yra plačiausiai naudojamas elektronikos įrenginys ir būtent jis taps įprasta masinio dirbtinio intelekto naudojimo platforma. Technologijų gigantai investuoja į dirbtinį intelektą Pirmuosius realius dirbtinio intelekto pritaikymo atvejus vartotojų įrenginiuose šiemet pristatė bendrovė „Huawei“ išmaniajame telefone „Mate 10 Pro“, rašoma pranešime spaudai. Išskirtinio dirbtinio intelekto lusto ir savaime besimokančios mašinos galimybių pagalba šis įrenginys lengvai gali tilpti kišenėje bei atlikti užduotis, kurios yra sunkiai įsivaizduojamos net ir visai neseniai sukurtiems superkompiuteriams. Kaip savo ataskaitoje „Mobilusis dirbtinis intelektas ir pažangiųjų įrenginių ateitis“ tvirtina IDC, dirbtinis intelektas šiandien stovi ant kitos didžiosios technologinės revoliucijos slenksčio, kuri iš esmės gali pakeisti visuomenę į gerąją pusę. Palengvins kasdienį gyvenimą Jau turbūt mažai ką nustebins tai, jog dirbtinio intelekto funkcijų integracija į išmaniuosius telefonus leidžia atlikti „stebuklingas“ užduotis. Štai norint savo išmaniajame telefone užsisakyti bilietą į kiną pakaks gatvėje nufotografuoti konkretaus filmo, kurį norite pamatyti, plakatą. Vos vienas mygtuko paspaudimas – ir bilietas jau jūsų. Apie tokias galimybes kažkada buvo galima tik pasvajoti. Tačiau tai – tik pradžia. Remiantis IDC tyrimais, išmanieji telefonai taps intelektualiomis mašinomis, kurios suteiks unikalios patirties galėdamos numatyti tai, ką naudotojas norės daryti toliau, ir tam įgyvendinti imsis realių veiksmų. Neabejojama, jog būtent dirbtinio intelekto dėka atsiras naujų pažangių programų, kadangi specialiais lustais aprūpinti mobilieji įrenginiai geriau supras vartotoją bei jam automatiškai pateiks personalizuotas paslaugas ir potyrius. Galimybės neribotos Be jau aptartų dirbtinio intelekto galimybių, tarp programų ir funkcijų, kurios pirmiausia pajus įrenginyje integruoto dirbtinio intelekto naudą, išskiriamos dar kelios. 1. Virtualus skaitmeninis asistentas: esant mažesnei priklausomybei nuo virtualiame debesyje esančio dirbtinio intelekto ir mobiliojo ryšio, virtualus asistentas ir balsas gali tapti pagrindine priemone naudotojui sąveikauti su išmaniuoju telefonu. 2. Papildytoji realybė: papildytoji realybė taip pat pajus dirbtinio intelekto naudą. Šiandien ši technologija reikalauja didelio masto duomenų apdorojimo virtualiame debesyje. Su dirbtiniu intelektu, kuris labiau veikia pačiame įrenginyje, naudodamas jo darbinę atmintį, papildytoji realybė bus valdoma efektyviau, suteikiant jai naujų funkcijų ir galimybių. 3. Kameros: turint specializuotą įrenginio procesorių, kuris nuolat analizuoja tai, ką „mato“ įrenginio kamera naudotojui paspaudus fotografavimo mygtuką, reguliuojamas vaizdo ryškumas, ISO jautrumas, spalvų tekstūra, išlaikymo trukmė arba pasirenkamas reikiamas fotografavimo režimas. Visa tai turės įtakos geresnei vartotojo patirčiai. 4. Gerovė ir sveikatos priežiūra: užtikrinant optimalią naudotojo duomenų apsaugą, daugelis įrenginio programų galės siųsti naudotojui (ir jo gydytojui) pranešimus, reaguojant į realiu laiku užfiksuotų paciento ir jo įrenginių duomenų analizę. Tokiu būdu bus galima numatyti vizitus pas gydytoją, kai naudotojams reikės medicininės konsultacijos, o gydytojai galės padėti pacientams, kai dirbtinio intelekto algoritmas ištirs sveikatos būklę ir aptiks potencialią grėsmę.