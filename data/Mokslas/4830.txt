Anglijos pietryčiuose esančioje laboratorijoje gyvena beveik 400 bestuburių, įskaitant ir dešimtis rūšių tarantulų ir skorpionų. Jų nuodai mirtinai pavojingi ir žmogui gali kainuoti gyvybę. Nepaisant to, mokslininkai įsitikinę, kad šie nuodai gali išgelbėti daugybę gyvybių. Laikinai užmigdę savo augintinius, laboratorijos darbuotojai, pasitelkę elektrostimuliacijos procedūrą, iš jų pasisavina mikroskopinį lašelį nuodų. Anot mokslininkų, aukso vertės nuodai gali tapti naujos kartos vaistų pagrindu. Nepaisant to, iki toldar laukia ilgas ir sunkus darbas – nuodus būtina išskaidyti dalimis. Būtent šios molekulės leidžia vorams ir skorpionams taip sėkmingai žudyti savo aukas. Mokslininkai viliasi, kad toks pat scenarijus įmanomas ir kalbant apie bakterijas, kurioms jau nebebaisūs tradiciniai antibiotikai. Šiuo metu laboratorijos darbuotojai bendradarbiauja su keliomis farmacijos bendrovėmis, kurios padės šiuos nuodus paversti vaistais.