Kinijos išmaniųjų telefonų gamintojas „Xiaomi“ dažnai yra gretinamas su „Apple“, jo gaminiai yra gavę sinonimą Kinijos „iPhone". Įdomu tai, kad išmaniojo rėmelis pagamintas ne iš aliuminio lydinio, o iš nerūdijančio plieno, o pats korpusas apsaugotas nuo vandens purslų. Kitas detalė – naujasis modelis neturi 3.5 mm audio jungties. Išmanusis telefonas „Xiaomi“ gavo 5,15 colių Full HD ekraną (ryškumo reguliavimas nuo 1 iki 600 nitų, mėlynos spalvos filtras akių apsaugai, 4096 foninio apšvietimo lygiai), dvigubą kamerą ir stereo garsiakalbius. Minėtas dvigubas modulis naudoja 12 megapikselių jutiklį su plačiu matymo kampu ir 12 MP teleobjektyvą, kurių derinys suteikia 2x priartinimą be kokybės nuostolių ir portretų režimas su Bokeh efektu. „Xiaomi“ techniniai duomenys įspūdingi: aštuonių branduolių lustas „Snapdragon 835“, 6 GB naujausios kartos (LPDDR4X 1866 Mhz) operatyviosios atminties, iki 128 GB ROM, 8 megapikselių priekinė kamera, galinti įrašinėti vaizdo įrašus Full HD formatu, 3350 mAh baterija, palaikanti greitą įkrovimą, bei „Android“ OS su firmine sąsaja MIUI 8. Yra Bluetooth 5.0 (antrasis išmanusis telefonas po „Samsung Galaxy S8“) ir NFC moduliai. Gamintojas tai pat pasiūlys keraminę „Xiaomi Mi6“ versiją su 16 karatų aukso kameros apvadais.  Prietaiso matmenys – 145,17 x 70,49 x 7,45 mm, svoris – 168 g (keramikinė versija sveria 182 g.). Bus parduodamos trys „Xiaomi Mi6“ modifikacijos: – standartinė (6/64 GB) Kinijoje kainuos apie 340 eurų, už modifikaciją su du kartus talpesne vidine atmintimi prašys 394 eurų, o už aukščiausios klasės modelį (keramika, 6 GB RAM + 128 GB ROM) teks atiduoti 408 eurus. Pardavimai prasidės balandžio 28 d. Galimos spalvos – ryškiai juoda, ryškiai mėlyna, balta stiklinė versija ir juoda keramikinė.