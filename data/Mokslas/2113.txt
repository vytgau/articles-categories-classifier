Europos pietų observatorijos (ESO) Labai dideliu teleskopu Čilėje pastebėtos trys labai aiškios besiformuojančių žvaigždžių grupės Oriono ūke, artimiausioje Žemei žvaigždžių „gamykloje“, ketvirtadienį pranešė observatorijos mokslininkai. „Pirmą kartą pamačius duomenis, tai buvo toks „Oho!“ momentas, kuris nutinka tik kartą, ar du astronomo gyvenime“, – pranešime sakė ESO astronomas Giacomo Beccari. Nuotraukos atskleidė, „kad be abejonės, matome tris atskiras žvaigždžių populiacijas centrinėje Oriono dalyje“. Ankščiau manyta, kad visos žvaigždės jauname ūke susiformavo vienu metu. Dabar regis matome, kad žvaigždės gimimas nutinka pliūpsniais ir „greičiau negu manėme ankščiau“, – sakė komanda. Atsižvelgdama į žvaigždžių Oriono ūke ryškumą ir spalvą, komanda nustatė, kad trys skirtingos žvaigždžių grupės gimė per tris milijonus metų. Ūkas – tai milžiniškas dujų ir dulkių debesys, kuriame susiformuoja žvaigždės. Geriausiai mums žinomas yra Oriono ūkas, esantis už 1 350 šviesmečių nuo Žemės. Jis matomas plika akimi, nes yra ryškiausias taškas Oriono žvaigždyne