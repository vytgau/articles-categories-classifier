Pietų Kalifornijos universiteto studentų sukonstruota raketa pakilo į tokiems prietaisams rekordinį aukštį – beveik 44 kilometrus. Raketa dar kovo 4 d. paleista iš dykumos, esančios Naujosios Meksikos valstijos pietvakariuose. Ši raketa sukonstruota vos per tris mėnesius. Anot projekto autorių, buvo atsižvelgta į ankstesnius nesėkmingus studentų iš viso pasaulio mėginimus. Tiesa, anot raketą konstravusių studentų, ši raketa – tai tik tyrimams skirtas projektas, o pagrindinis studentų tikslas – sukonstruoti prietaisą, kuris galės pakilti į 100 kilometrų aukštį, kuris laikomas Žemės atmosferos ir kosmoso riba.