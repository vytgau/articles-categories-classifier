Labiausiai savo vaikų veikla internete yra susirūpinę tėvai, auginantys 13-14 metų paauglius. Būtent nuo šio amžiaus vaikai tampa užkietėjusiais interneto vartotojais – per parą jie internete dažnai praleidžia po daugiau kaip 5 valandas. Vaikų internete tyko įvairūs pavojai: iš jų bandoma išgauti asmeninės informacijos, nuotraukų. Pažeidžiama grupe internete gali mėginti pasinaudoti ir nusikaltėliai. DELFI skelbė ne vieną atvejį, kai vaikai tapdavo nusikaltimų aukomis su skriaudikais susipažinę internete, pavyzdžiui, socialiniuose tinkluose ar pokalbių svetainėse. Iniciatyvos tikslas - saugumo klausimais patarti tėvams, mokytojams ir vaikams. Planuojama, kad saugaus elgesio įgūdžiai bus formuojami paskaitomis mokyklose, susitikimuose su tėvais, o visą informacija talpinsime svetainėje auguinternete.lt. Programa „Augu internete“ nuo šiandien taip pat prisijungia prie Lietuvos Respublikos Prezidentės Dalios Grybauskaitės inicijuotos nacionalinės socialinio saugumo kampanijos „Už saugią Lietuvą“ ir tampa kampanijos partnere.