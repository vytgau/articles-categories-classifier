Ambicingas startuolis iš Didžiosios Britanijos sugalvojo netikėtą vištų plunksnų panaudojimo būdą. Ir kalba šį kartą eina toli gražu ne apie naują pagalvių kimšimo metodą. Londono Imperatoriškojo koledžo doktorantai sugalvojo „Aeropowder“ – šilumai atsparią medžiagą, kuri gaminama iš vištų plunksnų. „Plunksnos – nuostabu. Jos sukurtos gamtos, kad apsaugotų paukščius esant pačioms ekstremaliausioms sąlygoms. Tad jos labai lengvos, tačiau tuo pat metu gerai laiko šilumą, yra atsparios drėgmei ir bioskaidžios. Nuostabi medžiaga! Ir mūsų idėja slypi tame, kad visas šias savybes galima panaudoti žmonių gerovei“, - sakė „Aeropowder“ kūrėja Elena Dieckmann. Norėdami rasti būdą, kaip išsaugoti kiek įmanoma daugiau pirminės žaliavos savybių, mokslininkai atliko daug eksperimentų: plunksnas degino, užšaldė, pynė. Eksperimentų metu buvo nuspręsta susikoncentruoti į šilumos izoliacijos savybes. Gavosi medžiaga, kuri, kaip rodo bandymai, savo savybėmis niekuo nenusileidžia toms pačioms poliuretano putoms, kurios paprastai naudojamos, pavyzdžiui, apšiltinant namus. Tik plunksnos patikimesnės ir pigesnės. Šis atradimas jo autoriams jau atnešė 20 tūkstančių svarų (23 tūkstančius eurų) – jie laimėjo viename Londono valdžios organizuotame konkurse. Dabar mokslininkai stengiasi patobulinti gamybą.