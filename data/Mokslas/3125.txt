Skelbta, kad bendrovė vykdys trumpus komercinius skrydžius į kosmosą, rašo space.com. Paviešintose nuotraukose matosi, kaip atrodys kosminės kapsulės interjeras: juose bus aptakios juodos sėdynės, sumontuotos taip, kad keleiviai galėtų matyti vaizdą kildami į kosmosą. Tačiau tikrosios linksmybės turėtų prasidėti tuomet, kai orlaivis pakils pakankamai, kad jo keleiviai nebebus veikiami gravitacijos ir galės atsisegę diržus patirti nesvarumo būklę.  Dar viena įdomybė – palyginti dideli orlaivio langai. Skelbiama, kad jie bus „didžiausi iki šiol kosmose buvę langai“. Pernai spalį skelbta, kad J. Bezos bendrovė planuoja pirmąjį bandomąjį skrydį su žmonėmis organizuoti šiemet, o komercinius skrydžius pradėti 2018 m. Numatoma, kad skrydis truks apie 11 minučių. Be turistinių paslaugų orlaivis galės tarnauti ir kaip mikro gravitacijos laboratorija.