Taip teigiama Jungtinių Amerikos Valstijų prezidento vyriausiojo mokslinio patarėjo John'o Holdren'o ataskaitoje. Visgi ten taip pat teigiama, kad progresas yra pastebimas ir galimybė apsisaugoti nuo pražūtingo asteroido smūgio netrukus taps realybe. Asteroidų smūgiai ankstyvojoje Žemėje, priešingai, galėjo būti labai naudingi – netgi atnešti į planetą gyvybei reikalingą fosforą. Fosforas atlieka daug vaidmenų gyvuose organizmuose – RNR ir DNR grandinių stuburuose, ląstelių sienelėse, energiją kaupiančiuose fermentuose ATP. Tačiau didžioji dalis fosforo Žemėje aptinkama fosfatuose, kurie netirpsta vandenyje, tad neaišku, kaip fosforas galėjo išsilaisvinti ir pradėti dalyvauti (proto-)gyvybiniuose procesuose. Jau kurį laiką teigiama, kad fosforą galėjo atnešti meteoritai, kuriuose kartais aptinkama mineralo šraibersito, turinčio savyje fosforo. Dabar pirmą kartą sukurta sintetinė šraibersito versija, sandara atitinkanti natūralią. Pirmieji bandymai rodo, jog šraibersitas tikrai tirpsta vandenyje ir taip gali atiduoti fosforą į aplinką.