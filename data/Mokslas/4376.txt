Japonijos telekomunikacinių ir interneto technologijų įmonės „SoftBank Corp.“ pagamintas robotas „Pepper“ pradėtas naudoti ir užsienyje. Antradienį, spalio 4d., šis robotas pradėjo darbą Taivano komerciniame banke „First Commercial Bank“. Tai yra pirmasis iš šimto išnuomotų „Pepper“ robotų, kuriuos ketinama pradėti naudoti Taivano bankuose ir Prancūzijos mažmeninės prekybos tinklo „Carrefour“ parduotuvėse. Per žiniasklaidos atstovams surengtą „Pepper“ roboto pristatymą, įrenginiui buvo oficialiai suteiktas darbuotojo identifikavimo kodas. Jį priskyrė komercinio banko vadovas Čou Po-Čiao. Iš pradžių „Pepper“ pabendravo su banko darbuotojais, o vėliau kreipėsi į klientus. Banko atstovai sako, kad pagrindinė „Pepper“ paskirtis – bendrauti su klientais ir juos linksminti. Jo funkcijos kol kas nebus susiję su pagalba atliekant kokias nors banko operacijas. Puikios paklausos sulaukęs robotas gali juoktis, taip pat pasiūlyti kavos. Maždaug penkiuose šimtuose Japonijos įmonių, tarp kurių – „Nestle“, „Mizuho Bank“ ir „Nissan“, jis jau naudojamas vietoj padavėjų, pardavėjų ir klientus aptarnaujančių darbuotojų.