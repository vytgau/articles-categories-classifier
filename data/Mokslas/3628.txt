Sausio 27 d. JAV prezidentas pasirašė įsaką, kuriuo 120-čiai dienų stabdo pabėgėlių priėmimo programą bei draudžia į šalį 90 dienų, su galimybe šį terminą pratęsti, atvykti septynių daugiausia musulmoniškų šalių – irako, Irano, Jemeno, Libijos, Sirijos, Somalio ir Sudano – piliečiams. Šis šalių sąrašas gali būti plečiamas, pranešė Baltųjų rūmų spaudos tarnyba. Pasak T. Cooko, toks prezidento įsakas palies šimtus „Apple“ darbuotojų. „Apple“ vadovas teigia kontaktuojantis su „labai įtakingais žmonėmis Baltuosiuose rūmuose“ ir tikisi įtikinti juos dėl imigracinių apribojimų panaikinimo ne tik bendrovei, bet ir visai šaliai. „Labiau nei bet kuri kita šalis pasaulyje, Amerika yra stipri imigrantų dėka, o taip pat dėka mūsų gebėjimo priimti bet kokios kilmės žmones. Tai ir daro mūsų šalį ypatingą“, – sakė T. Cookas.