Šio gydytojo vardu ta vieta ir pavadinta „G tašku“, bet ar ji tikrai egzistuoja. Mokslininkams teko tyrinėti net 97 metų amžiaus moteris, kad tai išsiaiškintų. Ta mistinė vieta moters makštyje, kaip teigė Gräfenbergas, yra pati jautriausia ir jos stimuliavimas garantuoja didžiausią malonumą. Nors techniškai tai ne taškas, o 2 X 1,5 cm dydžio plotas su didžiausia nervų koncentracija, daugybei žmonių taip ir nepavyko jo rasti. Mokslininkai spėliojo, kad jį turi ne visos moterys, nors pats Gräfenbergas kadaise teigė kitaip. Dabar Melburne, Australijoje, atliktas išsamiausias tyrimas, kurio tikslas – atsakyti į klausimą apie mįslingą malonumų centrą visiems laikams. Taigi, mokslininkai patyrinėjo 13 moterų, kurių amžius buvo nuo 37 iki 97 metų, kūnus. 1981 metais skelbta, kad „G tašku“ pavadinta vieta nėra labai giliai, todėl ją surasti neturėtų būti sunku. Tačiau mokslininkai nieko panašaus nerado. Jie užtikrintai teigia – taip plačiai aprašytas ir ieškotas „G taškas“ anatomine prasme neegzistuoja. Daugybė moteriškų žurnalų, straipsnių internete ir net edukacinių filmukų metų metus bandė žmonėms nurodyti geriausią būdą aptikti „G tašką“. Jis laikytas viena didžiausių žmonijos paslapčių, kurią reikia surasti. Maždaug kaip Lochneso ežero pabaisa ar sniego žmogus. Tačiau tikri moksliniai tyrimai vienas po kito įrodinėjo, kad jokios anatominės struktūros, kurią būtų galima laikyti ypatingo jautrumo zona, ten nėra. Nieko panašaus, kas atitiktų žmonių įsivaizdavimą ir paplitusius „G taško“ apibrėžimus. Šis tyrimas sukėlė šiokią tokią pasipiktinimo bangą. Ne vienas savamokslis „sekspertas“ jau suskubo išsakyti nuomonę, kad mokslininkai klysta. Pasak jų, mokslininkai tiesiog nemoka ieškoti, „G taškas“ pasižymi kitokia tekstūra, primenančia graikinio riešuto kevalą. Seksualinių malonumų žaislų gamintojai yra įsidėmėję šį tašką, o ir daugybė moterų tvirtina, kad jis egzistuoja. Mokslininkai teigia, kad moterys jaučia „G tašką“ tik todėl, kad jis yra arti kito malonumų centro. Prisideda ir psichologinis įsitikinimas, kad tokia zona egzistuoja. Taigi, panašu, kad mokslininkų tyrimai kai kurių įsitikinimų paveikti tiesiog negali.