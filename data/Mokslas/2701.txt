Tai yra „multi visatų“ teorijos svarstymai ir vienas naujų tyrimų kalba apie paslaptingąjį „Šaltąjį tašką“ kosmose, kuris neva galėtų įrodyti, kad mūsų Visata yra tik viena iš daugybės galimų tikrovių. Mokslininkai ne vienerius metus tyrinėja vadinamąjį „Šaltąjį tašką“, kuris yra apie 1,8 mlrd. šviesmečių pločio. Matuojant Visatos radiacijos foną paaiškėjo, kad šis taškas – šaltesnis nei jo aplinka maždaug 0,00015 laipsnių Celsijaus. Iš pradžių buvo manyta, kad tai lėmė jo sudėtis: šiame plote yra apie 10 tūkst. mažiau galaktikų nei kitose Visatos vietose. Visgi, remiantis naujos studijos duomenimis, tokia masyvi tuštuma negali egzistuoti, o tai reiškia, kad „Šaltajam taškui“ reikia ieškoti kito paaiškinimo. Tai atveria galimybių kur kas įdomesniems paaiškinimams, kurių vienas - „Šaltasis taštas“ yra „multi visatų“ teorijos įrodymas. „Mes negalime visiškai atmesti, kad „Šaltasis taškas“ yra lemiamas mažai tikėtino svyravimo, paaiškinamo standartiniu (dalelių fizikos - aut. past.) modeliu, - sakė tyrimo autorius, Durhamo universiteto profesorius Tomas Shanksas. - Bet jei tai nėra atsakymu, yra labiau egzotiškų paaiškinimų.“