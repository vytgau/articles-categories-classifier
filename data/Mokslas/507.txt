Daugelis „Samsung“ gerbėjų spėliojo, kaip atrodys naujasis flagmanas, kokios naujos funkcijos bus įdiegtos, kaip bus patobulinta kamera. Pristatymą galite žiūrėti čia:  Naujasis telefonas turi pažengusią kamerą, kuri puikiai pritaikyta besikeičiančiam šiandieniniam bendravimo stiliui, kuomet vis dažniau bendraujame vaizdais, filmukais ir emotikonais (angl. Emoji). Telefone integruotas dvigubas diafragmos lęšis, kuris suteikia vartotojui galimybę fotografuoti mažo apšvietimo patalpose, filmuoti itin sulėtintu video režimu ar susikurti personalizuotus AR emotikonus. „Galaxy S9“ ir „S9+“ telefonuose integruotas galingas garsiakalbis, pagamintas „AKG“, kuris užtikrina išskirtinę garso kokybę, o erdvinį garsą palaiko „Dolby Atmos“. Telefonas taip pat turi „Infinity Display“ ekraną – vieną pagrindinių „Samsung“ flagmanų dizaino elementų, rašoma pranešime žiniasklaidai. „Keičiantis bendravimo stiliui, stiprėjant saviraiškos poreikiui keičiasi ir tai, kaip mes naudojame telefoną“, – sako Simonas Skupas, „Samsung Electronics Baltics“ vadovas Lietuvoje. – „Galaxy S9“ yra naujos kartos telefonas, suteikiantis išskirtines saviraiškos galimybes ir sukurtas vartotojams, kurie trokšta dalintis savo gyvenimo įspūdžiais ir akimirkomis su kitais. To pagrindas – naujoviška kamera, kuri įgalina vartotojus fotografuoti ir filmuoti telefonu bet kokioje aplinkoje ir kurti unikalų turinį“. Naujoviška kamera Šiandieninis vartotojas iš telefono kameros tikisi daugiau nei vien fotografavimo funkcijos. Jis tikisi itin ištobulintos technologijos išmaniojo telefono kameros, kuri suteikia galimybę kurti aukštos kokybės turinį ir taip išreikšti save. „Galaxy S9“ ir „S9+“ kamera buvo kurta atsižvelgiant į besikeičiančius vartotojų poreikius, tad joje integruota itin greita „Dual Pixel“ technologija, kuri į vieną nuotrauką sutalpina iki 12 kadrų. „Galaxy S9“ ir „S9+“ telefono kameros funkcijos: „Super Slow-mo“ funkcija. Sulėtinto vaizdo video filmavimo funkcija, užfiksuojanti 960 kadrų per sekundę. Integruota „Motion Detection“ funkcija kadre užfiksuoja judesį ir automatiškai įjungia filmavimo funkciją – vartotojui tereikia paruošti kadrą. Foninę muziką savo sukurtam video vartotojas gali priskirti iš siūlomų 35 garso takelio variantų arba pridėti savo mėgstamą muzikinį kūrinį. Vartotojai taip pat gali lengvai kurti, redaguoti ir dalintis „gif“ paveiksliukais. Fotografavimo žemame apšvietime funkcija. Geras apšvietimas yra puikios nuotraukos paslaptis, tačiau dažnai tenka fotografuoti toli gražu ne pačiomis geriausiomis sąlygomis. Daugelio telefonų kameros turi fiksuotą diafragmą, kuri negali prisitaikyti prie žemo ar itin ryškaus apšvietimo, todėl nuotraukose vaizdas būna grūdėtas ar neryškus. Naujajame telefone integruota dviguba diafragma (F1.5 – F2.4) tamsioje aplinkoje automatiškai įsileidžia daugiau šviesos, o esant ryškiam apšvietimui – mažiau, tad bet kokio apšvietimo sąlygomis darytos nuotraukos yra ryškios ir aiškios. AR emotikonai. „Samsung“ suteikia galimybę vartotojams susikurti panašius į savę emotikonus – animuotus veikėjus. Ši funkcija naudoja mašininio mokymosi algoritmą, kuris išanalizuoja vartotojo 2D atvaizdą ir sukuria daugiau kaip 100 veido bruožų, kurie panaudojami sukurti 3D modelį, atvaizduojantį vartotojo išraiškas, pvz. mirktelėjimą ar galvos linktelėjimą. Sukurtais emotikonais video ir standartiniu AGIF formatu vartotojai gali dalintis daugelyje žinučių rašymo platformų. „Bixby“. Į kamerą integruotas virtualusis „Samsung“ asistentas, vartotojui suteikia naudingą informaciją apie jo aplinką, panaudodamas papildytos realybės ir gilaus mokymosi technologijas. „Bixby“ realiuoju laiku identifikuoja ir atpažįsta objektus bei akimirksiu pateikia apie juos informaciją tiesiai ant vaizdo telefono ekrane, į kurį yra nukreipta kamera. Vartotojai taip pat gali išversti užrašus užsienio kalbomis naudodamiesi „Live Translate“ funkcija, sužinoti daugiau apie juos supančią aplinką, nusipirkti produktus matomus aplinkoje ir skaičiuoti suvartojamas kalorijas. Atrask pramogas iš naujo Šiuolaikiniai išmanieji telefonai atlieka ne tik pagrindines skambinimo ar žinučių rašymo funkcijas, bet vis dažniau yra naudojami pramogai. Todėl aukščiausią garso kokybę naujausiame „Samsung“ flagmane užtikrina integruoti „AKG“ gamintojo garsiakalbiai. Nesvarbu, ar vartotojas žiūri filmą, ar klausosi muzikos, garsas yra aiškus ir nepriekaištingos kokybės. „Galaxy S9“ ir „S9+“ palaiko erdvinio garso „Dolby Atmos“ sistemą, kurioje garsas juda visomis kryptimis. Išskirtinę garso kokybę devintos kartos flagmanuose užtikrina ir revoliucinis „Infinity Display“ ekranas. Itin tikslų ir ryškų vaizdą atvaizduojantis Super AMOLED ekranas pirmą kartą buvo integruotas „Galaxy S8“ modeliuose. Itin svarbi ekrano ypatybė, kad jis pasižymi didelėmis ryškumo atsargomis ir yra neblizgus. Tad saulėtą dieną lauke be sunkumų bus galima ekrane matyti visą svarbią informaciją. Daugiau nei paprasto telefono patirtis Vartotojas telefonu gali naudotis taip, kaip naudojasi kompiuteriu. Išmanųjį vartotojas ir toliau gali laisvai sujungti su unikaliu sprendimu „Samsung DeX“, kuris įrenginį paverčia į darbalaukį. Į naujuosius flagmanus bendrovė taip pat integravo naują „Dex Pad“ sistemą, kuri vartotojams leidžia savo išmanųjį lengvai prijungti prie didesnio monitoriaus, klaviatūros ir pelės. Su šiais sprendimais vartotojas savo išmaniajame gali paprastai peržiūrėti ir redaguoti duomenis ar žaisti žaidimus. Pasitelkęs „Dex Pad“ sistemą vartotojas šį išmanųjį lengvai pavers į jutiklinę klaviatūrą ir pultą. Belaidis įkrovimas ir saugumas „Samsung“ ir toliau į naujus įrenginius diegia pažangiausias technologijas, kurias jau spėjo pamėgti vartotojai, kaip antai IP68 atsparumas vandeniui ir dulkėms bei greitas belaidis įkrovimas. „Galaxy S9“ ir „S9+“ pasižymi galimybe išplėsti talpą iki 400 GB, juose įdiegti naujausi aukščiausios klasės procesoriai, kurie užtikrina galingą įrenginių našumą ir aukštos kokybės vaizdų apdorojimą. Be to, vartotojai gali būti ramūs dėl savo duomenų saugumo ir privatumo. Tai užtikrina naujausia operacinės sistemos saugumo sprendimo „Knox 3.1“ versija. Savo naujuosiuose flagmanuose „Samsung“ taip pat siūlo akių rainelės, piršto atspaudo skenerius bei veido atpažinimo funkciją, kurie yra paremti „Intelligent Scan“ sistema. Išmaniuosiuose telefonuose taip pat yra galimybė susikurti skirtingus pirštų atspaudus: vienas skirtas atrakinti telefoną, kitas – pasiekti apsaugotus dokumentus. „Galaxy S9“ ir „S9+“ išmanieji rūpinasi ir vartotojo sveikata – integruotas patobulintas optinis jutiklis leidžia pateikti tikslesnę informaciją apie vartotojo sveikatos būklę. Šis jutiklis leidžia sekti vartotojų širdies darbą. Nuo kovo 16 d. naujuosius flagmanus bus galima įsigyti specializuotose „Samsung“ ir bendrovės išmaniųjų telefonų platintojų parduotuvėse. Vartotojai galės pasirinkti iš kelių įrenginio spalvų – vidurnakčio juodos, koralų mėlynos ir naujo atspalvio – alyvų violetinės. *** Iš karto po pasaulinės naujojo „Samsung“ flagmano „Galaxy S9“ premjeros Barselonoje, „Telia“ pradėjo išankstinius pardavimus ir rezervaciją, rašoma pranešime spaudai. Naujieji „Samsung“ flagmanai su 64 GB vidine atmintimi kainuoja 859 eurus už „Galaxy S9“ ir 959 eurus už „Galaxy S9+“. Pirmieji naujojo „Samsung“ flagmano pirkėjai į „Telia“ saloną atnešę savo seną telefoną gaus iki 450 eurų siekiančią nuolaidą naujajam įrenginiui įsigyti. Iki kovo 7 d. užsakyti ar rezervuoti telefonai klientams bus pristatomi nuo kovo 8 d. Oficiali prekyba „Galaxy S9“ ir „Galaxy S9+“ telefonais prasidės kovo 16 dieną. Iki to laiko tiek privatūs, tiek verslo klientai gali pasinaudoti specialia akcija ir internetu užsisakę ar rezervavę naująjį „Galaxy S9“ serijos telefoną, galės gauti nuo 100 iki 450 eurų siekiančią nuolaidą, kuri bus pritaikyta į „Telia“ saloną atnešus senesnį, bet kurio gamintojo įrenginį. Pirkėjai Lietuvoje iš karto galės rinktis trijų spalvų telefonus – vidurnakčio juodos, koralų mėlynumo ir alyvų violetinės. Pirmieji rinkoje pristatyti telefonai turės 64 GB vidinę atmintį ir galimybę išplėsti atmintį iki 400 GB išorine SD kortele. Vėliau Europos rinkai „Samsung“ žada pasiūlyti ir 256 GB vidinę atmintį turinčius juodos spalvos „Galaxy S9“ serijos telefonus. Naujuosius „Samsung“ flagmanus taip pat galės užsisakyti „Bitės“ ir „Tele2“ klientai. Išankstinė prekyba naujausiais „Samsung“ telefonais prasidės kovo 8 d., o oficiali prekyba – kovo 16 dieną. 2016 metais „Samsung“ – pagrindiniam didžiausios Pietų Korėjos verslo grupės padaliniui – teko patirti žeminantį išmaniųjų telefonų „Galaxy Note 7“ atšaukimą. Po to įmonė pateko į korupcijos skandalą, dėl kurio buvo nušalinta šalies prezidentė Park Guen-hye. Tačiau išmanusis telefonas „Galaxy S8“ sulaukė pasisekimo, kuris įmonei leido dar pagerinti savo finansinę padėtį. 2017 metais „Samsung Electronics“ grynasis pelnas viršijo 42 trln. vonų (39 mlrd. JAV dolerių).