Pranešime žiniasklaidai rašoma, kad „Stakliunuoma.lt idėja gimė, kai pastebėjau, kad vienas mano klientas nespėja su užsakymu ir jam gresia bauda už vėlavimą, o kitas, turintis identiškas stakles, tuo metu neturi užsakymų,“ – sakė stakliunuoma.lt projekto autorius Vilius Šeškauskas, penkerius metus dirbantis gamybos konsultantu. Projekto autorius teigia, kad dalinantis pajėgumais Lietuvos pramonės pajėgumų išnaudojimas padidėtų 20 ir daugiau procentų. Projektą pilnu pajėgumu planuojama paleisti iki metų pabaigos. „Vilnius Tech Park“ įsteigtą prizą – mėnesio narystę „Teo & Omnitel hub“ bendradarbystės centre laishotmėjo „assist.me“ komanda per savaitgalį sukūrusi klientų aptarnavimo pokalbių robotą. „Tai pirma komanda Lietuvoje, kuri per hakatono savaitgalį nuo nulio sukūrė veikiantį klientų aptarnavimo pokalbių robotą,“ – sakė „StartupHighway“ rinkodaros vadovas Rokas Medonis. Komanda iš Latvijos per savaitgalį kūrė parduotuvę „Bigsklep“ talpinančią 150 tūkst. prekių iš Kinijos skirtą Lenkijos rinkai. „Viskas labai paprasta – mes parduodame tas pačias prekes panašiomis kainomis kaip ir aliexpress.com tik pritaikome prekių aprašymus vietinei rinkai ir gauname komisinį mokestį iš kinų“ – teigė idėjos autoriai iš Latvijos. „Neshkis.lt“ komandos lyderė Gabija Vanagė per renginį subūrė programuotojų komandą ir renginio pabaigoje pristatė Neshkis.lt elektroninę parduotuvę, kurioje prekiaujama šviesą atspindinčiais sportiniais krepšiais vaikams. „Dauguma pristatytų idėjų sprendžia ne tik Lietuvos, bet ir tarptautinio verslo problemas. Tai liudija, kad jaunoji karta mąsto globaliai ir jaučiasi pasaulinės rinkos dalyviais. Taip pat ryški buvo socialinių projektų linija – kūrėjai ieškojo būdų, kaip padidinti pėsčiųjų ar dviratininkų saugumą“, – sakė viena iš vertinimo komisijos narių, profesorė VGTU Verslo vadybos fakulteto, Verslo technologijų katedros vedėja Vida Davidavičienė. Iš viso VGTU „LinkMenų Fabriko“ aplinkoje susirinko virš 60 idėjų autorių, verslo kūrėjų, elektroninės rinkodaros specialistų, programuotojų, dizainerių ir kitų specialistų. Iš jų susiformavo 11 komandų. Renginio pabaigoje vertinimo komisijai pristatyti 9 projektai. Renginio mentoriais buvo patyrę savo sričių profesionalai. Dauguma renginio dalyvių teigė, kad mentorių konsultacijos bei patarimai sukūrė didelę pridėtinę vertę, gryninant jų verslo idėjas.