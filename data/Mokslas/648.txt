Todėl kartais paprasti tyrimai, vykdomi anoniminių apklausų metu pateikia gana įdomių rezultatų. JAV atlikta internetinė apklausa, kurioje sudalyvavo 5000 žmonių, atskleidė įdomios informacijos apie tai, ką žmonės laiko būtinais gero sekso elementais. Dauguma žmonių įvardino gerus bučiavimosi įgūdžius, bendravimą, entuziazmą, rūpestį ir orgazmą kaip gero sekso elementus. Blogas seksas dažniausiai siejamas su vieno žmogaus pasyvumu, kalbėjimu ar tiesiog ryšio nebuvimu. Šalia to vyrai pridėtų ir paliktą šviesą, o moterys – bučinių ir gero įžangos trūkumą. Įdomu ir tai, kad žmonės negali pakęsti blogo sekso. 52 proc. žmonių atsakė, kad po kelių nemalonių meilės naktų laikas skirtis, o 14 proc. atsakė, kad jau ir pirmas kartas kartu gali sugadinti santykius. Visgi, dauguma žmonių (80 proc.) rūpinasi partnerio pasitenkinimu. Kiti tyrimai rodo, kad tai padeda ne visada. Heteroseksualūs vyrai beveik visada pasiekia orgazmą (95 proc.), o štai moterys – rečiau (65 proc.). Tačiau bene keisčiausias šios apklausos rezultatas yra geriausio seksualinio pasitenkinimo amžius. Moterys viršūnę, pasak apklausos dalyvių, pasiekia 66 metų, o vyrai – 64 metų amžiaus. Šiuos skaičius pasigavo žiniasklaida, pavertusi juos pagrindiniais tyrimo rezultatais. Visgi, tiesa ta, kad apklausoje dalyvavo daugybė skirtingo amžiaus žmonių. Jie turėjo įvertinti savo seksualinį gyvenimą ir pasitenkinimą juo. Į septintąją dešimtį įkopę žmonės tiesiog jį vertina labiau teigiamai, bet tai gali reikšti, kad jie yra mažiau kritiški ir paprastesni nuotykiai juos jaudina labiau nei jaunų žmonių šėlionės. Galiausiai, apklausa parodė, kad „draugai su privalumais“ vis dar yra patrauklus santykių formatas daugeliui vienišų žmonių. 92 proc. pabrėžė, kad pagrindinė „draugai su privalumais“ taisyklė yra visada saugotis nuo nėštumo, kas, tikriausiai, yra lengvai suprantama. Tačiau 67 proc. atsakė, kad labai svarbu turėti tik vieną tokį draugą – turėti didesnį jų skaičių būtų per daug komplikuota. 62 proc. mano, kad tokie santykiai turėtų būti slepiami nuo aplinkinių.