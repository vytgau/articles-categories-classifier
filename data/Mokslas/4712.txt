Kai kurios įmonės iš anksto dalinasi informacija apie naujus produktus, kuriuos ketina pateikti Berlyne. Pavyzdžiui, Prancūzijos gamintojas „Archos“ atskleidė apsaugoto išmaniojo telefono „50 Saphir“ savybes. Naujiena nebijo nei kritimo iš vieno metro aukščio, nei panardinimo į vandenį į 1 m. gylį trisdešimčiai minučių (IP68 standartas), be to jis gali veikti plačiame aplinkos temperatūrų intervale – nuo -20 iki +55 ° C. Dar viena išskirtinė modelio savybė yra didelės talpos baterija (5000 mAh), kuri, pasak gamintojo atstovų, leis atsisakyti elektros lizdo daugiau nei dviem dienoms. Be to, „Archos 50 Saphir“ palaiko „Mediatek Pump Express Plus“ technologiją, kuri įkrovimo procesą paspartina maždaug du kartus. Įspūdingų „šarvų“ savininkas gavo tipiško pradinio lygio išmaniojo techninę įrangą. „Archos 50 Saphir“ naudoja keturių 1.5 GHz branduolių procesorių „MediaTek MT6737“ ir 2 GB RAM, o failams turi 16 GB integruotos atminties. Prietaisas gavo 5 colių IPS ekraną su 1280 × 720 pikselių rezoliucija, kurį saugo „Gorilla Glass 4“ stiklas, taip pat dvi kameras – 13 megapikselių pagrindinę su LED blykste ir automatiniu fokusavimu, bei 5 MP modulį priekyje. Funkcionalumą užtikrins „Android 6.0 Marshmallow“ operacinė sistema. „Archos 50 Saphir“ bus parduodamas nuo spalio mėnesio už 220 dolerių kainą (beveik 200 eurų).