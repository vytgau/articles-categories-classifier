Daugiau nei 120 bendrovių, įskaitant „Apple“, „Facebook“, „Google“, „Microsoft“, „Twitter“ „Tesla" ir „SpaceX“, federaliniam apeliaciniam teismui pateikė bendrą teisinį dokumentą, kuriame pateikia argumentų prieš draudimą pabėgėliams bei septynių musulmoniškų šalių piliečiams atvykti į Jungtines Valstijas. „Tesla“ Elonas Muskas šiuo metu priklauso D. Trumpo patarėjų grupe, ir kol kas neaišku, kaip tokie veiksmai paveiks jo vaidmenį toje grupėje. Tuo tarpu „Uber“ įkūrėjas Travisas Kalanickas praėjusią savaitę atsistatydino ir prezidento patarėjų grupės pareikšdama, kad nenori būti siejamas su prezidento politika. Teisinės priemonės rodo, kad didelės svarbos turintis technologijų sektorius, kuris prezidento rinkimų kampanijos metu pasisakė prieš D. Trumpą, greičiausiai artėja prie didesnių mūsų su naująja administracija. „Technologijų sektorius pasipriešins prezidentui, kai matys, kad jis kelia grėsmę šio sektoriaus interesams. Kalbant apie imigraciją, visos šios kompanijos yra itin priklausomos nuo užsieniečių mokslininkų ir inžinierių. Manau, kad santykiai pablogės, nes dauguma technologijų kompanijų samdo vadinamosios Y kartos atstovus – jaunus ir progresyvius žmones, kurie nepritaria tam, ką daro D. Trumpas“, – sakė Brookingso instituto Technoloinių inovacijų centro direktorius Darrellas Westas. Jis taip pat pabrėžė, kad technologijų sektoriui „iš esmės nieko nereikia iš valdžios“. „Beveik visos technologinės inovacijos yra finansuojamos privataus sektoriaus. Jiems tereikia lengvo reguliacinio prisilietimo“, – sakė jis. Bijo kito žingsnio Teismui pateiktame dokumente technologijų kompanijos teigia, kad valdžios sprendimas jau sukėlė problemų technologijų sektoriui, kuris yra itin priklausomas nuo „užsienyje gimusių talentų“. „Dėl nestabilumo ir neapibrėžtumo JAV bendrovėms bus sunkiau samdyti vienus iš didžiausių pasaulyje talentų, kas trukdys bendrovėms konkuruoti pasaulinėje rinkoje“, – nurodoma dokumente, kurį palaikė ir kelios technologijų sektoriui nepriklausančios bendrovės, kaip „Levi Strauss“ ar jogurto gamintoja „Chobani“. Jame taip pat teigiama, kad aukštos kvalifikacijos žmonės „nenorės atvykti į šalį, jeigu jie gali būti atkirsti nuo savo sutuoktinių, senelių, giminaičių ir draugų“. Sausio 27 dieną D. Trumpas pasirašė įsaką, kuriuo visa šalies pabėgėlių perkėlimo programa stabdoma mažiausiai 120 dienų, pabėgėliams iš Sirijos draudžiama patekti į JAV neribotą laiką, o septynių musulmoniškų šalių (Irano, Irako, Libijos, Somalio, Sudano, Sirijos ir Jemeno) piliečiams į šalį nebus leidžiama atvykti 90 dienų.