Skirtumas buvo nedidelis – vos keli milimetrai per sekundę, – bet didesnis už paklaidas. Dabar pastebėta, kad „Juno“ zondas irgi patiria analogišką anomaliją. Įdomu tai, kad pavyko išmatuoti anomalų zondą veikiantį pagreitį – keleto milimetrų per sekundę kvadratu eilės. Be to, jis, atrodo, priklauso nuo zondo greičio Jupiterio link. Deja, kol kas fizikinio šio reiškinio paaiškinimo neturime. O hipotezių daug – ir nauji fizikiniai efektai, ir dar nežinomos reliatyvumo implikacijos, ir neaptiktų Saulės sistemos kūnų poveikis. Tyrimo rezultatai arXiv.