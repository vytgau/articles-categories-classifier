Ginkluotas sunkiuoju kulkosvaidžiu, robotizuotas šarvuotis sėkmingai įveikė kliūtis, pademonstruodamas, kad ateityje tokios mašinos galės padėti arba netgi pakeisti kariškius kovos lauke. Roboto pagrindą sudaro vikšrinė hibridinė modulinė sistema, važiuoklė, kuri veikia hibridinės dyzelio-elektrinės pavaros dėka ir gali dirbti iki 10 valandų. Robotą galima valdyti nuotoliniu būdu. Robotas gali būti pritaikytas skirtingoms misijoms: koviniams veiksmams, išminavimui, sužeistųjų evakuacijai ir t.t. Roboto viršuje integruotas kovinis modulis ADDER. Jis ginkluotas stambaus kalibro kulkosvaidžiu CIS 50MG. Robotas atliko pirmuosius bandomuosius kovos veiksmus. „Bandymų metu mes norėjome patikrinti mūsų platformos stabilumą bei nuotolinės ginkluotos stoties ir transporto priemonės ryšio galimybes, – sakė generalinis „Milrem“ direktorius Kuldaras Väärsi. – Peržvelgę filmuotą medžiagą, galite patys įsitikinti, kad technologijų bandymai buvo sėkmingi.“ Skaičiuojama, kad robotas gali pervežti krovinius iki 1000 kilogramų ir važiuoti iki 35 km/h greičiu. Kulkosvaidžio mechanizmas gali suktis 360 laipsnių kampu ir naikinti objektus 1,8 km atstumu. 