Iš tikrųjų, daugelis žmonių tikriausiai atsakytų, kad nieko rentgeno aparate pamatyti nepavyktų. Juk ten visiškai tamsu ir nieko iš esmės nevyksta. Tai nėra kažkokia stebuklinga procedūra, primenanti šviestų šou ar kokį futuristinį filmą. Bagažas tiesiog apšvitinamas rentgeno spinduliais, siekiant pamatyti, kas slypi jo viduje. Visgi, kamera sureaguotų į šiuos spindulius. Taigi, nors aparato viduje ir yra visiškai tamsu, kamera šį tą visgi užfiksuotų. Staiga juodą foną nusėję balti taškai – tai rentgeno aparato radiacijos smūgiai kameros jutikliui. Galite pamatyti, kaip šių žybsnių nebelieka, kuomet kamera priartėja prie aparato pabaigos – tai įrodo, kad matyti balti taškai nėra tik pačios kameros išsigalvojimai ar programinės klaidos. Iš tikrųjų, yra gerai žinoma, kad radiaciją galima pamatyti įprasta skaitmenine kamera. Visiškoje tamsoje tai atrodo būtent taip – maži balti taškeliai, pasirodantys labai trumpam laikui. Kuo radiacija stipresnė, tuo šių taškų daugiau. Gausesni ir ryškesni radiacijos taškai matomi nuotraukose iš, pavyzdžiui, Fukušimos atominės elektrinės avarijos vietos. Niekam nekyla abejonių, kad žmogui būti tokioje aplinkoje yra labai kenksminga, o kaip dėl rentgeno aparatų oro uostose? Jei kamera aptinka tokį kiekį radiacijos, ar didelės dozės negauname tiesiog eidami pro šalį? O kaip dėl kai kuriuose oro uostose esančių rentgeno aparatų, skirtų žmonėms skanuoti? Bagažą skanuojantys rentgeno aparatai iš tikrųjų yra gana galingi. Kadangi jie nedirba su gyvais organizmai, jie gali pasiųsti stiprius rentgeno spindulių impulsus, kad pamatytų ir smulkius lagaminuose esančius daiktus. Tačiau eidami pro šalį radiacijos dozės tikrai negausite. Šie skaneriai yra gerai izoliuoti ir stovint bent 5 cm atstumu yra neįmanoma gauti jokios žymesnės radiacijos dozės. Tačiau net ir tie aparatai, kurie yra skirti skanuoti žmones, neišskiria didesnių radiacijos dozių. Taip yra todėl, kad jų paskirtis – peršviesti drabužius, kad būtų galima pamatyti daiktus, kuriuos kai kurie keleiviai gali bandyti paslėpti. Todėl naudojami labai silpni spinduliai.