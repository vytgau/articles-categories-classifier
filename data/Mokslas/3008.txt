Be to, šiemet sausį pastebėtas aktyvus Lietuvoje veikiančių bankų svetainių klastojimas. Užfiksuoti 2 vientisumo pažeidimai ir 12 elektroninių paslaugų trikdymo atvejų. Pastebėta, kad 2017 m. I ketvirtį išaugo svetainių klastojimo incidentų skaičius - 340 atvejai, kai 2016 m. I ketv. šis skaičius siekė 112. Apie tai praneša Ryšių reguliavimo tarnyba (RRT), suskaičiavusi, kad šiemet sausį – kovą nacionalinis elektroninių ryšių tinklų ir informacijos saugumo incidentų tyrimo padalinys (CERT-LT) per 2017 m. I ketv. apdorojo 14 643 pranešimus apie incidentus Palyginti su tuo pačiu metu pernai, incidentų padaugėjo 21,7 proc., o su 2016 m. IV ketvirčiu – jų padaugėjo 5,5 proc. CERT-LT duomenimis, 39,9 proc. visų incidentų (5 848 atvejai) susiję su kompiuterių naudotojų tinklo įrenginiais, turinčiais pavojingų saugumo spragų. 17,6 proc. visų incidentų (2 580 atvejai) sudarė programinė kenkimo įranga (virusai, Trojos arkliai ir pan.). 20,2 proc. (2 962 atvejai) incidentų susiję su informacinių sistemų užvaldymu, kurių dauguma buvo atlikti automatizuotomis priemonėmis ir susiję su pažeidžiama įranga internete.