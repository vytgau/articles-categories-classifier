Pernykščio „Galaxy Note 7“ gamybos defektas praėjus porai mėnesių po premjeros gamintoją privertė šį modelį išimti iš prekybos ir gerokai suteršė korėjiečių reputaciją. Todėl „Galaxy Note 8“ tapo „Samsung“ garbės reikalu ir prikaustė daugelio gamintojo gerbėjų dėmesį. Savo įranga ir dizainu šis išmanusis telefonas panašus į naujausius „Galaxy“ šeimos flagmanus. Tačiau tuo pat metu jis turi didesnį „begalinį“ ekraną su aukštesne skiriamąja geba, dvigubą pagrindinį foto modulį, kuriame kiekviena kamera gavo optinį stabilizavimą ir, žinoma, patobulintą elektroninį rašiklį „S Pen“. Topcom.lt įvertino stipriąsias ir silpnąsias „Samsung Galaxy Note 8“ puses ir dalinasi savo nuomone su skaitytojais. „Samsung Galaxy Note 8“ specifikacijos Ekranas: 16 cm (6,3„), 2960 x 1440 taškai, lenktais kraštais, SUPER AMOLED, 521 ppi Procesorius: 4×2,3 GHz, Samsung Exynos 8895, 10 nm, 64bit Koprocesorius: 4 branduoliai, 1,7 GHz< RAM: 6GB, LPDDR4 Vidinės saugyklos talpa: 64GB Suderinamos atminties kortelės: MicroSD (TransFlash), 256 GB Kameros: Dvigubas fotoaparatas 2×12 MP, auto fokusas, blykstė, 10x skaitmeninis + 2x optinis priartinimas, f/1,7 diafragma, Vaizdo įrašymo režimai – 720p,1080p,2160p, Priekinio fotoaparato raiška – 8MP 2x NanoSIM USB Type-C 3,5 mm Stereo GPS, Glonass, Beidou, Galileo Wi-FI: IEEE 802.11a,IEEE 802.11ac,IEEE 802.11b,IEEE 802.11g,IEEE 802.11n Bluetooth 5.0 2G GSM, 3G WCDMA, 3G TD-SCDMA, 4G LTE FDD, 4G LTE TDD Atsparus dulkėms ir drėgmei IP68 Matmenys: 162.5 x 74.8 x 8.6 mm Svoris: 192 g Komplektacija Juodoje dėžutėje be paties išmaniojo telefono radome įkroviklį su greito 9V įkrovimo palaikymu „Adaptive Fast Charging“, USB-USB Type-С kabelį, USB Type С-USB ir USB Type С-microUSB adapterius, SIM dėklo išėmimo įrankį, AKG ausines, jų keičiamus įdėklus ir prietaiso dokumentaciją. Dizainas ir ergonomika Kaip jau minėta, „Galaxy Note 8“ dizainas daugeliu atvejų atkartoja „Galaxy S8+“, tik šios apžvalgos herojus tapo labiau kampuotu. Išmaniojo telefono abi puses, kurios sklandžiai pereina viena į kitą per aliuminio lydinio rėmelį, saugo „Gorilla Glass 5“ stiklas. Pastarojo oleofobinė danga puiki ir todėl prietaisas atrodo pakankamai padoriai nevalytas visą savaitę. 6.3 colio „Galaxy Note 8“ naudoti netikėtai patogu, nes „beribio“ ekrano kūrėjai sugebėjo jį sutalpinti į gana kompaktišką korpusą, kurio matmenys yra 162,5×74,8×8,6 mm. Korpusas, savaime suprantama, labai slidus ir reikia nepamiršti, kad „Gorilla Glass 5“ tikrai nėra panacėja nuo visų kritimų. Dydžio skirtumas su 6.2 colio ir 159,5 x 73,4 x 8,1 mm gabaritų „Galaxy S8+“ beveik nematomos akiai. Ekrano plotas užima daugiau kaip 83 proc. priekinio skydelio, o jo kraštinių santykis yra 18,5: 9 (o ne jau gana įprastas 16:9). Jei siaura plokštelė virš ekrano gali būti paaiškinta fotoaparato, jutiklių ir garsiakalbio buvimu, tai nenaudinga vieta apačioje, greičiausiai, palikta tik dėl simetrijos. Juk nuo priekinio skydelio naujuose „Samsung“ prietaisuose po gamintojo logotipo dingo ir mechaninis mygtukas. Pokalbių garsiakalbio mažas dekoratyvines groteles apsupo priekinis fotoaparatas ir kamera, naudojama akies rainelėms atpažinti (dešinėje), taip pat LED indikatorius, infraraudonųjų spindulių apšveitimas, skirtas rainelės atpažinimui, bei šviesos ir artumo jutikliai (kairėje). Ekrano apačioje įsitaisė trys standartiniai virtualūs valdymo mygtukai, o pradžios piktograma matoma nuolat „visuomet įjungto“ ekrano technologijos dėka (atjungiama nustatymuose). Galima apatinę juostą paslėpti automatiškai, kai jos nenaudojate, ir tokiu būdu atlaisvintai daugiau ekrano ploto. Garso reguliatorius įmontuotas kairiajame krašte šalia virtualaus asistento „Bixby“ mygtuko. Lietuvių kalbos šis padėjėjas, įkūnijantis paslaugų rinkinį, dar nėra įvaldęs, taigi turėsite tenkintis anglų arba korėjiečių kalba, tačiau kai kurias užduotis „Bixby“ jau gali atlikti ir be kalbos žinių. Dešinėje pusėje rasite tik įjungimo/užrakinimo mygtuką. Apatinėje dalyje yra 3,5 mm garso išvestis, USB Type-C jungties (versija 3.1, Gen. 1), mikrofono skylutė ir multimedijos garsiakalbio grotelės, o šalia jų paslėptas rašiklio „S Pen“ dėklas. Čia verta paminėti, kad prietaisas sertifikuotas pagal IP68 standartą, kuris užtikrina pilną apsaugą dulkių (IP6x) ir prietaiso veikimą panardinus į vandenį pusvalandį gylyje iki 1,5 metrų (IPx8). Visa tai galioja ir „S Pen“. Prietaiso viršuje įsikūrė antras mikrofonas triukšmo slopinimui ir lizdas dviem nanoSIM kortelėms (yra versija SM-G950F su viena SIM), kuris atpažįsta ir microSD. „Galaxy Note 8“ užpakalinis skydelis, tradiciškai papuoštas įmonės logotipu, pastebimai pasikeitė.Čia pirmą kartą „Samsung“ išmaniuosiuose telefonuose buvo įmontuotas dvigubas foto modulis. Kameros dešinėje įsikūrė šviesos diodų blykstės ir pulseometro jutiklis, o po jų – daktiloskopinis skaitytuvas. Tokia pirštų atspaudų jutiklio padėtis daug kam pasirodė nepatogi, nes jo ieškant dažnai sutepamas fotoaparato stiklas, tačiau vargu ar buvo įmanoma jam surasti geresnę vietą nesubjaurojant prietaiso dizaino. Po galinio skydelio stiklu slypi NFC ir MST (Magnetic Secure Transmission – magnetinio saugaus perdavimo) sąsajų antenos, taip pat bevielio įkrovimo indukcinės ritės. „Galaxy Note 8“ gali būti trijų spalvų – mėlynos, juodos ir auksinės. Išmanusis atrodo labai patraukliai, visas blizga, tviska… žodžiu tikras flagmanas. Ekranas Iš abiejų pusių išlenkta 6,3 colių Super AMOLED ekranas gali pasigirti WQHD+ (2960 x 1440 vaizdo taškų) skiriamąją geba, o numatytasis nustatymas yra Full HD+ (2220 x 1080 taškų). Ekrano taškų tankis lygus 521 ppi. Ekrano nustatymuose įdiegtas automatinis ryškumo valdymas, mėlynas šviesos filtras (apsaugo akis nuo nuovargio), ekrano ir šrifto mastelio bei stiliaus keitimas. Talpinis sluoksnis palaiko 10 lietimų vienu metu. Numatyta keletas vaizdo režimų kiekvienam skoniui, o itin išrankūs vartotojai galės savarankiškai koreguoti RGB spalvas. Aktyvavus „Always On Display“ funkciją galima pasirinkti ekrane rodomos informacijos tipą ir laikrodžio stilių. Be to, siūloma pasinaudoti paruoštais „Samsung Themes“ rinkiniais. Navigacijos juostoje galima lengvai pakeisti piktogramų „Atgal“ ir „Naujausios programos“ padėtį bei jų foną (pagal nutylėjimą jis yra skaidri). Vaizdo kokybės padidinimo galimybė žada padaryti ryškesnes ir sodresnes spalvas. Ekrano šoniniame krašte rodomas išslenkantis meniu, kuriame galite sudėti dažnai naudojamus tinklalapius, informacinius pranešimus, priminimus, įrankius, užduotis, programas, artimiausių draugų kontaktams ir kita tam, kad juos būtų galima greitai pasiekti. Vaizdo kokybė, kaip jau tapo įprasta „Samsung“ flagmanams, nepriekaištinga ir nieko geriau rinkoje šiuo metu tikrai nerasite – galite tikėtis tik panašaus lygio vaizdo, bet jokiu būdu ne aukštesnio. Kameros Priminsime, kad pagrindinė „Galaxy S8+“ kamera naudoja vieną 12 milijonų vaizdo taškų jutiklį su 1,4 mikronų taškais. Jo plačiakampis objektyvas, turintis 26 mm lygiavertį židinio nuotolį ir f/1.7 diafragmą, pasižymi sparčiu fokusavimu remiantis technologija „Dual Pixel“. „Galaxy Note 8“ pirmasis iš „Samsung“ išmaniųjų gavo antrą kamerą su portretinei fotografijai pritaikytais parametrais – 52 mm židinio nuotoliu, f/2.3 diafragma, kontrastiniu AF ir 12 MP. Tuo pat metu pirmą kartą pasaulyje dviguba išmaniojo telefono kamera gavo optinę stabilizaciją. Tokiu būdui, išlaikydamas visas teigiamas „Galaxy S8+“ dieninės ir naktinės fotografijos galimybes, „Galaxy Note 8“ taip pat pasiūlė naujų galimybių. Plačiakampio ir portretinio objektyvų derinys leidžia realizuoti dvigubą priartinimą be kokybės praradimo (paprastai jis vadinamas optiniu). Be to, antrosios kameros dėka tapo įmanomas tiesioginio fokusavimo režimas, kuris įgyvendina fono suliejimą. Maksimali galima skiriamoji geba esant 4:3 kraštinių santykiui – 4032×3024 taškai (12 MP). Priekinis foto modulis nepasikeitė. Jos 8 megapikselių jutiklis papildytas daug šviesos (f/1.7) praleidžiančiu objektyvu su automatiniu fokusavimu. Blykstės vaidmenį atlieka ekranas. Asmenukių didžiausia skiriamoji geba siekia 3264×2448 taškų (8 MP, 4:3). Priekinės kameros arsenale rasite ne tik „kosmetines“ priemone, bet ir gebėjimą fotografuoti plačiaformačius autoportretus. Darant autoportretus galite eksperimentuoti su savo išvaizda naudojantis turimais filtrais ir lipdukais. Pagrindinė kamera gali filmuoti Ultra HD (3840×2160 taškų) skiriamąja geba su 30 kadrų per sekundę dažniu ir ne tik 30 kadrų per sekundę Full HD, bet ir 60 fps. Filmuojant sulėtintai skiriamoji geba automatiškai sumažėja iki HD (1280×720 taškų). Priekinės kameros vaizdo įrašo riba tapo Quad HD (2560×1440 taškų) raiška. Visas turinys saugomas MP4 formatu (AVC – vaizdo įrašas, AAC – garso įrašas). Nustatymuose yra galimybė pasirinkti automatinį fokusuojamo objekto sekimą. Kameros vartotojo sąsaja išliko beveik nepakitusi, tik pagrindiniame ekrane dabar galite pereiti į „Bixby“. Braukimas į dešinę atidaro fotografavimo režimus, į kairę – filtrai ir efektai. Iš pagrindinės kameros į priekinę ir atvirkščiai patogu pereiti vertikaliais perbraukimais. Norėdami greitai paleisti fotoaparatą galite du kartus paspausti įjungimo / užrakinimo mygtuką, o nuotraukų užfiksavimui tinka ir garso mygtukas. Daugeliu atvejų pakanka automatinio fotografavimo režimo su HDR. Profesionaliame režime siūloma rankiniu būdu nustatyti išlaikymą, fokusavimo sritį, ISO jautrumą, baltos spalvos balansą, ekspozicijos kompensavimą ir fokusavimo metodą (rankinis, automatinis). Be vieno iš galimų spalvų tonų pasirinkimo, galite sukurti savo, keisdami spalvų temperatūrą, atspalvį, kontrastą, sodrumą ir t.t. Tolesniam apdorojimui yra galimybė išsaugoti vaizdus vienu metu du failus JPG ir RAW formatu. Kaip ir veidrodiniuose fotoaparatuose galite užfiksuoti fokusavimo ir ekspozicijos reikšmes taip, kad kintant objektų padėčiai arba apšvietimo sąlygom nereikėtų papildomų koregavimų. Tokiu atveju fokusavimo ir ekspozicijos sritys gali būti atskirtos. Visus „Samsung“ išmaniųjų telefonų flagmanų fotoaparatus galima pagirti už aiškia ir aukštos kokybės nuotraukas beveik bet kuriuo paros metu. Garsas Vienas „Galaxy Note 8“ daugialypės terpės garsiakalbis net esant maksimaliam garsui pasižymi gana švarių ir galingu skambesiu. Žinoma, du stereofoniniai garsiakalbiai netrukdytų šiam planšetofonui, be to, prietaiso garsiakalbio groteles gana dažnai uždengiamos delnu. Komplekte esančios AKG ausinės neteršia šio logotipo geros reputacijos. Nustatymuose rasite keletą garso gerintojų ir konfigūruojamą 9-jų lygių ekvalaizerį. Techninė įranga ir našumas Kaip ir „Galaxy S8+“ atveju, „Galaxy Note8“ mobiliąja platforma pasirinkta „Samsung Exynos 9 Octa 8895“, kuri apima 8 branduolių 64 bitų procesorių, pagamintą naudojant 10 nm technologiją. Aukšto našumo branduolių kvartetą sudaro pačių korėjiečių kūriniai „Exynos M2 Mongoose“, galintys veikti 2,3 GHz dažniu, o antrasis ketvertas yra energiją taupantys „ARM Cortex-A53“ su 1,7 GHz dažniu. Lustų rinkinyje taip pat įdiegtas galingas grafikos greitintuvas „ARM Mali-G71 MP20“ (Vulkan API), kuris gali susidoroti su 3840×2400 ir 4096×2160 taškų raiška, taip pat įrašyti ir atkurti 4K formato vaizdo įrašus, kurių dažnis siekia 120 kadrų per sekundę. Naujas LTE Cat. 16 modemas leidžia atsisiųsti duomenis iki 1 Gb/s sparta. Specialus apsaugotas procesorius, savo ruožtu, rūpinasi saugumo klausimais. Galinga platforma papildyta 6 GB LPDDR4 tipo RAM. Operatyviosios atminties talpos padidėjimas 2 GB, palyginti su „Galaxy S8+“, teigiamai veikia darbą su vienu metu daug atidarytų programų. Nenuostabu, kad naujajam išmaniajam telefonui vieni juokai susidoroti net su sunkiaisiais žaidimais, jau nekalbant apie biuro programas ir kitas darbo užduotis. Iš 64 GB integruotos sparčios flash atminties (UFS 2.1) „Galaxy Note 8“ laisvos vietos liko 51,3 GB. Talpą galima išplėsti iki 256 GB microSD/HC/XC atminties kortelėms. Be to, USB-OTG technologijos fėka per komplekte esantį adapterį galima prijungti USB kaupiklį. Belaidžių sąsajų rinkinys apima 2-jų juostų Wi-Fi 802.11 a/b/g/n/ac (2.4 ir 5 GHz), Bluetooth 5.0, NFC ir ANT+. Vietos nustatymui ir navigacijai naudojamos ne tik GPS, GLONASS ir BDS palydovinės sistemos, bet ir „Galileo“. Yra A-GPS technologijos palaikymas. „Galaxy Note 8“ ličio baterijos talpa siekia gana kuklius 3300 mAh, t.y. 200 mAh mažiau nei „Galaxy S8+“ (3500 mAh). Įdiegtas greitas ir belaidis įkrovimas, o pastaruoju atveju galima naudoti prietaisus, atitinkančius ir WPC (Wireless Power Consortium), ir PMA (Power Matters Alliance) specifikacijas. Komplekte su išmaniuoju telefonu yra „Adaptive Fast Charging“ EP-TA20EBE (5 V/2 A, 9 V/1.67 A) įkroviklis. Testavimo programa „AnTuTu“ parodė gana pavydėtiną akumuliatoriaus 13 773 taškų rezultatą. 100 proc. užpildytas akumuliatorius, pasak gamintojo, o leis dirbti internete (3G / LTE / Wi-Fi) iki 12/13/14 valandų, pokalbių trukmė (3G) – iki 22 valandų, garso įrašų atkūrimas (ekranas įjungtas / išjungtas) – 47/74 valandos, o vaizdo įrašų – iki 16 valandų. MP4 formato Full HD kokybės klipas su aktyvuotu vaizdo pagerinimu ir visu ekrano ryškumu be pertraukų sukosi šiek tiek mažiau nei 11 valandų. Optimizavimo nustatymuose galite pasirinkti atitinkamu metu reikalingą režimą. Kasdieniniam vartojimui rekomenduojama naudoti optimalų variantą. Esant būtinybei, akumuliatoriaus veikimą pratęsti padės vienas iš energijos taupymo režimų. Programinė įranga „Galaxy Note 8“ veikia valdomas operacinės sistemos „Android 7.1.1“ (Nougat) su vartotojo sąsaja „Samsung Experience 8.5“, kuri siūlo keletą unikalių funkcijų. Palaikius paspaustą bet kurios programos piktogramą atsidaro kontekstinis meniu. Paleidimo nustatymuose lengva aktyvuoti atskirą programos ekraną arba tiesiog sudėti visas piktogramas ant darbalaukių. Perjungti darbalaukius galima perbraukus aukštyn arba žemyn. Siūloma keletas piktogramų tinklelių variantų, įskaitant 5×6 elementų matricą. Didelio dydžio ekranas daro labai naudingu valdymo viena ranka režimą, kurį aktyvuoti galima tris kartus paspaudus virtualų pradžios mygtuką arba braukiant įstrižai iš apatinio ekrano kampo. Tarp kitų papildomų funkcijų įdomus pasirodė pranešimų skydelio valdymas pirštų atspaudų jutiklio pagalba ir greitas kameros paleidimas įjungimo mygtuku. Padalinto ekrano režimas lengvai aktyvuojamas naudojamų programų piktograma. Išmanusis turi naują funkciją, kuri leidžia iškart dviem programoms sukurti vieną nuorodą ir, patalpinus ją programų krašte, paleisti šias dvi aplikacijas vienu metu padalinto ekrano režimu. Biometrinei apsaugai be registruojamų pirštų atspaudų, taip pat galite naudoti veido ir rainelės atpažinimą, tačiau čia verta paminėti, kad tokia apsauga yra mažiau patikima nei slaptažodis ar PIN kodas. Visais atvejais vartotojas identifikuojamas labai greitai ir tiksliai. Pagrindiniame darbalaukyje ekrano perbraukimas į dešinę iškviečia virtualų asistentą „Bixby“, kurį sudaro valdiklių rinkinys, įskaitant artimiausias vietas, kalendoriaus įvykius, naujienas, tvarkaraštį ir t.t. Įdomiausiai atrodo „Bixby“ kameros funkcijos, kurių dėka galite, pavyzdžiui, atpažinti, išgauti ir išversti tekstą iš puslapio arba ieškoti panašių produktų nuotraukų internete, taip pat nuskaityti QR kodus ir t.t. Rašiklis S Pen Skaitmeninis rašiklis S Pen gavo naujų funkcijų, plonesnį antgalį (0,7 mm) ir pagerino spaudimo jėgos jautrumą iki 4096 lygių. Dabar galima parašyti pastabas išjungtame ekrane ir vėliau jas lengvai redaguoti. Naudinga gali būti vertimo naudojant S Pen funkcija, kuria norint pasinaudoti, pakankama rašikliu pasirinkti norimą žodį. Tuo pačiu būdu atliekamas ir valiutų konvertavimas. „Live message“ funkcija leidžia bendrinti animuotus tekstus ir paveikslėlius su kitais naudotojais išmaniųjų telefonų, kuriuose palaikomi GIF vaizdai. Išvados Pagrindinėmis „Samsung Galaxy Note 8“ naujovėmis tapo dviguba kamera ir patobulintas rašiklis. Aukščiausio našumo ir geriausio išmaniųjų telefonų ekrano derinys bei kamera su optiniu priartinimu ir stabilizavimu prietaisui suteikia akivaizdų technologinį pranašumą prieš daugelį konkurentų. Aukštos kokybės garsas, greitas ir belaidis įkrovimas, trys biometrinės apsaugos variantai, apsauga nuo vandens ir dulkių tik patvirtina šios apžvalgos herojaus flagmano statusą. Visi „Galaxy Note“ šeimos modeliai yra nišiniai produktai, kurie buvo sukurti gana siaurai, bet stabiliai auditorijai. Tuo pat metu tokie trūkumai, kaip diskutuotina pirštų atspaudų skaitytuvo padėtis ir slidus korpusas, nublanksta prieš daugiausia pirkėjų atbaidančią savybę – apie 900 € kainą. Kita vertus, kai kurie „Samsung“ konkurentai už savo geriausius modelius jau nesikuklina prašyti ir daugiau nei 1000 eurų, todėl čia brangumas yra gana sąlyginis. Mūsų nuomone, jei neplanuojate dirbti su S Pen, būtų racionaliau įsigyti „Galaxy S8+“ už maždaug 200 € žemesnę kainą. Tokiu atveju be elektroninio rašiklio prarasite 0,1 ekrano colio, vieną kameros modulį ir 2 GB RAM. Privalumai Aukščiausio lygio našumas Puikus „beribis“ ekranas su aukšta skiriamąja geba ir Super Amoled matrica Kameros su optiniu stabilizavimu dvigubas foto modulis Kokybiškas garsas ausinėse Greitas ir belaidis įkrovimas Rašiklis S Pen Trys biometrinės apsaugos variantai Apsauga nuo vandens ir dulkių Trūkumai: Aukšta kaina Slidus korpusas