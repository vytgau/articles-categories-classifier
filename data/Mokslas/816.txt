Dabar apleistoje vietoje vėl bus pradėta gaminti energija. Tik šį kartą vietoj branduolinės energijos tai bus saulės jėgainė. Ukrainos inžinierių įmonė „Rodina Energy Group Ltd.“ ir Vokietijos atsinaujinančios energijos bendrovė „Enerparc AG“ paskelbė apie bendrą projektą, pagal kurį bus įkurta 1 MW saulės jėgainė. Numatoma, kad šis projektas kainuos 1,2 mln. dolerių. „Šiek tiek norime optimizuoti Černobylio teritoriją, – teigė „Rodina“ generalinis dirktorius Evgenijus Variaginas. – Tai neturėtų būti juodoji skylė Ukrainos viduryje. Mūsų projektas nuo reaktoriaus bus nutolęs vos 100 metrų atstumu“. Bendrovės kartu su Ukrainos vyriausybe sutarė naudoti apleistą Černobylio vietą atsinaujinančios energijos gamybai ir šis projektas jau artėja prie statybų pradžios. Bendrovės sudarė sutartį dar 2016 metais, pagal kurią Ukrainos vyriausybė įsipareigojo iki 2030 metų už kiekvieną saulės jėgainėje pagaminta elektros kWh sumokėti 0,15 euro centų. Tik truputį mažesni tarifai taikomi ir Lietuvoje. Tolesni šių kompanijų planai yra įrengti 100 MW saulės jėgainių parką. Ukrainos sprendimas panaudoti daugiau kaip 1500 kv. km Černobylio teritorijos atsinaujinančiai energetikai atrodo visai protingas. Juolab, kad galimybe investuoti šioje teritorijoje domisi ne tik Ukrainos bendrovės, bet ir Prancūzija bei Kinija yra suinteresuotos šioje teritorijoje įkurti saulės jėgainių parkus. Investuotojams patraukli Černobylio vieta dėl praktiškai likusios visos elektros tiekimo infrastruktūros bei palankaus Ukrainos valstybės požiūrio į šios teritorijos išnaudojimą atsinaujinančiai energetikai. 