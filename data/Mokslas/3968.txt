„Teo“ ir „Omnitel“ konsultacijų specialistai privačių klientų skambučių lauks telefonu 1817, o verslo klientams visa informacija bus pateikiama telefonu 1816. Pranešime žiniasklaidai rašoma, kad su bendrovių specialistais susisiekti senais trumpaisiais klientų aptarnavimo numeriais bus galima ir toliau. Senieji numeriai tiesiog nebebus skelbiami viešojoje erdvėje. Skambučiai trumpaisiais „Teo“ ir „Omnitel“ aptarnavimo numeriais yra nemokami visiems „Teo“ ir „Omnitel“ klientams. Paskambinę klientai gali pasirinkti dominančią paslaugą ir bus sujungti su klientų aptarnavimo specialistu. Skambinant iš kitų operatorių tinklų, pokalbis kainuos 0,09 euro už minutę. Konsultacijos ir pagalba, susijusi su „Teo“ ir „Omnitel“ paslaugomis, taip pat teikiama apsilankius bendrovių salonuose, gyvo pokalbio internete metu ir el. paštu. Nuo šių metų rugpjūčio mėnesio „Teo“ ir „Omnitel“ pradėjo savo paslaugas teikti bendruose salonuose. Šiuo metu visoje Lietuvoje jau veikia daugiau nei 60 bendrų „Teo“ ir „Omnitel“ salonų, o iki metų pabaigos jų skaičius perkops 70.