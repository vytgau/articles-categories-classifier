Mokslininkai perspėja, kad klimato kaita gali padidinti bemiegių naktų skaičių. Mokslininkai paklausė 765 tūkst. žmonių, kaip dažnai jie patyrė miego ar poilsio trūkumą per pastarąsias 30 dienų. Šiuos atsakymus mokslininkai susiejo su miestų, kuriuose respondentai gyveno, temperatūra. Tyrėjų komanda teigia, kad 1 laipsniu aukštesnė mėnesinė temperatūra lemia nepakankamą poilsį tris naktis. Atrasta koreliacija leidžia prognozuoti, kad jei vidutinė temperatūra nuolat bus laipsniu aukštesnė nei įprastai – kaip prognozuojama 2050 metais – tuomet kasmet apie 110 milijonų vien JAV gyventojų susidurs su miego sutrikimais. Žmonės, kurie uždirba mažiau nei 50 tūkst. JAV dolerių per metus, triskart dažniau, manoma, patirs miego trūkumą per tvankesnes nei dabar naktis, palyginus su turtingesniais žmonėmis, ir vyresni nei 65 metai, palyginus su jaunesniais. Apie trečdalis suaugusiųjų, kaip rašo „Science Mag“, kurie patiria miego sutrikimus, jau skundžiasi su jais susijusiomis sveikatos problemomis, įskaitant silpnesnę imuninę sistemą, diabetą, depresiją.