Be abejonės taip. Žmogaus kūnas puikiai apsisaugo nuo bakterijų ir senovėje rankas prieš valgį plaudavo tikrai ne visi. Tiksliau sakant, plaudavo labai retas. Tačiau tuomet žmonės ne taip intensyviai dalinosi bakterijomis tarpusavyje. Dabar mūsų rankos yra kur kas nešvaresnės nei buvo prieš porą šimtų metų. Tačiau rankas plauti reikėtų reguliariai, ne tik prieš valgį. Mes nuolat kasomės, liečiame savo akis ir burną. Taip pernešame žalingas bakterijas nuo rankų į organizmą, o tai dali sukelti visą eilę ligų. Prieš penkerius metus atliktas tyrimas parodė, kad išmatų bakterijų galima aptikti ant 26 proc. žmonių rankų. Iš viso ant savo rankų vidutinis žmogus nešioja daugiau nei 10 milijonų bakterijų. Dauguma jų nėra pavojingos – jei ką ir daro, tai tik stiprina mūsų imuninę sistemą. Tačiau tarp jų gali pasitaikyti ir ūmių infekcijų sukelėjų, kurie į organizmą patenka valgant. Dažnai teigiama, kad rankas plauti iš tikrųjų yra būtina tik prieš maistą liečiant tiesiogiai. Tačiau nuolat priešais save ir maistą judindami nešvarias rankas dalį bakterijų tiesiog įkvepiame. Taip, nors didžioji dalis su nešvariomis rankomis susijusių problemų pasireiškia virškinimo trakto problemomis, dalis jų yra susijusi ir su kvėpavimo takais. Kaip taisyklingai nusiplauti rankas? JTO skaičiuoja, kad taisyklingas rankų plovimas galėtų išgelbėti milijoną gyvybių kasmet. Dauguma šių žmonių miršta nuo viduriavimą sukeliančių infekcijų arba kvėpavimo takų ligų. Tačiau į šį skaičių nėra įtraukta kita statistikos kategorija – antibiotikams atsparių bakterijų plitimas, prie kurio taip pat svariai prisideda nešvarios rankos. Rankų plovimas gali užkirsti kelią maždaug 30 proc. viduriavimą sukeliančių ligų ir 20 proc. kvėpavimo takų infekcijų. Pasigavus vieną iš šių sveikatos problemų įprasta griebtis antibiotikų, o tai bakterijoms padeda evoliucionuoti į atsparesnius kenkėjus. Visgi, reikia surasti balansą tarp perdėto rankų plovimo ir sveikatos. Vaikai užauga žaisdami su purvu ir tai nėra taip blogai. Jų imuninė sistema taip susipažįsta su aplinka, mokosi apsisaugoti nuo skirtingų bakterijų ir sustiprėja. Antibakterinis muilas tikrai nėra būtinas – tai pripažįsta daugelis gydytojų. Tačiau įprastą muilą naudoti reikia – vien vandens nepakanka. Mūsų aplinka yra labai nešvari. Juk nevalgote prie nešvaraus stalo kur nors parke? Tai nereikėtų valgyti ir nešvariomis rankomis.