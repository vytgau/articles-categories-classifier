Išmaniųjų „Amazon“ kolonėlių „Echo“ naudotojai apie Alexos kikenimą pastarosiomis savaitėmis ėmė vis daugiau rašyti socialiniame tinkle „Twitter“ ir net ėmė skelbti vaizdo įrašus, kuriuose užfiksuota, kaip Alexa be jokios priežasties kikena. „Jeigu Alexa juokiasi tau į veidą, tik pagalvok, ką ji sako tau už nugaros“, – pajuokavo vienas internautas O amerikiečių elektromobilių gamybos kompanijos „Tesla“ įkūrėjas ir vadovas Elonas Muskas pajuokavo „juodžiau“ ir parašė: „Kiekvieną kartą, kai Alexa nusijuokia, miršta angelas“. „Amazon“ teigia išnagrinėjusi problemos priežastis ir esą nustatė, kad kartais Alexa klaidingai fiksuoja komandą „Alexa, juokis“ ir ją vykdo. „Todėl mes pakeisime šią frazę į „Alexa, ar gali nusijuokti?“, kas gerokai sumažins tokių „ netikrų teigiamų“ incidentų“, – sakė „Amazon“ atstovas. Alexą „Amazon“ sukūrė 2014 metais, o vėliau ši skaitmeninė asistentė „persikėlė“ iš „Echo“ kolonėlių į kitus įrenginius ir net automobilius. 