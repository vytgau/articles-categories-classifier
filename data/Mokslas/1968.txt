„Tiangong-1“ pavadinta kosminė stotis į orbitą buvo paleista 2011 metais. Joje pabuvojo vienas bepilotis erdvėlaivis ir dvi įgulos. Kaip pažymi „Space.com“, stotis nustojo funkcionuoti praėjusių metų kovo 16 d. ir dabar yra pasmerkta sugrįžti į Žemės atmosferą. Stoties naudojimo metu Kinija ne kartą atliko naujinimus, kokie atliekami Tarptautinėje kosminėje stotyje. Nuo tada, kai kinai prarado stoties kontrolę, ši lėtai krenta, nes Žemė traukia ją link savęs maždaug – po maždaug 160 metrų per dieną. Stotis jau nusileido nuo 400 į 350 kilometrų aukštį. „Tai greičiausiai nebus kontroliuojamas sugrįžimas, - skelbia „Aerospace Corporation“. – Įtariama, kad „Tiangong-1“ kontrolė buvo prarasta ir nebus susigrąžinta prieš jos sugrįžimą į Žemės atmosferą.“ Judėdama tokiu greičiu, ji neabejotinai įskris į Žemės atmosferą. Vienintelis klausimas, kada ir kur. Skaičiuojama, kad tai gali įvykti tarp šių metų spalio ir ateinančių metų balandžio, skelbia Jungtinių Tautų Kosmoso reikalų biuras. Didžiausia tikimybė, kad tai gali įvykti sausį. Kalbant apie vietą, „Tiangong-1“ gali nukristi didelėje teritorijoje tarp Italijos ir Naujosios Zelandijos. Tikimybė, kad nuolaužos išliks atmosferoje, yra labai maža, tačiau tikimybė, kad kažkas kažkam nukris ant galvos, dar mažesnė. Jeigu nuolaužos ir nukristų į Žemę, jose gali būti itin toksiškos ir korozinės medžiagos hidrazino, kurio negalima liesti. Didžiausias kada nors į mūsų atmosferą sugrįžęs dirbtinis objektas buvo 2001 metais grįžusi kosminė stotis „Mir“. Ji svėrė 120 tūkst. kilogramų. Palyginus su ja „Tiangong-1“, pastaroji tiesiog nykštukė, sverianti vos 8500 kilogramų. Ekspertų teigimu, giedrą dieną kai kurios stoties nuolaužos gali būti matomos iš Žemės kelias minutes, kai degs atmosferoje ir danguje pasirodys ruožai. Stotis bus stebima kelis ateinančius mėnesius, kad būtų aišku, kur ji juda. Tačiau ji tikrai sugrįš į Žemės atmosferą ir neabejotinai kitais metais. Jeigu tai įvyks tamsiuoju paros metu ir žmonės galės tai pamatyti, tai bus tikrai įspūdingas vaizdas.