Pirmoji ir vis dar didžiausia pasaulyje virtuali valiuta pastarosiomis savaitėmis brangsta ypač sparčiai - mažiau nei per mėnesį bitkoinas iš viso kilo apie 75 proc. Ketvirtadienį vienas bitkoinas buvo pasiekęs 5 144,97 dolerio vertę bei prieš 12 val. Lietuvos laiku atsitraukė iki 5 107,28 dolerio. Valiuta sugebėjo atsigauti po staigaus kritimo rugsėjo pradžioje, kurį lėmė suaktyvėjusi Kinijos kova prieš virtualiąsias valiutas ir pirminius kriptovaliutų siūlymus (ICO). Iš viso nuo metų pradžios bitkoino vertė išaugo maždaug 5 kartus.