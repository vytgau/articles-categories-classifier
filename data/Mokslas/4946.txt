Kaip ir kitos programinės įrangos gamintojos, reaguodama į rinkos poreikius, „Oracle“ plečia savo nuotolinio duomenų pateikimo paslaugas. 1998 m. įkurta „NetSuite“ viena pirmųjų pristatė galimybę kaupti duomenis internete. „Oracle“ teigimu, abiejų bendrovių teikiamos paslaugos papildo viena kitą. „Esame pasiryžę investuoti dideles pinigų sumas tiek į paslaugų kūrimą, tiek ir į jų platinimą“, – sakė „Oracle“ vadovas Markas Herdas (Mark Hurd). Sandoris turėtų įsigalioti šių metų pabaigoje. Tai ne pirmas „Oracle“ žingsnis debesijos kompiuterijos link. Bendrovė jau anksčiau yra įsigijusi tokias paslaugas teikiančias „Textura“ ir „Opower“. „NetSuite“ turės naudos iš „Oracle“ tarptautiškumo ir galimybės mūsų kompiuterijos paslaugas pasiūlyti didesniam skaičiui įmonių įvairiose šalyse“, – teigė šios įmonės vadovas Zachas Nelsonas (Zach Nelson). „Džiaugiamės prisijungę prie „Oracle“ ir galimybe diegti savo sukurtas naujoves“, – pridūrė jis. „NetSuite“ pelnas antrąjį ketvirtį išaugo 30 proc. ir siekia 231 mln. JAV dolerių.