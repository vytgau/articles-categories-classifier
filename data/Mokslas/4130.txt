Pirmiausia buvo pranešta, kad telefonas turėtų turėti paprastą ir patogų dizainą, patobulintą kamerą ir daug protingesnę dirbtinio intelekto paslaugą, kodiniu pavadinimu Bixby. Kiek vėliau pradėjo sklisti kalbos, kad telefono ekranas nuo pat viršaus iki pat apačios bus padengtas 4K Oled ekranu. Jei naujausios žinios pasirodys teisingos, tai tikriausiai ekranas bus 2K ir 2560X1440 taškų (QHD). Toks jis buvo modeliuose „Galaxy S6“ ir „Galaxy Note 7“. Teigiama, kad „Samsung“ pagrindiniai dalių tiekėjai gauna užsakymus „namų“ mygtukams, galintiems nuskaityti pirštų antspaudus. Tai galėjote pamatyti „Samsung Galaxy S6“ modelyje 2015-aisiais. Kompanija ne tik dirba kurdama naująją telefoną, bet ir stengiasi atgauti klientų pasitikėjimą po „Samsung Galaxy Note 7“ nesėkmės. Laiškuose klientams, publikuotuose „The Wall Street Journal“, „The New York Times“, „The Washington Post“, jie angliškai kreipėsi į angliškai kalbančius vartotojus. Kompanijos atstovas „Samsung Electronics“ biuro Šiaurės Amerikoje atstovas Gregory's Lee reklamoje laiško pavidalu dėsto, kad kompanijos misija visada buvo pasirūpinti geriausiu saugumo lygiu ir kokybe, jis atsiprašo už tai, kad kertinės nuostatos, kuriomis vadovaujasi kompanija, buvo pamintos. G. Lee žadėjo, kad „Samsung“ patikrins kiekvieną prietaiso dalį, programinės įrangos dalį, gamybos grandį ir baterijos struktūrą ir kaip įmanoma greičiau duos atsakymą, kas buvo ne taip, kodėl telefonai sproginėjo, rašo theverge.com.