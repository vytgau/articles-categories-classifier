Šiuo metu vardo kol kas neturintis robotas jau gali atskirti keturias alaus rūšis. Tačiau kol kas dirbtinis intelektas yra bejėgis, kai tenka identifikuoti sudėtingus, mažiau įprastus skonius. Mokslininkų grupė iš dviejų Danijos universitetų bei kelių privačių kompanijų tikina, jog tai – tik laiko klausimas. Tikimasi, kad robotas bus baigtas po trejų metų ir galės greitai bei patikimai ragauti ivairius produktus. Tai pasitarnaus maisto ir medicinos pramonėms. Taip pat svarstoma, ar ši technologija galėtų įvertinti vandens kokybę. Dirbtiniu intelektu paremtas robotas naudoja cheminius jutiklius ir jo pirminė paskirtis bus ragauti įvarias alaus gaminimui naudojamas mieles. Šis darbas zmonėms paprastai yra gana nemalonus, be to, laboratorijos sukuria tūkstančius naujų skonių kasdien ir darbuotojai nespėja jų visų surūšiuoti.