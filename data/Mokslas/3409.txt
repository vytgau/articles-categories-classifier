Geriausiai užtemimas bus matomas šimto kilometrų pločio juostoje Čilėje, Argentinoje, Angoloje, Zambijoje ir Kongo Demokratinėje Respublikoje. Sekmadienio ryte Sarmjente, Pietų Argentinoje, susirinko dešimtys astronomų ir entuziastų. Būtent čia, kaip teigiama, užtemimas bus geriausiai matomas. „Jau mačiau šešis kasmetinius užtemimus, ir kiekvienas jų yra skirtingas“, – sakė Josepas Masallesas Romanas, į Argentiną atvykęs net iš Barselonos. Kasmetinis Saulės užtemimas vyksta tuomet, kai Žemė, Mėnulis ir Saulė išsirikiuoja vienoje linijoje. Tačiau šiems dangaus kūnams net ir idealiai išsirikiavus vienoje linijoje, Mėnulis yra per toli nuo Žemės, kad visiškai uždengtų Saulę. Todėl matomas tarsi „ugnies žiedas“.