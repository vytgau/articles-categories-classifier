„Teroristinės propagandos turinys pakurstė per daug išpuolių“, – po susitikimo su „YouTube“, „Facebook“ ir „Twitter“ atstovais teigė Europos Sąjungos (ES) saugumo komisaras Julianas Kingas. „Šiandien aptarėme greitesnių veiksmų būtinybę. Jei įmanoma, kompanijos tą turėtų padaryti savanoriškai. Bet jei prireiks, imsimės kitų priemonių“, – pridėjo jis. Tuo tarpu EK viceprezidentas Andrusas Ansipas perspėjo, kad „jei platformos pačios nesiims veiksmų, jų imsis įstatymų leidėjai“. Interneto reguliavimas šiuo metu yra itin karšta tema Vokietijoje. Ten naujas įstatymas įpareigojo interneto milžinus šalinti neapykantą kurstantį turinį, melagingas naujienas ir kitus neteisėtus įrašus. Tačiau kritikai teigia, kad tokie įstatymai šalį veda prie didesnės interneto cenzūros.