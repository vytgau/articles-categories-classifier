Internete populiarumo jau spėjo sulaukti trumpas video filmukas, kuriame S60 išbandomas šalčiu, ugnimi, verdančiu vandeniu. Jis netgi metamas iš maždaug antro aukšto pro langą ant kieto grindinio, telefonu – tiek ekrano, tiek priešinga puse – kalamos vinys. Visus šiuos išbandymus telefonas atlaiko ir veikia lyg nieko nebūtų atsitikę. S60 atsparumą garantuoja ypatingas metalinis amortizuojantis korpusas ir „Corning Gorilla Glass 5“ stiklas. Tačiau šis modelis – ne tik atsparumo pavyzdys. Po tvirtu paviršiumi tūno pakankamai įspūdingi šio telefono parametrai, užtikrinantys greitą ir patogų naudojimąsi. 8 branduolių 2.5 GHz procesorius, 6 GB + 64 GB atmintis, 5580 mAh baterija, greitasis įkrovimas, 5.2“ FullHD ekranas, 21.0 MP kamera. „S60 yra puikus variantas tiems, kurie nori naudotis visais išmaniojo telefono teikaimais privalumais bet kokiomis aplinkos sąlygomis. Tokius telefonus renkasi alpinistai, statybininkai, ūkininkai, keliautojai ir kiti į rūsčias ar ekstremalias sąlygas dažnai patenkantys žmonės. Tačiau kur kas svarbiau tai, kad dabar atsparųjį telefoną galės įsigyti gerokai daugiau žmonių. Jį taip pat bus lengviau turėti ir kaip antrąjį telefoną, nes S60 kaina beveik dvigubai mažesnė už kitų gamintojų labai panašius kūrinius – apie 400 Eur“, – pasakojo „Doogee“ telefonus Lietuvoje platinančios bendrovės „Mobilalus“ atstovas Gediminas Bieliauskas. Mažiau ekstremalų gyvenimą gyvenantys, bet atsparaus telefono pageidaujantieji gali rinktis lengvesnę ir stilingesnę jo versiją su kevlaro dangos korpusu – S30. Šis, kaip ir S60, yra sertifikuotas IP 68 standartu, kuris reiškia, kad telefonas turi aukščiausio lygio apsaugą nuo vandens ir dulkių. S30 turi ir tokią pačią 5580 mAh bateriją, išskirtinai spalvingą „Vivid 5.0 HD“ ekraną, ypač tinkamą nuotraukoms ir filmams žiūrėti. Taip pat šoninį atrakinimą piršto antspaudu ir – kas ypač retai pasitaiko tarp atspariųjų telefonų – dvigubą kamerą, leidžiančią padaryti puikias nuotraukas ir sudėtingose aplinkos sąlygose. Dar viena puiki S30 savybė – kaina, siekianti vos daugiau nei 150 Eur.