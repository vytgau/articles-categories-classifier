„Europos Komisija nusprendė neteisėtos valstybės pagalbos iš „Apple“ nesusigrąžinusios Airijos bylą perduoti Europos Sąjungos Teisingumui Teismui“, – trečiadienį pareiškė Komisija. „Praėjo jau daugiau nei metai nuo tada, kai Europos Komisija priėmė šį sprendimą, o Airija iki šiol neišsireikalavo pinigų, net dalies, – sakė EK konkurencijos komisarė Margrethe Vestager. – Sprendžiant klausimus dėl mokesčių mokėjimo mums reikia veikti labai greitai.“ Kaip žinoma, praėjusių metų rugpjūtį EK pareikalavo, kad „Apple“ kompensuotų Airija neteisėtai gautas mokestines lengvatas. „Apple“ apskundė šį sprendimą teisme, o jos vadovas Timas Cookas pareiškė, kad EK sprendimas paveiks tolesnius kompanijos sprendimus dėl investicijų Europoje. Išieškojimo terminas baigėsi sausio 3 d. Anot M. Vestager, EK gali Airija pritaikyti sankcijų dėl „Apple“ bylos. Tuo tarpu Airija išreiškė nusivylimą tokiu EK sprendimu, kurį pavadino „visiškai pertekliniu“. „Airija niekada nepriėmė Europos Komisijos išvadų byloje dėl valstybinės paramos „Apple“. Tačiau mes visuomet laikėmės aiškios pozicijos: vyriausybė yra visiškai įsipareigojusi užtikrinti galimybes išieškoti esą „Apple“ neteisėtai gautą valstybės paramą ir jau skyrė ženklių išteklių šio klausimo sprendimu“, – nurodoma Airijos finansų ministerijos trečiadienį išplatintame pranešime. „Apple“ naujų EK pareiškimų kol kas nekomentuoja. EK teigė, kad Airija suteikė „Apple“ neteisėtų mokestinių lengvatų nuo 2003 iki 2014 metų, dėl ko kompanija sumokėjo gerokai mažiau mokesčių. Komisijos duomenimis, „selektyvinis Airijos valdžios požiūris iš esmės sumažino „Apple“ realų pelno mokesčio tarifą nuo 1 proc. 2003 metais iki 0,005 proc. 2014 metais“. Maži pelno mokesčiai yra Airijos ekonominės politikos pagrindas. Bazinis mokesčio tarifas Airijoje yra 12,5 proc. ir yra mažiausias tarp Vakarų Europos šalių. Dėl to Airijoje savo padalinius turi daugiau nei 700 stambių Amerikos kompanijų.