Dalis jų pristatyta per trečiadienį vykusią spaudos konferenciją. „Labai greitai, už kelių savaičių pakviesime į naujos paslaugos pristatymą, hibridinio interneto paslaugą“, - sakė bendrovės technologijų vadovas Andrius Šemeškevičius. Planuojama sujungti varinį arba laidinį internetą ir 4G tinklą. Pasak jo, ši paslauga kol kas yra žinoma pavadinimu bondingas. Ši paslauga yra skirta tiek privatiems, tiek verslo klientams. Ši paslauga, bendrovės duomenimis, dar yra teikiama Belgijoje ir Vokiektijoje. Pagrindinis principas, kad šios paslaugos naudotojai galės vienu metu naudotis interneto ir išmaniosios televizijos paslaugomis keliuose įrenginiuose, o dėl to neturėtų nukentėti interneto greitis. Dar viena naujovė - debesų kompiuterijos (angl. cloud) paslaugos, jos yra skirtos vidutiniam ir stambesniam verslui. Abi naujoves planuojama pasiūlyti jau vasarį. „Telia“ privačių klientų vadovas Norbertas Žioba sako, kad žmonėms šis bendrovių susijungimas reiškia iš vienų rankų teikiamas telekomunikacijų paslaugas. Planuojama jų pasiūlyti daugiau ir įvairesnių.  Mobilioji piniginė - iki metų pabaigos Iki metų pabaigos bendrovė kartu su kitoje Lietuvoje veikiančiomis telekomunikacijos bendrovėmis rinkai planuoja pristatyti mobiliąją piniginę. DELFI skelbė, kad tokie mokėjimai būtų atliekami keliais paspaudimais telefone, o lėšos būtų įskaitomos per kelias sekundes. Lietuvos bankas ir trys didžiosios mobiliojo ryšio bendrovės pasirašė Ketinimų protokolą dėl bendradarbiavimo vykdant momentinių mokėjimų paslaugų plėtrą. Ieško naujų darbuotojų Pasak bendrovės vadovo Kęstučio Šliužo, reorganizacijos procesai yra įvykę pernai, tačiau dėl jų didelių darbuotojų atleidimų nebuvo. „Kalbant apie darbuotojus, gera žinia yra ta, kad mes dabar turime daugiau nei 100 laisvų darbo vietų, susiduriame su tomis pačiomis problemomis kovoje dėl talentų rinkoje, kaip ir visi kiti“, - sakė jis. Jis DELFI komentavo, kad vyko natūrali darbuotojų kaita, o dabar bendrovė ieško daugiau kaip 100 įvairių sričių specialistų, kurių dauguma - IT srities. Keli ieškomų darbuotojų kompetencijų pavyzdžiai: tinklo ir duomenų valdymo technologijas išmanantys specialistai, programuotojai. Laikinai sutriko mobilus parašas Pradėjus keisti mobiliojo operatoriaus pavadinimą, laikinai sutriko bendrovės teikiama mobiliojo parašo paslauga. Bendrovė informuoja, kad kitos paslaugos veikia kaip įprasta.