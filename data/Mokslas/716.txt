Deja, viskas pasisuko kiek kita linkme. Prasidėjus išmaniųjų telefonų erai, įkroviklis tapo kasdieniu atributu, be kurio gyvenimas kartais gali ir sugriūti. Visgi, šiandien egzistuoja nemažai gudrybių, kurias žinant, telefono bateriją galima patausoti ir priversti išlikti gyvybinga ilgiau nei vieną dieną. Panašu, kad telefonų gamintojai išgirdo vartotojų pageidavimus ir sugalvojo, kaip pasirūpinti ilgesniu baterijos gyvavimu be įkroviklio pagalbos. Patikėsite ar ne, bet tam jau puikiai pasitarnauja ir dirbtinis intelektas. Svarbūs du veiksniai „Huawei“ Baltijos šalių vartotojų verslo grupės vadovas Yanfei pranešime spaudai teigia, kad telefono baterijos gyvybingumas priklauso nuo dviejų veiksnių: kaip intensyviai naudojamės įrenginiu ir kaip juo rūpinomės iki šiol. „Naudojantis telefonu, kiekvienam veiksmui atlikti reikalinga energija, todėl natūralu, kad kuo daugiau operacijų atlieka telefonas, tuo greičiau jis išsikrauna. Visai kaip ir žmogus, kuris po intensyvaus fizinio krūvio greitai pavargsta. Taip pat svarbu atsiminti elementarų fizikos dėsnį, kad kiekvienas veiksmas turi atoveiksmį – jei telefono baterija bėgant laikui tinkamai nesirūpinote, jos tarnavimo laikas bus trumpesnis“, – kalba Yanfei. Jis pripažįsta, kad šiuolaikinės ličio jonų baterijos yra ganėtinai pažengusios į priekį, tačiau po ilgo naudojimo bei pernelyg dažno krovimo jos taip pat gali prarasti savo darbines savybes. „Senesnės baterijos iš tiesų buvo jautrios įkrovimų ir iškrovimų ciklams, tačiau tai jau praeitis. Visgi, šiuolaikinės baterijos taip pat nėra amžinos, todėl jas prižiūrėti reikia apgalvotai ir, nesant reikalui, įkroviklio į elektros lizdą geriau nekišti. Maža to, baterijas reikia saugoti nuo didelių temperatūrų svyravimų“, – pataria ekspertas. 5 patarimai, galintys išgelbėti visą dieną Jei jau nutiko taip, kad telefono įkroviklio nėra šalia ar teks kurį laiką išgyventi be elektros, „Huawei“ turi keletą patarimų, galinčių išgelbėti kritiniu momentu, ar tiesiog leisiančių pajusti laisvę nuo kasdienio įkroviklio naudojimo. 1. Sumaniai naudokite programėles. Vienu metu atidaryta daugybė programėlių – puikiai visiems žinomas scenarijus: „Facebook“, „Instagram“, „YouTube“, žinučių rašymas, kamera... Visos šios programėlės, reikia ar nereikia, kartais būna įjungtos ir, žinoma, naudoja jūsų įrenginio bateriją. Todėl patartina konkrečiu metu naudoti tik tas programėles, kurios iš tiesų reikalingos. Panaši situacija galioja ir „Bluetooth“, vietos nustatymo GPS funkcijai ar internetui – jei šių dalykų nenaudojate, juos derėtų tiesiog išjungti. Savaime suprantama, derėtų nuspręsti, ar išjungtų programėlių netrukus jums vėl neprireiks, kadangi bereikalingas jų aktyvavimas bei deaktyvavimas taip pat naudoja energiją. 2. Pasirinkite ekrano ryškumą. Šiuolaikiniai telefonų gamintojai stengiasi kurti tokius įrenginius, kurių kuo didesnę priekinę dalį užimtų ekranas. Šiandien jau nieko nestebina tai, kad ekranas užima 80 – 90 procentų viso telefono. Visgi, dideli ir ryškūs ekranai – baterijos žudikai. Būtent ekranas yra vienas iš daugiausiai energijos reikalaujančių atributų, todėl, nesant būtinybei, ekrano ryškumą derėtų sumažinti, kad jis naudotų kuo mažiau energijos. Nors daugelis telefonų ir turi automatinį ekrano ryškumo režimą, jis ne visada veikia efektyviai, todėl geriausia jį valdyti rankiniu būdu. 3. Sutrumpinkite aktyvaus ekrano režimą. Kartais mūsų telefono ekranas, intensyviai siurbiantis energiją, būna aktyvus be jokios priežasties. Natūralu, jog po tam tikro laiko, kai telefonas nenaudojamas, jis pritems ir išsijungs, bet tai gali įvykti ir po 30 sekundžių ar minutės. Net ir toks santykinai neilgas aktyvaus ekrano budėjimo laikas baterijai kartais gali būti kritinis. Tokiu atveju rekomenduojama nustatyti kuo mažesnį aktyvaus ekrano režimo laikotarpį, kuris padės sutaupyti vieną kitą baterijos procentą. 4. Venkite nereikalingų veiksmų. Kartais informacijos paieška telefone ar internete gali užtrukti ne tik dėl to, kad jūs iš tiesų kažko nerandate, bet ir todėl, kad jūs tiesiog nesugebate to pamatyti, nors reikalinga informacija ar dokumentas yra prieš jūsų akis. Todėl vartotojams rekomenduojama naudotis paieškos sistemomis ir jas sukonkretinti iki minimumo, o ne bandyti paiešką atlikti rankiniu būdu, klaidžiojant po visą telefoną ar skirtingus interneto puslapius. Itin dažnai tokie veiksmai gali tapti tikromis energijos suvartojimo bombomis telefono baterijai. 5. Kritiniu momentu – taupymo režimas. Didžioji telefonų dalis turi integruotą energijos taupymo režimą. Jį aktyvavus išjungiamos labiausiai energiją eikvojančias funkcijos, o fone lieka veikti tik esminiai atributai – skambinimo ir žinučių rašymo funkcijos. Gamintojai tikina, kad kritiniu momentu aktyvavus energijos taupymo režimą, išsikraunanti baterija gali išlikti gyvybinga net parą laiko. Dar kardinalesnis sprendimas – „skrydžio režimas“, kuris išjungs absoliučiai visas funkcijas iki tol, kol jų vėl neprireiks. Bateriją taupo... pats telefonas Visgi, šiandien technologijų gigantai pirkėjams jau siūlo telefonus, kurie geba patys pasirūpinti optimaliu baterijos veikimo laiku bei užtikrina ramų vartotojų gyvenimą be didesnių pastangų. Dirbtinio intelekto pagalba telefonai geba puikiai perprasti vartotojo naudojimo įpročius bei nuspėti jo veiksmus – esant reikalui įjungti ar išjungti konkrečią programėlę, prie aplinkos priderinti ekrano ryškumą, daug greičiau surasti ir ekrane pateikti norimą informaciją bei dokumentus. Tad stebint dirbtinio intelekto revoliuciją, galime tikėtis, kad artimiausiu metu sugrįšime į tuos laikus, kai telefono kroviklį galėjome pamiršti bent savaitei.