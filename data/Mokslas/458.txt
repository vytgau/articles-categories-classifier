Šis be proto mielas robotukas gali tapti geriausiu jūsų draugu. Barselonoje vykstančioje mobiliųjų technologijų parodoje „Mobile World Congress“ pristatytas vadinamasis socialinis botas sėkmingai naudoja veido ir balso atpažinimo technologijas, tad geba atskirti ir atpažinti skirtingus žmones. Robotuko „piBo“ kūrėjai iš Pietų Korėjos sako, kad šiuo metu individualizuotos patirties bendravimo su robotu srityje šiam mažyliui nėra lygių. Nuo kitų panašių įrenginių „piBo“ skiriasi dar ir tuo, jog gali eiti, nors ir gana lėtai. Jis gali skaityti įvairius portalus ir pateikti norimą informaciją. Maža to, rūpinasi jūsų dienotvarke. Bendrovė „Circulus“ teigia, kad „piBo“ vis dar tobulinamas, o jį įsigyti bus galima šių metų pabaigoje.