Seniai yra žinoma, kad evoliucija jau taip išdėstė, kad moterys vyruose ieško saugumo jausmo. Būtent todėl sudėtingais istorijos laikais vyriško patrauklumo supratimas keitėsi drastiškai, o moteriškas – palyginti, nežymiai. Vienu metu raumeningi vyrai buvo laikomi itin seksualiais, nes jie galėjo užtikrinti saugumą ir buvo geri medžiotojai, tačiau vėliau raumenys tapo prasčiokiško gyvenimo požiūriu ir pačiais seksualiausiais buvo laikomi apkūnūs vyrai, kurie buvo siejami su lengvu gyvenimu. Apie dabartinius laikus nuomonę tikriausiai turite patys, tačiau mokslininkai nustatė, kad vyro kvapas moteris ramina, šalina stresą ir net padeda geriau išsimiegoti. Britų Kolumbijos Universiteto mokslininkai moteris tyrimui pasirinko neatsitiktinai. Jų kvapo pojūtis yra kur kas stipresnis nei vyrų. Mokslininkai nustatė, kad vien partnerio dėvėti marškinėliai gali sumažinti kortizolio, streso hormono, lygį ir padėti nusiraminti. Tyrimą atlikę mokslininkai teigia, kad tai paaiškina, kodėl daugybė moterų ilgėdamosi savo vyrų dažnai miega jų lovos pusėje ar net dėvi jų marškinėlius. Tai kartu reiškia, kad natūralus vyro kvapas yra patrauklesnis už kvepalus, tačiau jei esate vieniši neskubėkite džiaugtis. Raminančiai veikia tik partnerio marškinėliai – nepažįstamojo dėvėti rūbai kaip tik kelia stresą. Mokslininkai teigia, kad tai – nieko keisto. Juk nuo mažens mums nepažįstamieji kelia nerimą ar net baimę, esame įpratę jų saugotis. Taigi, ką šis tyrimas reiškia? Jei moteris jaučia didžiulį stresą ar baimę, o parnerio šalia nėra – galima apkabinti ar apsivilkti jo megztinį, pasimatuoti paltą, miegoti jo lovos pusėje. O vyrai turėtų pasistengti dažniau būti artimi savo moterims taip, kad jos įprastų prie jų kvapo. Kelias į moters širdį, pasirodo, veda per nosį, todėl reikėtų kuo dažniau būti šalia. Tik, aišku, šalia to dar svarbu užtikrinti, kad tas kvapas nebūtų nemalonus. Beje, vyro kvapas yra laikomas vienu iš seksualiausių jo bruožų. Vyrai seksualumą dažnai apibrėžia per matomus dalykus, o moterys – per santykius, vyro gebėjimus, kūno priežiūrą ir, aišku, kvapą.