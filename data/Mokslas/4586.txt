„Iki 2020 metų siūlome užtikrinti didžiausiuose Europos miestuose nemokamą internetą, o iki 2025 metų – penktosios kartos (5G) technologijų belaidžio ryšio paslaugas visoje Europos Sąjungos teritorijoje“, – sakė J. C. Junckeris. „Turime visiškai atšaukti mokestį už tarptinklinį ryšį ES teritorijoje, kiekvienas europietis su savo mobiliuoju telefonu bet kurioje Europos vietoje turi jaustis kaip namie“, – pabrėžė jis. Kalbėdamas apie Rusijos embargą daugumai maisto produktų, importuojamų iš Europos Sąjungos (ES), ir su tuo susijusią paramą Europos ūkininkams, Europos Komisijos vadovas pranešė, kad ES jau skyrė milijardą eurų paremti Europos ūkininkus, nukentėjusius dėl Rusijos embargo. „Europos Sąjunga jau skyrė milijardą eurų ūkininkams paremti, siekdama pagelbėti jiems vėl atsistoti ant kojų“, – sakė jis. J. C. Junckeris taip pat pranešė, kad EK pasiūlė padidinti ES investicinį fondą iki 630 mlrd. eurų ir pratęsti jo galiojimo trukmę nuo 2020 iki 2022 metų. „Šiandien siūlome padidinti investicinį ES fondą nuo 315 mlrd. iki 630 mlrd. eurų ir pratęsti jo veikimo laikotarpį nuo 2020 iki 2022 metų“, – sakė jis. „Iki šiol Europos įmonėms pavyko pritraukti milijardus eurų, naudojantis 315 mlrd. eurų vertės EK investiciniu planu“, – pabrėžė J. C. Junckeris, nors neįvardino konkrečios investicijų sumos, surinktos nuo 2014 m. rudens, kai buvo pristatyta ši iniciatyva. J. C. Junckeris pažadėjo, pasitelkus šią programą, „paspartinti ekonominį augimą, kovoti su nedarbu, ypač stengiantis paretinti jaunųjų bedarbių gretas“. Pagal praėjusiais metais pradėtą vykdyti J. C. Junckeris pirminį investicijų planą, Europos ekonomikos skatinimui per trejus metus turėjo būti skirta 315 mlrd. eurų.