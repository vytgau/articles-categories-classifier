„Privalome į šią problemą žvelgti labai rimtai. Rengiame atitinkamus įstatymus šiai negerovei pažaboti. Tačiau jie – ne tam, kad kažkur būtų išjungtas internetas ar užblokuoti tinklapiai, „penktosios valdžios“ resursai. Ne, tegul rašo – patys žmonės supras, kas ne taip. Destrukcija – tai suicidas ir panašiai“, – Baltarusijos pedagogų tarybos posėdyje kalbėjo A.Lukašenka. „Rusijoje sprendimų jau imtasi. Susigriebta, tačiau per vėlai. Privalome šio momento nepražiopsoti. Privalome šiuo požiūriu būti labai griežti“, – pabrėžė jis. „Anksčiau amerikiečiai visiems ir visur priekaištus žėrė dėl interneto kontrolės. Dabar Donaldas Trumpas pats priėjo išvados, kad negalima leisti šioms bangoms plisti“, – pridūrė A.Lukašenka.