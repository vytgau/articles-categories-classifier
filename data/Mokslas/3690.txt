Pokyčių, vykstančių Arktyje, mastas itin bauginantis – jis siunčia aiškų perspėjimą, tačiau likęs pasaulis kažkodėl nenori jo išgirsti. „Praeitais metais ledynas sumenko 70 metrų ir neketina sustoti. Matome, kaip ledynai traukiasi, traukiasi ledo sluoksnis. Ir tai vyksta ne tik Arktyje, bet ir visame pasaulyje. Jeigu taip bus ir toliau, 2100 metais didžiosios dalies ledynų nebeliks. Būtent tirpstantys ledynai šiuo metu yra pagrindinė priežastis, kodėl kyla jūrų lygis visame pasaulyje. Per metus vanduo pakyla vieną milimetrą. Manau, kad pats metas pradėti galvoti apie naują tyrimų bazę ir garsiai kalbėti apie pokyčius Arktyje, kurie jau tiesiog bado akis. Dabar reikalingi skubūs sprendimai, nes 2016 metai buvo rekordiškai šilti“, - įspėja WSL ir Šveicarijos federalinio miškų, klimato ir kraštovaizdžio tyrimų instituto vadovas Konradas Steffenas.