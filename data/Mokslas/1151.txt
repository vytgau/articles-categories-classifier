Jos skaičiavimais, 2018 metais išlaidos reklamai visame pasaulyje padidės 4,3 proc., arba 23 mlrd. JAV dolerių, ir šį augimą visų pirma užtikrins būtent skaitmeninis segmentas. Prognozuojama, kad išlaidos televizijos reklamai kitąmet padidės 2,2 proc., o skaitmeninei reklamai – 11,3 procento. Beje, išlaidos reklamai skaitmeninėje žiniasklaidoje 17 šalių, įskaitant Didžiąją Britaniją ir Vokietiją, jau šiemet viršys išlaidas televizijos reklaminiams skelbimams, rašo britų verslo dienraštis „The Financial Times“. Tuo tarpu pastaruoju metu vis daugiau stambių įmonių reiškia nepasitenkinimą dėl nepakankamos skaitmeninio turinio, šalia kurio skelbiama jų reklama, stebėsenos. Pavyzdžiui, „Diageo“, „Mars“, HP, „Deutsche Bank“ ir „Mondelez“ atsisakė bendradarbiauti su „Google“ priklausančia vaizdo įrašų dalijimosi svetaine „YouTube“, po to, kai jų reklama buvo rodoma greta nepadoraus turinio vaizdo įrašų.