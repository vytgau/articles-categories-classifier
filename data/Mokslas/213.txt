Štai 7 Alperto patarimai apie tai, ką reikėtų daryti kiekvieną vakarą, jei norite būti sėkmingesni. Negalvokite, kad tai nėra svarbu. Tai, kaip praleisite vakarą, gali nulemti koks bus jūsų rytas. Sėkmei reikia produktyvumo, tačiau nieko nepasieksite, jei kiekvienos darbo dienos pradžioje kovosite su savimi, bandydami prisiversti dirbti. Taigi, štai ką Alpertas pataria nuveikti kiekvieną vakarą. 1. Nustokite dirbti Tikėtina, kad siekdami savo tikslų norite dirbti kiek įmanoma daugiau. Tačiau vis tiek reikėtų nusistatyti darbo valandas, net jei dirbate savarankiškai. Tie, kurie dirba vėlai vakare ar net per visą naktį, trumpalaikius tikslus gali įgyvendinti greičiau, tačiau anksčiau ar vėliau perdega ir išeina iš rikiuotės. Nusistatykite laiką, iki kurio dirbsite, ir supraskite, kad per dieną galima nuveikti tik ribotą darbų kiekį. Nusistatykite laiką, po kurio netikrinsite elektroninių laiškų, nepriimsite sprendimų, nederinsite susitikimų – visiškai nedirbsite. 2. Planuokite rytojų Žinote, koks yra patikimiausias būdas kovoti su stresu? Darbotvarkės sudarymas. Tai padeda visas mintis sudėlioti į eilę ir geriau įsivaizduoti apie kitos dienos laiką. Jei manote, kad visko nespėsite, tiesiog susidarykite darbotvarkę – taip viskas paaiškės ir jūs geriau miegosite. 3. Pamirškite nesėkmes Kiekviena sėkmės istorija yra nusėta klaidomis ir prastais sprendimais. Nuolatinis galvojimas apie tai, ką padarėte ne taip, tik atims iš jūsų galimybę ilsėtis. Padarėte klaidą? Priimkite tai, pasimokykite iš jos, ir eikite pirmyn. 4. Suraskite laiko šeimai ir draugams Manote, kad sėkmingiausi pasaulio žmonės nesimėgauja laiku su šeima ir draugais? Dar ir kaip mėgaujasi. Tai padeda trumpam atitraukti mintis nuo darbo ir pailsėti. Vakaras yra puikus laikas susitikti su draugais ar praleisti kelias jaukias valandas su šeima – taip jūsų protas bus sveikesnis. 5. Pamirškite savo išmaniuosius Išmanieji įrenginiai skleidžia mėlyną šviesą, kuri sujaukia miego ritmus. Tačiau jie daro kur kas daugiau – jie stimuliuoja, užverčia jus dažnai nenaudinga informacija ir veda atgal prie darbo. Jie gali prisideda prie jūsų nerimo ir streso. Todėl psichoterapeutas pataria užmiršti visus prietaisus su ekranu bent vieną valandą prieš miegą. 6. Mąstykite pozityviai Vakarais dažnai apninka nemalonios mintys. Ne viską atlikote, ką buvote užsibrėžęs, rytojaus laukiate su nerimu, o ir rūpesčių daugiau nei buvo vakar. Tačiau psichoterapeutas pataria prisiminti ir tris geriausias praėjusios dienos akimirkas. Ką pavyko pasiekti? Kas prajuokino? Galbūt susitikote su draugais? 7. Miegas – pagrindinis prioritetas Neužmirškite gerai išsimiegoti. Tai atgaivina mintis ir kūną, padeda išlaikyti sveikatą ir produktyviai pradėti dieną. Visada suraskite laiko miegui, jis turi būti svarbiausiu vakaro prioritetu – jei liko mažas darbelis, bet jau norite eiti miegoti, eikite miegoti.