L. Kasčiūno teigimu, šį mėnesį JAV Generalinė paslaugų administracija, tvarkanti JAV vyriausybės pirkimų sutartis, kibernetinio saugumo programinės įrangos tiekėją „Kaspersky Lab“ pašalino iš patvirtintų tiekėjų sąrašo, taip apribodama galimybes JAV institucijoms ir įstaigoms įsigyti „Kaspersky“ produktus. Toks sprendimas buvo priimtas atsižviegiant į JAV žvalgybos agentūrų išreikštą susirūpinimą dėl galimų „Kaspersky Lab“ kompanijos ryšių su Rusijos žvalgybos tarnybomis - buvo užfiksuotas kompanijos darbuotojų susirašinėjimas elektroniniu paštu su Rusijos Federacijos federaline saugumo tarnyba. Pasak parlamentaro, JAV Generalinė paslaugų administracija nurodo, kad ji visada siekia užtikrinti bei įvertinti sutartyse pagal sutartis tiekiamą produkciją ir paslaugas, taikant tiekimo grandinės rizikos valdymo procesus. Tokiu pavyzdžiu turi sekti ir Lietuva, siekiant užtikrinti Lietuvos kibernetinį saugumą, todėl būtina įvertinti galimybę kompaniją „Kaspersy Lab“ įtraukti į nepatikimų tiekėjų sąrašą.