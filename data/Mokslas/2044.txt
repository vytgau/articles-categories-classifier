Bendrovės darbuotojas išplatino pranešimą, kritikuojantį bendrovės „įvairovės iniciatyvas“. Pranešime, kuris buvo išplatintas tarp „Google“ darbuotojų, inžinierius teigė, kad mažą aukštas pozicijas technologijų kompanijose užimančių moterų skaičių lemia biologiniai skirtumai tarp vyrų ir moterų. „Mums reikia nustoti manyti, kad skirtumai tarp lyčių implikuoja seksizmą“, - rašė jis. Pranešime skelbta, kad „vyrų ir moterų galimybės iš dalies skiriasi dėl biologinių priežasčių“. Inžinierius mano, kad šie skirtumai gali paaiškinti priežastį, dėl kurios vyrams ir moterims technologijų sektoriuje yra atstovaujama neproporcingai. Anot darbuotojo, moterys dažniau pirmenybę teikia darbams „socialinėje bei meno srityje“, tuo tarpu „vyrai labiau mėgsta programavimą“. J. Damore'as patvirtino „Reuters“ agentūrai pranešimus apie jo atleidimą, pridurdamas, kad šiuo metu svarsto įvairias galimybes apginti savo teises. Anot inžinieriaus, jis informavo apie situaciją JAV nacionalinę darbo santykių valdybą (NLRB), apkaltinęs interneto milžinės vadovybę mėginimais nuslėpti skandalingą situaciją. Kol kas oficialaus bendrovės komentaro agentūrai „Reuters“ gauti nepavyko. Tačiau agentūrai pavyko susipažinti su elektroniniu laišku, kurį tarp darbuotojų išplatino bendrovės generalinis direktorius „Google“ vadovas Sundaras Pichai. Jame teigiama, kad kai kurie J. Damore'o laiško teiginiai neatitinka įmonėje nustatytų taisyklių.