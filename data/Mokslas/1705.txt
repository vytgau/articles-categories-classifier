„Lockheed Martin“ dabar pademonstravo „Athena" galimybes ir paaiškino, kam tokie ginklai gali būti naudojami. „Athena" - 30 kilovatų lazerinė sistema, kuri gali būti greitai nutaikoma ir panaudojama. „Lockheed Martin“ pademonstravo vieną iš „Athena" paaudojimo galimybių - dronų naikinimą. Ateities karuose bepiločiai orlaiviai vaidins didžiulį vaidmenį, todėl ateities ginklai tam turi būti paruošti. „Athena" tinka numušti dronams, nes gali greitai nusitaikyti, o pats lazerio spindulys yra nesusekamas. Sudeginus orlaivio uodegą ar sparnus, jis tiesiog nukrenta ir sudūžta. „Athena" nėra silpna sistema - jai įkandamas ir metalas. Kiek anksčiau „Lockheed Martin“ pademonstravo, ką „Athena" gali padaryti su pikapu. Automobilis buvo kampu sumontuotas ant platformos ir su užkurtu varikliu laukė savo lemties. „Athena" lazeris išlydė kapotą ir variklis galiausiai nutilo. Taip buvo bandomos lazerio galimybės susitvarkyti su metaliniais taikiniais. Juk pasaulio vandenynuose tokia sistema labai praverstų kovojant su kitais laivais, šnipinėjančiais ar koviniais dronais. „Athena" prieš dronus „Lockheed Martin“ jau nuo metų pradžios kartoja, kad „Athena" yra paruošta kovinėms užduotims, nors kol kas dar neskelbta apie sistemos pritaikymą prie kokio nors laivo ar antžeminės technikos vieneto. Ateityje „Athena" gali būti montuojama ir prie karinių orlaivių - sragtasparnių ar lengvų atakos lėktuvų. „Lockheed Martin“ kuria ir 60 kW lazerį, kuris veiks didesniais atstumais ir dar greičiau išlydys metalines ar sudegins kompozitines priešo ginkluotės dalis. Lazeriniai ginklai turi daugybė privalumų. „Lockheed Martin“ prie jų montuoja greito nutaikymo įrankius, bokštelis sukiojasi 360 laipsnių kampu, o pats lazeris yra kur kas pigesnis nei kulkos. Aišku, tol, kol yra energijos, tokia sistema gali veikti be priekaištų - jai kulkos niekada nesibaigia. O priešui lazeriniai ginklai yra prastos naujienos, nes jų spindulio neįmanoma susekti ar pamatyti, o panaudojimas yra labai lankstus. Trūkumai - pati sistema yra gana brangi ir reikalauja didelio energijos kiekio. 