Tie, kas neturi kur dėti pinigų ir svarsto pirkti pačius brangiausius telefonus, daug aukštesnės klasės nei siūlo „Apple“ ir „Samsung“, gali pasigilinti į šiuos pasiūlymus. Deja, šie netikėtai brangūs telefonai nuvils „Apple“ operacinės sistemos gerbėjus, nes visuose juose įdiegta „Android“ sistema. Priežastis paprasta: „Apple“ neleidžia kitiems gamintojams į telefonus diegti savo kurtos „iOS“. Techinsider.io rašo, kad gana linksma, tačiau didžioji dalis šių išmaniųjų telefonų turi tas pačias specifikacijas kaip ir paprasti telefonai. Kai kurie jų atkeliauja su išskirtinėmis funkcijomis, dar kita dalis tiesiog atrodo gražiai. Panašu, kad odos ir deimantų papuošimai turėtų leisti jums pamiršti ar neatkreipti dėmesio į kai kuriuos telefonų netobulumus. 6. Mobiado Grand Touch em Marble, kainuojantis apie 2,8 tūkst. eurų. 5. Lamborghini Tonino Lamborghini 88 Tauri, kainuojantis apie 4,7 tūkst. eurų. 4. Gresso Regal Gold, kainuojantis beveik 5,4 tūkst. eurų. Jis dekoruotas 18 karatų auksu. 3. Sirin Solarin Crystal White Carbon DLC kainuoja beveik 14,3 tūkst. eurų. Jis skirtas itin turtingiems ir turintiems daug paslapčių. Gamintojai tvirtina, kad telefonas turi aukščiausio lygio apsaugą. Telefono nugarėlę puošia balta oda ir juodieji deimantai. 2. Vertu New Signature Touch kainuoja beveik 17,8 tūkst. eurų. Kartu su juo gaunamos įvairios išskirtinės paslaugos. Tarkime, visame pasaulyje turėsite asistentą, kuris jums padės tvarkyti reikalus. Jei norite, ir asmeninį stilistą. 1. Goldvish Eclipse, kuris kainuoja beveik 33 tūkst. eurų. Tokią kainą jūs mokėtumėte ne už išskirtines paslaugas, bet už aligatoriaus odą ir deimantus.