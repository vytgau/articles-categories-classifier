Šis egzempliorius gali iš esmės pakeisti ateities bepiločių orlaivių išvaizdą. JAV inžinieriai kurdami šį objektą rėmėsi šikšnosparnių sparnų anatominėmis savybėmis. Skirtingai nuo kitų bepiločių orlaivių šis 85,05 gramus sveriantis robotas neturi menčių. Šio roboto iš anglies pluošto pagamintas korpusas dengtas itin plona silikonine membrana. Nors šikšnosparnio sparną sudaro 40 sąnarių, „Bat Bot“ robotas sugeba atlikti panašius judesius vos su devyniais 3D technologija atspausdintais sparnais, iš kurių keturi yra pasyvūs, o likę penki – kontroliuojami variklių. Kadangi variklių valdomos jungtys veikia nepriklausomai, robotas sparnus judina panašiai kaip ir jo atitikmuo gyvojoje gamtoje. Dėl gebėjimo sėkmingai judėti ribotose erdvėse „Bat Bot“ gali būti naudingas vykdant gelbėjimo operacijas.