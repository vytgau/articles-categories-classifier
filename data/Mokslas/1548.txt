Pasak „CoinDesk“, šį rytą vieno bitkoino vertė pasiekė 5 tūkst. 856,10 dolerio. Virtualioji valiuta tik ketvirtadienį pirmą kartą peržengė 5 tūkst. dolerių žymą. Prieš 12 val. 30 min. Lietuvos laiku bitkoinas krito iki 5 tūkst. 674,56 dolerio už vieną bitkoiną. Valiuta sugebėjo atsigauti po staigaus kritimo rugsėjo pradžioje, kurį lėmė suaktyvėjusi Kinijos kova prieš virtualiąsias valiutas ir pirminius kriptovaliutų siūlymus (ICO). Iš viso nuo metų pradžios bitkoino vertė išaugo jau daugiau nei 5 kartus.