Braškinis Mėnulis dar vadinamas rožiniu ar mini mėnuliu, nes tai yra mažiausia metų pilnatis. Mėnulis tuo metu buvo toliausiai nuo Žemės, tai priešingybė vadinamajam super mėnuliui, kuris būna arčiausiai Žemės ir atrodo milžiniškas.  Penktadienio naktį buvusi pilnatis yra žemiausiai metuose – ji pakyla į dangų tik trečdalį atstumo. Pilnatis gali būti gintaro spalvos, todėl vadinama ir Medaus pilnatimi. Prie pilnaties, kaip minėta, matysis ir Saturnas su Antario žvaigžde, rašo stgeorgeutah.com. Braškinis mėnulis taip vadinamas todėl, kad pasirodo trumpu braškių sezonu birželį. Daugelio pilnačių pavadinimai sugalvoti Amerikos indėnų genčių – jiems Mėnulis žymėdavo sezonų pradžią ir pabaigą. Vidutiniškai Mėnulis būna nutolęs nuo Žemės 386 242 kilometrų. Perigėjaus (aplink Žemę skriejančio kūno orbitos taškas, mažiausiai nutolęs nuo Žemės masės centro) metu atstumas iki Žemės yra maždaug 354 055 km. Apogėjaus metu – apie 402 336 km. Pilnatis penktadienio naktį pasirodys po 21 val.