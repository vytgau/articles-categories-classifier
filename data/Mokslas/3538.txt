Juk nenorėtumėte, kad tam tikras jūsų keliamas turinys taptų visuotinai prieinamas socialiniuose tinkluose. Duomenų, kurie šiukštu neturėtų patekti į „Facebook“ paskyrą, sąrašas begalinis. Svetainėje verizonwireless.com išvardyta tik 10 temų, kuriomis geriau neatvirauti, jei nenorite turėti nemalonumų. 1. Nerašykite, kad negalite pakęsti savo darbo. „Facebook“ tikrai nėra ta vieta, kurioje dera lieti tulžį ant viršininkų, kolegų ar piktintis darbe tenkančiomis pareigomis. Jei nenorite akimirksniu atsidurti bedarbių gretose, jokiu būdu to nedalykite. 2. Neviešinkite kitus asmenis kompromituojančių nuotraukų. Kiekvienas „Facebook“ naudotojas privalo paklusti devizui „Elkis su kitais taip, kaip norėtum, kad su tavimi elgtųsi kiti.“ Todėl dukart pagalvokite, ar verta skelbti tam tikras pažįstamų ar net beveik nepažįstamų asmenų nuotraukas, jei patys į analogiškus kadrus, o vėliau – į viešumą patekti nenorėtumėte. Bendrinkite jas tik privačiai, o dar geriau – apskritai neviešinkite. 3. Neskelbkite savo gimimo datos. Tokie duomenys kaip gyvenamosios vietos adresas, telefono numeris ar motinos mergautinė pavardė, taip pat bet kuri kita informacija, kurios atskleidimas keltų grėsmę asmeniniam arba finansiniam saugumui, turėtų būti laikomi griežčiausioje paslaptyje. Įsidėmėkite, kad įgudusiems programišiams vieni juokai išsiaiškinti jūsų tapatybę ar įsilaužti į asmeninę kibernetinę erdvę žinant bent šiokius tokius duomenis. 4. Venkite griežtų pasisakymų politiniais ar religiniais klausimais. Turėti nuomonę, žinoma, galima. Kartais net reikia. Tik bėda ta, kad nedaugelis yra linkę skaityti apie ją „Facebook“. 5. Nerašykite keiksmažodžių. Nepamirškite, kaip lengva susigadinti reputaciją, todėl visada pagalvokite, kas gali jai pakenkti. 6. Neskelbkite naujienų apie kitus. Nieko nėra nemaloniau už tėvą, šokinėjantį iš džiaugsmo ir skelbiantį visam pasauliui, kad jo sūnus įstojo į prestižinį universitetą, arba motiną, skalambijančią kam tik papuolė, kad netrukus taps senele. 7. Neatskleiskite atostogų planų. Jei nenorite prisišaukti vagių namo, netrimituokite per „Facebook“, kad ketinate dviem savaitėms išvykti atostogų. 8. Neskelbkite nieko, kas kitiems galėtų sukelti pavydą. Jūsų džiaugsmas naujutėlaičiu „Porsche“ automobiliu arba gimtadienio proga gautu prabangiu deimantų vėriniu yra savaime suprantamas, tik nepamirškite, kad ne viską dera žinoti visiems. 9. Neviešinkite kadrų, kuriuose užfiksuota, kaip vartojate alkoholį. Nesvarbu, ar esate jokių įsipareigojimų šeimai neturintis studentas, ar sėkmingai vedęs trijų atžalų tėvas, nuotraukų, iš kurių akivaizdu, kad nesate abstinentas, geriau neviešinti. Šūsnis nuotraukų, kuriose pozuojate su taure rankoje, gali užtraukti neišsiblaivančio lėbautojo reputaciją. 10. Jauskite ribas. Kuo mažiau informacijos apie jus atsidurs internete, tuo geriau. Tai auksinė taisyklė, kuriai geriau paklusti.