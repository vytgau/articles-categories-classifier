Pavyzdžiui, kalbų apie tai, koks turėtų būti „iPhone 8“, pasigirdo gerokai anksčiau, nei turėjome progos išvysti „iPhone 7“. Kad ir kokios neįtikėtinos prognozės būtų teikiamos, visada esama tam tikrų šaltinių, kuriais verta pasikliauti norint gauti patikimos informacijos apie būsimus „Apple iPhone“ telefonų modelius. Tam tikri iš anksto paskelbti numatomo išleisti „iPhone 8“ ypatumai sukėlė ypač daug klausimų. Sklido kalbos apie tokius drastiškus sprendimus, kad jie vargiai atrodė tikėtini. Vis dėlto, remiantis iš tikrai patikimų šalinių gauta formacija, galima tvirtinti, kad bent viena išplatinta prognozė nėra šiaip sau paleista antis. Kaip rašoma svetainėje bgr.com, bendrovės „KGI Securities“ analitikas Ming-Chi Kuo patvirtino, kad naujojo „Apple“ telefono – „iPhone 8“ – dizainas bus pagrįstas stiklo sluoksnių konstrukcija, t. y. stikliniai priekinis ir užpakalinis skydeliai bus sujungti tarpiniu nerūdijančiojo plieno apvadu. Galbūt įdomu, kodėl mąstydama apie „iPhone 8“ korpusą „Apple“ nutarė atsisakyti aliuminio ir grįžti prie stiklinės užpakalinio skydelio konstrukcijos? Anot Ming-Chi Kuo ir kitų patikimų šaltinių, į „iPhone 8“ pagaliau bus įdiegta plačiai aptarinėjama belaidžio įkrovimo technologija. Panašu, kad „iPhone 8“ tikrai bus galima įkrauti belaidžiu būdu. Kas paskatino „Apple“ įgyvendinti tokį sprendimą? Nors „Apple Watch“ laikrodžiuose belaidžio įkrovimo funkcija veikia jau ne vienerius metus, tik visiškai neseniai „Apple“ pagaliau prisijungė prie tarptautinio konsorciumo „Wireless Power Consortium“. Ši žinia paskelbta „Apple“ naujienų svetainėje 9to5Mac. Tad jei veltui burnos neaušinantis Ming-Chi Kuo jūsų įtikinti nesugebėjo, akivaizdus laiko sutapimas tikrai turėtų įrodyti, kad gandai apie belaidį įkrovimą sklandė ne be pagrindo. Būsimas „Apple“ telefonas „iPhone 8“, beje, dėl pavadinimo įmonė gali ir persigalvoti, turėtų būti pirmasis visiškai naujos „iPhone“ modelių serijos egzempliorius. Dar šiais metais jis pasirodys kartu su „iPhone 7s“ ir „iPhone 7s Plus“. Sklinda kalbos, kad tai bus pats brangiausiais kada nors išleistas „iPhone“ telefonas. Jei tikėtume gandais, žemiausia jo kaina gali siekti net 1 tūkstantį eurų.