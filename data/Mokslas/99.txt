Dizainas ir įranga Išmanusis telefonas pateikiamas gražioje matinėje dėžutėje, kaip ir būdinga išvaizdžiam bei solidžiam telefonui. Dėžutėje rasite: „iPhone 8 Plus“, adapterį su „Lightning-cable“, USB maitinimo laidą, „EarPods“ ausines su adapteriu, dokumentaciją, atidarymo raktelį – firminę sąvaržėlę SIM kortelės lizdo atidarymui ir lipdukus. Išmanieji telefonai yra pristatomi trijų atspalvių: sidabrinės, auksinės ir artimos juodai – „kosminės pilkos“. Pastarasis išsiskiria tamsia priekinių rėmelių spalva, sidabro ir aukso modeliuose jie yra balti. Kaip ir visi 2017 m. pristatyti „iPhone“ įrenginiai, „8 Plus“ gavo stiklinį korpusą. Išmaniųjų telefonų šonai turi tvirtus aliuminio lydinio rėmelius. Spindintis stiklas yra labai aukštos kokybės, tačiau laikui bėgant gali atsirasti nežymūs, tačiau pastebimi įbrėžimai ir eksploatavimo žymės. Telefono naudojimuisi tai neturi reikšmės, tačiau norint parduoti šie matomi pakitimai gali turėti įtakos išmaniojo telefono kainai. Aliuminio pakeitimas ypač stipriu stiklu yra pagrindinis skirtumas tarp „aštuntuko“ ir jo pirmtakų išvaizdos. Visa kita: dizainas, mygtukų, jutiklių ir kitų elementų vieta – perkelta į naują modelį iš „7 Plus“. Matmenys ir ergonomika „IPhone 8 Plus“ matmenys yra 158,4 × 78,1 × 7,5 mm, o jo svoris – 202 gramai. Tai reiškia, kad nuo ankstesnių išmaniųjų telefonų versijų, šis modelis skiriasi tuo, kad šiek tiek padidėjo ir tapo sunkesnis 14 gramų. Tačiau papildomas svoris netrukdo. Stiklinis korpusas labai patikimas. Kai telefonas laikomas rankoje, jis visiškai neslysta, ko nebūtų galima pasakyti apie aliuminio korpusą. Kalbant apie audinio paviršių situacija yra priešinga, telefonas nuo šio paviršiaus slysta labiau. Nepaisant nedidelių bendrųjų matmenų pokyčių, „7 Plus“ dėkliukai tinka ir „aštuntukams“. Tačiau telefonas taip patogiai guli rankoje, kad visiškai nesinori naudoti dėklo. Ekranas Ekranas praktiškai nepasikeitė: tai 5,5 colių IPS ekranas, kurio skiriamoji geba yra 1920 × 1080. Išmanusis telefonas turi tą patį, tegul ir ne geriausią, bet tradiciškai gerai kalibruotą „Retina HD“ ekraną. Naujovių vis dėlto čia yra: „aštuntukai“ turi „True Tone“ technologiją, kuri automatiškai sureguliuoja baltos spalvos balansą pagal apšvietimo lygį. Jie taip pat tapo pirmaisiais „iPhone“, kurie palaiko „HDR10“ ir „Dolby Vision“ vaizdo įrašų formatą. Fotoaparatas Pateiksime pagrindines „iPhone 8 Plus“ specifikacijas: dvigubos kameros raiška yra 12 Mp, lęšių diafragma yra ƒ / 1,8 ir ƒ / 2,8. Priekinės kameros skiriamoji geba yra 7 MP, diafragma yra ƒ / 2.2. „iPhone 8 Plus“ turi plačiakampę bei teleobjektyvo kameras. Visi patobulinimai, kaip sako kūrėjai, yra susiję su išplėstine ir greitesne matrica bei geresniu IPT procesoriaus veikimu. „IPhone“ fotoaparato automatikos veikimas gali sukelti nusiskundimų. Kai kuriose situacijose fotografuojant prie dirbtinio apšvietimo gali atsirasti sunkumų nustatant baltos spalvos balansą, o ir apskritai „Apple“ spalvų korekcija vis dar savita, nors ir ganėtinai miela. Kita naujovė – tai „portretų apšvietimo funkcija“, kuri „iPhone 8 Plus“ įrenginiuose pasirodė kartu su naujais „Bionic A11“ procesoriais. Ši funkcija leidžia sukurti studijinio apšvietimo efektus. Dabar tai veikia „beta“ versijoje ir sukelia naudojimosi trūkumų. Portretų kontūrai gaunasi šiurkštūs, o smulkios objekto dalys iš priekio lengvai patenka į aplinkos apšvietimą (pasirinkus „vaizdingą apšvietimą“). Be to, „8 Plus“ fotoaparatas gavo funkciją „Lėtas sinchronizavimas“, leidžiančią fotografuoti norimą ekspoziciją, net esant silpnam apšvietimui. Anksčiau tik greta esantį objektą pasiekdavo blykstė, palikdama foną tamsoje. Dabar fonas nufotografuojamas, naudojant ilgesnį išlaikymą. Todėl gaunami geri vaizdai, kuriuose aiškiai matoma tamsi aplinka, o pagrindinis fotografavimo objektas nėra apšviečiamas. Fotoaparatas turi puikią vaizdo stabilizavimo funkciją ir sulėtintą režimą. Yra nauji galimi vaizdo įrašų formatai, pavyzdžiui, 4K kokybės filmukai su 60 FPS ir „slo-mo“ su 240 FPS. Našumas Čia „aštuntukui“ nėra lygių. Net „iPhone X“ nusileidžia pagal testų „Geekbench“ ir „AnTuTu“ rezultatus. Puikiai veikia galingi žaidimai, nėra vaizdo vėlavimų, visi nauji priedai, pvz., „ARKit“ programos ir portreto apšvietimo režimas veikia be priekaištų. Autonomija Baterijos talpa sumažėjo nuo 2900 mAh iki 2675 mAh, tačiau naujo procesoriaus dėka autonominio veikimo laikas nepasikeitė į blogąją pusę. „8 Plus“ veikimo laikas bevieliu režimu išlieka tas pats kaip ir „7 Plus“, galbūt net kažkiek ilgesnis. „iPhone 8 Plus“ gali būti aktyviai naudojamas visą dieną ir prieš miegą pastebėsite, kad dar yra 10-20 proc. baterijos įkrovos. Be to, pasirodė naujos pakrovimo galimybės: „Qi“ (liet.k. „bevielis“) ir greitas įkrovimas. Belaidis „Qi“ įkrovimas leidžia sumažinti laidų skaičių prie darbo stalo, o greitas įkrovimas padeda įkrauti „iPhone“ keletą kartų greičiau nei paprastas laidinis kroviklis. Norint naudotis greituoju ar belaidžiu įkrovimu reikia įsigyti specialius adapterius. Kuo skiriasi „8 Plus“ nuo „7 Plus“ Remiantis tuo, kas aprašyta, nesunku padaryti svarbių skirtumų sąrašą: Stiklinis korpusas. Daugiau pramogų su naujaisiais „Bionic A11“ procesoriais. Belaidis ir greitas įkrovimas. „True Tone“ režimas. Patobulinta kamera. „Portreto apšvietimo“ režimas. Lėta sinchronizacija Palaikomi vaizdo įrašų formatai „HDR10“ ir „Dolby Vision“. Kaina: „IPhone 8 Plus“ kaina priklauso nuo atminties tipo: 64 GB talpos versija kainuoja nuo 739 €, o 256 GB – nuo 835 € (pagal „Kaina24.lt“). Išvados Šiais laikais būtų keista tvirtinti, kad kažkuris „iPhone“ yra geresni už kitą. „8“, „8 Plus“ ir „X“ – kiekvienas jų atras savo vartotoją. „Aštuonetukas“ tinka tiems, kurie ieško kompaktiškesnio išmanaus telefono, o „X“ – tiems, kurie nori visko ir iš karto. „8 Plus“ nėra tinkama alternatyva tiems, kurie nori sutaupyti, nes kaina yra artima „iPhone X“ įrenginiui. Šis išmanusis telefonas yra skirtas „Apple“ gerbėjams, kurie įpratę naudotis tobulu „iPhone“ modeliu, tačiau nėra pasirengę atsisakyti „Home“ mygtuko ir jiems patogiau atrakinti įrenginį paliečiant pirštu.