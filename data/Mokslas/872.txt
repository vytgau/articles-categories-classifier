Mokslininkai iš archeologinio Sipano karališkųjų kapų muziejaus tvirtina kasinėjimų metu aptikę erdvę, kur senovėje galėjo vykti ritualinės apeigos ir iškilmingos ceremonijos. Anot archeologų, šis radinys gali labai daug papasakoti apie senovės Peru Močikos kultūrą. Remiantis vienos žiniasklaida, kasinėjimus atliekantys archeologai aptiko, kaip įtariama, apeigoms ir ceremonijoms skirtą erdvę su penkiais piramidės formos statiniais, pokylių sale ir pakyla sostui. Spėjama, kad ši erdvė prieš maždaug 1700 metų buvo skirta pagerbti Močikos kultūros elito atstovus. Kasinėjimo vietoje buvo rasta ir žuvį vaizduojančių piešinių. Jie skiriasi nuo panašų darbų, aptiktų kitose Močikos kultūros objektų tyrinėjimo vietose. Pastaruosiuose dažniausiai vaizduojamos dievybės. Radinys aptiktas Limono archeologinių kasinėjimų objekte, esančiame už maždaug 30 kilometrų nuo Peru šiaurinės pakrantės Čiklajo miesto.