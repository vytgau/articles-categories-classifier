Pranešime žiniasklaidai rašoma, kad centras pristatytas praėjus 7 mėn. po paskelbimo apie bendrovių ilgalaikę technologinę partnerystę optinės inžinerijos srityje ir 5 mėn. po sėkmingo, apdovanojimus pelniusių išmaniųjų telefonų „Huawei P9“ ir „P9 Plus“ pristatymo. Naujoji laboratorija, įkurta „Leica“ pasaulinėje būstinėje Veclare, Vokietijoje, plės optinių sistemų ir programine įranga paremtas technologijas, siekdama pagerinti vaizdų kokybę fotografijos ir mobiliųjų įrenginių programose. Taip pat bus siekiama sukurti skaitmeninių vaizdų, papildomos ir virtualiosios realybės sprendimus. Kompanijos numato bendradarbiauti ir su Vokietijos bei tarptautiniais universitetais, mokslinių tyrimų institucijomis. Laboratorijos įkūrimas yra „Huawei“ generalinio direktoriaus Ren Zhengfei ir „Leica Camera AG“ akcininko bei patariamosios valdybos pirmininko Dr. Andreas Kaufmann vizijos rezultatas. „Ateityje daugiau nei 90 proc. duomenų srauto sudarys vaizdai ir vaizdo įrašai. „Max Berek Innovation Lab“ suteikia sąlygas sukurti dar glaudesnį ryšį su „Leica“, užtikrinsiantį nenutrūkstamą vaizdų ir vaizdo įrašų kokybės tobulinimą. Tai leis sukurti pažangiausias inovacijas išmaniųjų telefonų kamerų rinkoje ir atnešti dar didesnę vertę vartotojams“, – sako Ren Zhengfei, „Huawei“ generalinis direktorius. „Įsteigdamos šią laboratoriją „Huawei“ ir „Leica Camera AG“ plečia sėkmingos strateginės partnerystės ribas ir deda pagrindus glaudžiam bendradarbiavimui tyrimų ir plėtros srityje, siekdamos sukurti radikalias technologijas vaizdų segmente“, – pabrėžia Dr. Andreas Kaufmann, „Leica Camera AG“ akcininkas ir patariamosios valdybos pirmininkas. Pasak Markus Limberger, „Leica Camera AG“ vykdomojo direktoriaus ir „Max Berek Innovation Lab“ direktoriaus, „Huawei“ ir „Leica“ dalinasi ne tik milžiniška inovacijų galia ir ilgamete tyrimų patirtimi, bet ir atsidavimu kurti aukščiausios kokybės standartus. „Max Berek Innovation Lab“ suteikia mums istorinę galimybę išvysti abiejų kompanijų resursų ir patirties sujungimą, siekiant sukurti visa keičiančias technologijas“, – tvirtina jis. Mokslinių tyrimų ir inovacijų centras pavadintas Max Berek (1886 – 1949), vokiečių mikroskopijos pirmtako ir „Leica“ lęšių kūrėjo, taip pat atsakingo už daugiau nei 20 lęšių optinį dizainą 35 mm kameroms, garbei.