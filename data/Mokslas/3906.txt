Gruodžio 9 dieną 14:26 Lietuvos laiku iš pietinėje Tanegasimos saloje esančio kosmodromo bus paleista raketa nešėja H-IIB su krovininiu kosminiu laivu HTV-6, kuris į Tarptautinę kosmoso stotį pristatys kelias tonas įvairių krovinių. Šiuo skrydžiu JAXA planuoja ne tik aplankyti TKS, bet ir paleisti „kosminę virvelę“: grįždamas, japonų krovininis laivas į kosmosą paleis naują bandomąją kosminių šiukšlių naikinimo technologiją. 700 metrų „virvelė“ – sudėtingas įrenginys, kursiantis elektromagnetinį lauką, kuriuo bus stabdomos skriejančios atliekos, nukreipiamos žemyn, į tankiuosius Žemės atmosferos sluoksnius, kur įvairiausios atliekos iš orbitos – daugiausiai, pasenę palydovai, jų nuolaužos ir fragmentai, – turėtų be pėdsako sudegti. Japonai pažymi, kad dabartinis skrydis – bandomasis. Jei „virvelė“ gerai pasirodys, JAXA pradės naudoti tokius įrenginius 800–1400 km orbitos, kur atliekų ypač daug, valymui. Priminsime, praėjusią savaitę Koroliove baigėsi mokslo ir praktikos konferencija „XXI amžiaus kosmonautika“, kurioje, be visų kitų dalykų, buvo aptarta ir kosminių šiukšlių Žemės orbitoje problema. Konferencijos dalyviai pažymėjo, kad kosminės šiukšlės po 100 – 200 metų gali užkirsti kelią kosminės srities vystymuisi. Japonijos aerokosminių tyrimų agentūra (JAXA), naujoji technologija bus paleista sunkiąja raketa H-IIB bepiločiu kosminiu krovininiu laivu „Konotori“ („Gandras“). „Gandras“ į TKS atgabens įvairių krovinių, o grįždamas paleis į kosmosą 700 metrų ilgio „virvelę“. Šis ganėtinai sudėtingas įrenginys kurs elektromagnetinį lauką, nukreipsiantį kosmines atliekas į žemą orbitą. Jungtinių Tautų Organizacijos ekspertų vertinimu, apie mūsų planetą sukasi ~300 000 įvairiausių nenaudojamų dirbtinių objektų, kurių bendra masė gali siekti 5000 tonų.