Paroda „Mobile World Congress (MWC) 2017“ šiemet netaps flagmanų premjeros platforma - čia gamintojas ketina parodyti tik trumpą filmuką apie juos ir oficialiai paskelbs išleidimo datą. Mažmenininko kataloge teigiama, kad „Samsung Galaxy S8“ (SM-G950) kainuos 25 999 grivinų, t. y. beveik 905 eurus, o už „Samsung Galaxy S8+“ prašys 28 999 grivinas (1 009 eurus). Jei ši informacija yra teisinga, tai naujienų kaina šoktelėjo apie 100 eurų, palyginti su jų pirmtakais. Remiantis oficialiais ir neoficialiais šaltiniais tikimasi, kad abu išmanieji gaus kraštuose lenktus „Super AMOLED“ ekranus (atitinkamai 5,8″ ir 5,7″), tačiau jų korpusai, siaurų rėmelių dėka, bus gana kompaktiški. Išmanieji nebeturės fizinio pradžios mygtuko ir 3,5 jungties. „Samsung Galaxy S8“ atiteks 3000 mAh talpos akumuliatorius, o „Galaxy S8+“ gaus 3500 mAh bateriją. Bus išleistos išmaniųjų modifikacijos su lustais „Snapdragon 835“ ir „Exynos 8895“. Taip pat pranašaujami 6 GB operatyviosios ir iki 256 GB vidinės atminties bei akių rainelės skeneris. „Galaxy S8+“ turėtų gauti dvigubą pagrindinę kamerą. Be to atėjo žinia, kad be „Samsung“ padalinio ir Japonijos kompanijos „Murata Manufacturing“, „Galaxy S8“ ir „Galaxy S8+“ baterijas gamins ir japonų bendrovė „Sony“. Pietų Korėjos gamintojas tokiu būdu siekia sumažintų problemų su baterijų riziką. „Samsung SDI“ padalinys pradėjo gaminti akumuliatorius iš anksto ir taip suteiks daugiau laiko išsamiai išbandyti jų patikimumą ir išvengs galimo komponentų deficito. Jau ne kartą iš įvairių šaltinių nutekėję paveikslėliai nepaliko jokių klausimų apie būsimų flagmanų išvaizdą, todėl viršuje esančio kompiuterinės grafikos darbo patikimumas abejonių nekelia.