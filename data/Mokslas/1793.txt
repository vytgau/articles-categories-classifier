Agentūros duomenimis, pažeidimai susiję su socialinio tinklo klientų asmeninės informacijos naudojimu. „Agentūra praneša apie du rimtus pažeidimus ir vieną labai rimtą pažeidimą (...) ir skiria „Facebook“ 1,2 mln. eurų baudą: po 300 tūkst. eurų už pirmuosius du pažeidimus, ir 600 tūkst. eurų už kitą“, - pažymi AEPD. Tai ne didžiausia bauda, kuri buvo skirta „Facebook“ - šių metų gegužę Europos Komisija (EK) nubaudė bendrovę 110 mln. eurų už melagingos informacijos apie pranešimų programos pirkimo sąlygas pateikimą 2014 metais. „Facebook“ - vienas didžiausių socialinių tinklų pasaulyje. Socialinio tinklo mėnesinė auditorija viršija du milijardus vartotojų.