Apie tai penktadienį pranešė BBC, po teismo nuosprendžio. Jis buvo kaltinamas kyšininkavimu skandale, kurio metu vyko ir buvusios Pietų Korėjos prezidentės apkalta. Tai sukėlė visuomenės pasipiktinimą ir augantį pyktį prieš didžiausias šalies įmones. Bendrovės akivaizdžiam paveldėtojui, kuris neigė visus kaltinimus, grėsė įkalinimas 12-ai metų. DELFI skelbė, kad balandį Pietų Korėjos prokurorai pirmadienį pateikė kaltinimus nušalintai Pietų Korėjos prezidentei Park Geun-hye didelį ažiotažą sukėlusioje korupcijos byloje. Buvusi šalies vadovė potencialiai gali būti nuteista kalėti iki gyvos galvos. Oficialių kaltinimų pateikimas yra dar vienas pažeminimas buvusiai Pietų Korėjos prezidentei, kuri buvo nušalinta po taikių masinių protestų. Park Geun-hye apkalta buvo pradėta praėjusių metų pabaigoje, o oficialiai savo posto ji neteko kovą. Buvusi prezidentė kaltinama tuo, kad su savo artima drauge ir patikėtine iš verslo reikalavo pinigų, kyšių ir įvykdė kitokių nusikaltimų. Oficialiame Seulo prokurorų paskelbtame kaltinamajame akte nurodoma daug nusikaltimų, įskaitant piktnaudžiavimą tarnyba, turto prievartavimą, korupciją ir valstybės paslapčių nutekinimą. 65 metų Park Geun-hye slapta patikėtinė ir įtariama bendrininkė Choi Soon-sil jau teisiama už tai, kad naudodamasi ryšiais su prezidente privertė šalies kompanijas, tarp jų elektronikos milžinę „Samsung“, „paaukoti“ beveik 70 mln. dolerių (65 mln. eurų) ne pelno fondams, iš kurių vėliau gavo asmeninės naudos.