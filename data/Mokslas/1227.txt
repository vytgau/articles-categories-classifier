Egipto Aleksandrijos miesto universiteto absolventai pagamino pirmąjį visame arabų pasaulyje nuotoliniu būdu valdomą povandeninį robotą. Jame įdiegta vaizdo kamera ir savotiška mechaninė galūnė. Kaip teigia idėjos autoriai ir įgyvendintojai, šis robotas pasitarnaus povandeninių vamzdynų ir jūros dugne esančių optinių kabelių diagnostikai ir remontui. Per kelerius metus kūrėjai ištobulino savo kūrinio dizainą. Prototipui pagaminti jiems prireikė trijų tūkstančių dolerių. Dabar jų robotas jau gali dirbti 25 metrų gylyje, tačiau kūrėjų komandos nariai įsitikinę: jeigu jiems pavyks sulaukti valdžios paramos ir rėmėjų investicijų, roboto veiklos diapazoną galima drastiškai išplėsti. Šiuo metu inžinieriai, gavę vienos vietos bendrovės užsakymą, kuria robotą, kuris bus naudojamas povandeninių talpyklų valymui. Kol kas neskelbiama, kada bus galima įsigyti būtent tokį robotą.