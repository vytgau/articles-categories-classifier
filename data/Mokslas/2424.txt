Toks pareiškimas nuskambėjo iš jo lūpų, kai skaitė pranešimą Volongongo universitete Naujajame Pietų Velse, Australijoje. Vadovaudamas TKS, L. Chiao kelis mėnesius praleido kosmose, tuo metu dažnai svarstė, ar egzistuoja ateiviai, rašo express.co.uk. Neseniai radus vandens viename iš Saturno Mėnulių ir amino rūgščių kometose, jis neabejoja, kad egzistuoja gyvybė ir už Žemės ribų. Jo teigimu, radus įrodymų apie gyvybę „mūsų pačių galiniame kieme“, jam akivaizdu, kad yra kitų gyvybės formų visatoje. „Manau, ten (visatoje) yra įvairių gyvybės formų, taip pat ir protingų būtybių, o priežastis, kodėl vieni kitų neradome – didžiuliai atstumai", - kalbėjo L. Chiao. Jis pasakojo ir apie laiką, kai buvo kosmose: „Dirbi su sunkiu kostiumu, suvoki, kur dedi virves. Tai siurrealistiška patirtis – lyg sapnas. Kartais sunku patikėti, kad esi ten (kosmose) su tokiu kostiumu ir dirbi tokį darbą. O tuo pačiu esi gerai paruoštas. Bet jei poilsio akimirką apsidairai, kur esi, iš karto galvoji: „Ar tai realu?“ TKS apskrieja Žemę kas pusantros valandos, įgula mato po 16 saulėlydžių ir saulėtekių per dieną. L. Chiao teigė: „Nemanau, kad kas nors skrenda į kosmosą, neturėdamas tam tikro fundamentalaus suvokimo apie tai, kas yra gyvenimas. Asmeniškai aš nustebau pamatęs, kad tai daug kartų gražiau, nei atrodo nuotraukose. Tai (Žemė) atrodo labai taiki ir graži, nors protu supratau, kad joje buvo karo, bado, konfliktų. Tą dualumą buvo sunku suvokti. Tai verčia stabtelėti ir susimąstyti, man tai buvo galimybė iš perspektyvos pažvelgti į tai, kas svarbu gyvenime.“