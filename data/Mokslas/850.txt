Tūkstančiai technologijų pažangai ir naujovėms neabejingų smalsuolių užplūdo Las Vegase atidarytą Tarptautinę plataus vartojimo elektronikos įrenginių mugę (CES). Žvalgantis po parodos ekspoziciją galima susipažinti su šiemet prekyboje pasirodysiančiais gaminiais. Elektronikos naujovėms skirta mugė – tai kasmet organizuojamas renginys, kuriame visada dalyvauja stambiausios technologijų gamybos įmonės. Šiais metais ypač didelio dėmesio sulaukė balsu valdomi asistentai. Netrukus ryšį su jais pavyks užmegzti ne tik telefonais ar planšetiniais kompiuteriais, bet ir per visus namie naudojamus įrenginius. Nors skamba neįtikėtinai, bet technologijas galėsime naudoti net ir nebūdami namie. Mugėje, be kitų eksponatų, galima apžiūrėti langus plaunančius robotus ir dar labiau patobulintus dronus.