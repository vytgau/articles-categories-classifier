Allanas Rubinas, Prinstono universiteto Žemės mokslų profesorius, sakė, kad jo motina mirė sekmadienį vakare, dėl natūralių priežasčių. Vera Rubin nustatė, kad galaktikos sukasi ne visai taip, kaip rodė modeliai, ir tuo parėmė teoriją, kad čia veikia dar kažkokia kita jėga – tamsioji medžiaga. Nematoma tamsioji medžiaga sudaro iki 27 proc. Visatos, kurioje „normali“ medžiaga sudaro 5 procentus. Mokslininkai geriau supranta, kokia tamsioji medžiaga nėra, negu tai, kokia ji yra. V.Rubin mokslo pasiekimai pelnė jai daugybę apdovanojimų, tarp jų – Nacionalinį mokslo medalį, kurį jai 1993 metais „už novatoriškas stebimosios kosmologijos tyrimų programas“ įteikė tuometinis prezidentas Billas Clintonas. Ji taip pat tapo antrąja astronome moterimi, išrinkta į Nacionalinę mokslų akademiją. Per savo karjerą V. Rubin tyrinėjo daugiau kaip 200 galaktikų. „Vera Rubin buvo nacionalinis turtas – kaip kvalifikuota astronomė ir nuostabus pavyzdys jauniems mokslininkams, – sakė mokslo tyrimus remiančios organizacijos „Carnegie Institution“ prezidentas Matthew Scottas. – Labai liūdime dėl šios netekties.“