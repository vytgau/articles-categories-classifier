Pradinė platforma, kodiniu pavadinimu „Android Go“, buvo anonsuota gegužės mėnesį konferencijoje „Google I/O 2017“. Ji skirta įrenginiams, kurių RAM talpa siekia nuo 512 MB iki 1 GB. Dabar ši „Android 8.1 Oreo“ paremta platforma pristatyta su nauju pavadinimu „Android Oreo (Go Edition)“. Jos kūrėjai pažymėjo, kad nauja operacinės sistemos versija užtikrina 15 proc. našumo padidėjimą. Dėl optimizavimo ji gali pradinio lygio įrenginiuose veikti sklandžiai ir greitai. „Google“ programėlės, pvz., „Google Go“, „Google Maps Go“, „Gmail Go“, „YouTube Go“, „Google Assistant Go“, „Files go“ bei pasirinktinės „Chrome“ ir „Gboard“ buvo kuriamos akcentuojant mažesnį atminties sunaudojimą. Iš anksto įdiegtos programos užima 50 proc. mažiau vietos. Be to, specialioje „Google Play“ parduotuvės versijoje bus paryškintos tokiu būdu optimizuotos programos. Pasak „Google“, gamintojai pradės tiekti išmaniuosius telefonus su įdiegta nauja OS per ateinančius mėnesius, o jų įsigyti bus galima jau 2018 metų pradžioje. Programuotojus nudžiugins tai, kad „Android Oreo (Go Edition)“ pirminis kodas yra atviras, kaip ir dalis „Android 8.1 Oreo“.