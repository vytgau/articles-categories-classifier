Po tyrimo leidinys „Guardian“ siūlo susipažinti su „Facebook“ leidžiamomis ir draudžiamomis temomis socialiniame tinkle, vildamasis taip paskatinti ir pasaulinę diskusiją dėl socialinio tinklo vaidmens ir etikos. DELFI primena, kad „Facebook“ stengiasi kaip tik įmanoma išvengti leidėjo statuso, nes tai reikštų ir papildomų atsakomybių už turinį. Bendrovė siekia įrodyti, kad patys vartotojai yra atsakingi už savo leidžiamą turinį. Skelbiama, kad „The Guardian“ išnagrinėjo daugiau keip 100 vidiniam naudojimui skirtų „Facebook“ instrukcijų ir iš jų galima susidaryti beprecedentį įspūdį, kaip bendrovė interpretuoja prievartą, įžeidžiančias kalbas, terorizmą, pornografiją, rasizmą ir savęs žalojimo formas. Yra net numatytų instrukcijų, kaip elgtis, jei planuojama nesąžiningasis būdais lemti rungtynių baigtį ar kalbama apie kanibalizmą. „Facebook“ turinys pastaruoju metu sulaukia labai daug politinio dėmesio JAV ir Europoje. Socialinio tinklo administratoriams tenka nelengva užduotis: jei turi reaguoti į tokius iššūkius kaip „keršto pornografija“ ir, turint omenyje jų darbo mastą, sprendimui priimti yra ne tiek jau daug laiko – apie 10 sekundžių. Vienas iš dokumentų skelbia, kad kas savaitę „Facebook“ tenka peržiūrėti daugiau nei 6,5 mln. pranešimų apie galimai suklastotus asmeninius profilius. „Facebook“ instrukcijos gali kelti pasipiktinimą ir žodžio laisvės gynėjams, nes de facto socialinis tinklas yra didžiausias pasaulio cenzorius. Tokias instrukcijas „Facebook“ administratoriai gavo pernai ir keli juose esančių nurodymų pavyzdžiai: 1. Tokios pastabos kaip „kas nors nušaukinte Trumpą“ turėtų būti trinamos, nes jis yra JAV prezidentas ir patenka į saugomų asmenų kategoriją. Bet gali būti leidžiama skelbti: „norint nusukti sprandą, reikia spausti gerklės vidurį“ arba „atsiknisk ir mirk“, naudojant ir keiksmažodžius. 2. Vaizdo įrašai, kuriuose vaizduojamos smurtinės mirtys, jei yra pažymimi kaip trikdantys, ne visuomet turi būti trinami, nes jie gali didinti žinomumą apie tokius iššūkius kaip psichinės sveikatos problemos. 3. Kai kurios nuotraukos, kuriose skelbiama ne seksualinio pobūdžio prievarta ir vaikų patyčios ne visuomet turi būti trinamos, nebent juose yra sadistinių ar „džiaugimosi“ išpuoliu elementų. 4. Piktnaudžiaujamas elgesys su gyvūnais gali būti viešinamas ir nebent labai liūdinantys vaizdai gali būti žymimi kaip „trikdantys“. 5. Visas „namų sąlygomis“ fiksuojamas menas, kuriame yra nuogybių, seksualinio aktyvumo yra galimas, bet skaitmeniniu būdu pagamintas menas, kuriame užfiksuotas seksualinis aktyvumas – ne. 6. Abortų vaizdo įrašai yra leidžiami, jei juose nėra nuogybių. 7. Skelbiama, kad „Facebook“ leis žmonėms transliuoti mėginimus save žaloti, todėl kad „nenori cenzūruoti ar bausti kenčiančių žmonių“. 8. Visi, kas turi daugiau nei 100 tūkst. sekėjų socialinės žiniasklaidos platformoje yra vertinami kaip vieši asmenys, jie netenka dalies apsaugų, kurias turi privatūs asmenys.