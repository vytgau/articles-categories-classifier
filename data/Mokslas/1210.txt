Kaip skelbiama departamento informacijoje, programišiai kaltinami įsilaužimu į kompiuterines sistemas, informacijos, susijusios su komercine paslaptimi, vagyste, taip pat sąmokslu ir trijų aukščiau minėtų bendrovių amerikiečių bei užsienio darbuotojų asmeninių duomenų pasisavinimu. Patikslinama, kad tokia veika buvo vykdoma nuo 2011 metų iki šių metų gegužės. Tyrimo metu paaiškėjo, kad kibernetiniai įsilaužėliai yra asmenys, dirbantys kinų Gvandžou mieste veikiančioje įmonėje, kuri teikia kibernetinio saugumo paslaugas. Nustatyta, kad kaltinamieji platino kompiuterinius virusus per priedus prie laiškų, kuriuos išsiuntinėdavo elektroniniu paštu įmonių darbuotojams, taip prieidami prie būtinos komercinės informacijos. Įsilaužėliams pavyko pasisavinti 407 gigabaitus duomenų iš „Siemens“ tinklo 2015 metais, rašo JAV laikraštis „The Hill“ . Kaip patikslino naujienų agentūra „Reuters“, kibernetiniai nusikaltėliai nebuvo remiami valstybės.