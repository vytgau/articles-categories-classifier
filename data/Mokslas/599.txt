Jūsų taip lengvai neišblaškysi Žmonės, kurie gali ilgą laiką sutelkti dėmesį ir nereaguoti į blaškančius dalykus, yra itin protingi. Taip yra todėl, kad jie susikoncentruoja į svarbiausią informaciją ir filtruoja visa kita. Jūs esate pelėda Kuo protingesni esate, tuo labiau esate linkę užsisėdėti iki vėlumos ar net ankstyvo ryto, rodo moksliniai tyrimai. 2009 metais žurnale „Personality and Individual Differences“ paskelbto mokslinio tyrimo metu analizuotas ryšys tarp vaikystėje buvusio intelekto koeficiento ir miego įpročių, pasitelkti duomenys apie tūkstančius jaunų suaugusiųjų. Paaiškėjo, kad protingesni žmonės eina vėlai miegoti ir vėlai keliasi – tiek darbo dienomis, tiek savaitgaliais. Galite prisitaikyti Intelektas priklauso nuo gebėjimo pritaikyti savo elgesį efektyviai reakcijai į aplinką. Arba suteikia išmonės keisti aplinką, kurioje esate, į sau palankią terpę. Suvokiate, kiek daug dar nežinote Protingesni žmonės geba pripažinti, kad jie nėra susipažinę su viena ar kita sąvoka. Protingi žmonės nebijo pasakyti „Nežinau“. Jeigu jie kažko nežino, jie tai gali sužinoti. Jūsų smalsumas yra nepasotinamas Albertas Einšteinas yra pasakęs: „Neturiu ypatingų talentų. Tiesiog esu beprotiškai smalsus“. 2016 metais žurnale „The Journal of Individual Differences“ paskelbtose tyrimo išvadose sakoma, kad egzistuoja ryšys tarp vaikystės fiksuotų protinių gebėjimų ir atvirumo naujoms patirtims, o tai iš esmės yra intelektinis smalsumas suaugusiame amžiuje. Esate plačių pažiūrų Protingi žmonės neatsuka nugaros naujoms idėjoms ar galimybėms. Psichologai sako, kad plačių pažiūrų žmonės, kurie analizuoja alternatyvias pozicijas ir sąžiningai pasveria visus įrodymus, gauna geresnių protinių gebėjimų testų rezultatų. Tačiau tuo pačiu protingi žmonės taip pat labai atsargiai sprendžia, kurias idėjas pritaikyti. Mėgstate būti vieni Žurnale „The British Journal of Psychology“ neseniai paskelbtas mokslinis tyrimas leidžia teigti, kad protingesni žmonės gauna mažiau malonumo bendraudami su kitais, jie mieliau renkasi ar bent jau nevengia vienatvės. Jums būdinga itin didelė savitvarda Mokslininkai yra nustatę ryšį tarp savitvardos ir intelekto. 2009 metais atliekant vieną mokslinį tyrimą, kurio išvados buvo paskelbtos žurnale „Psychological Science“, metu dalyviams reikėjo pasirinkti du finansinius atlygius: mažesnį atlygį, bet gaunamą iš karto, ir didesnį, bet gaunamą vėliau. Rezultatai parodė, kad tie tyrimo dalyviai, kurie rinkosi didesnį, bet vėliau gaunamą atlygį, geriau atliko protinių gebėjimų testus. Esate tikrai šmaikštus Naujosios Meksikos universiteto mokslininkai skelbia, kad itin protingiems žmonėms būdingas puikus humoro jausmas. O kitas tyrimas atskleidė, kad profesionaliems komikams būdingas itin aukštas verbalinis intelektas. Jūs jautriai reaguojate į kitus žmonių patirtis Kai kurie psichologai teigia, kad užuojauta ir atsižvelgimas į kitų poreikius bei jausmus yra labai svarus emocinio intelekto komponentas. Emociškai intelektualūs žmonės paprastai labai mėgsta kalbėtis su naujais žmonėmis ir apie juos daug sužinoti. Jūs susiejate iš pažiūros nesusijusias sąvokas Kai kurie žmonės geba įžvelgti tendencijas ten, kur kiti jų nemato. Taip yra todėl, kad tokie žmonės geba brėžti paraleles tarp, rodos, nesusijusių idėjų. Jūs daug atidėliojate Kai kurie mokslininkai sako, kad protingesni žmonės dažnai atidėlioja net darbą, kuris jiems yra labai prasmingas. Psichologas Adamas Grantas sako, kad atidėliojimas yra labai svarbus inovacijoms ir kad Steve‘as Jobsas labai strategiškai naudojo atidėliojimo taktiką. Jūs svarstote didžiuosius klausimus Egzistencialistinis sumaištis gali būti viena priežasčių, kodėl protingiems žmonėms taip pat labai būdingas nerimastingumas. Protingi žmonės gali geriau pažvelgti į situaciją iš skirtingų perspektyvų. Tai reiškia, kad jie visuomet suvokia, jog yra galimybė, kad reikalai pasuks netinkama linkme. Galbūt ši baimė yra susijusi su tuo, kad jie žiūri į kokią nors situaciją ir svarsto, ar verta iš viso ką nors daryti.