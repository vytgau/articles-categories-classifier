Pranešime žiniasklaidai rašoma, kad jiems siūlomos 9 teminės kanalų grupės, kurias klientai gali kombinuoti ir keisti pagal savo poreikius. „Metų pradžioje skelbėme, kad keičiame požiūrį į klientus. Pažadą tęsiame ir pristatome klientams itin patogią kainodarą, kuri leis TV žiūrėti jiems taip, kaip norisi. Iki šiol rinkoje nusistovėjusi praktika siūlyti bazinį TV kanalų paketą, kurį galima papildyti keliomis papildomomis grupėmis. Mes žengėme dar vieną žingsnį: renkantis paslaugą „Rinkis ir keisk“ bazinio kanalų paketo nelieka ir klientas gali pats nuspręsti ką nori matyti bei laisvai pasikeisti į kitus kanalus, jei tik atsiranda toks poreikis“, – sako , „Cgates“ komercijos direktorius Tomas Burovas. Pavyzdžiui, „Rinkis ir keisk“ paslaugos klientai vieną mėnesį galės žiūrėti tik pažinimo ir filmų kanalus, o visų kitų neaktualių kanalų (pvz., žinių, vaikų ar rusiškų) nematys. Kitą mėnesį – vykstant sporto renginiams – galės pasikeisti į sporto kanalų grupę. „Cgates“ klientai gali rinktis iš aštuonių kanalų grupių: filmų, sporto, žinių, laisvalaikio, pažinimo, vaikų, rusiškų ir pasaulio, o lietuviškų kanalų grupė yra dovanojama visiems. Priklausomai nuo pasirinkto plano, vartotojai gali rinktis matyti vieną (Planas 1), dvi (Planas 2), tris (Planas 3), penkias (Planas 5) ar visiškai visas kanalų grupes (Planas Visi) ir jas nemokamai keisti kiekvieną mėnesį. Kartu su naujaisiais planais klientai papildomai gaus interneto prieigą (Planai 1-2-3 – iki 300 MB/s; su likusiais planais – iki 600 MB/s) bei išmanios TV privalumus – TV įrašus, videoteką, karaoke ir kitas išmanias funkcijas. Pasirašius 24 mėn. sutartį Planas 1 kainuos 14,90 Eur/mėn, Planas 2 – 19,90 Eur/mėn., Planas 3 – 23,90 Eur/mėn., Planas 5 – 29,90 Eur/mėn., o Planas Visi – 34,90 Eur/mėn. „Teo“ ir „Omnitel“ produktų vadovas Andrius Kavaliauskas tvirtina, kad mokamos televizijos rinkoje kanalų pardavimai rinkiniais yra įprasta praktika, todėl naują paslaugą sunku vertinti kaip naujieną. „Teo“ išmaniosios televizijos žiūrovai jau šešeri matai gali komplektuotis savo mėgstamus kanalus po vieną už 2,5 euro užsisakę „Mano rinkinį“. Į jį iš 33 skirtingų kanalų galima atsirinkti 6 mėgstamiausius su galimybe juos keisti kitais nemokamai ir pagal poreikį“, – teigė A. Kavaliauskas.