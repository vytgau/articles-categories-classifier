„Galaxy S8“ ir toliau išlieka puikiu telefonu, o kai kuriais atžvilgiais jį įsigyti net labiau apsimoka nei „Galaxy S9“, – tikina technologijos besidominti „Business Insider“ žurnalistė Avery Hartmans. Ji pateikia šešias priežastis, kodėl, užuot puolus prie naujojo „Galaxy S9“, geriau likti su senuoju „Galaxy S8“. 1. „Galaxy S9 Plus“ yra brangesnis. Įsigydami „Galaxy S9 Plus“ papildomai sumokėsite už tobulesnę kamerą, daugiau vietos laisvosios prieigos atmintyje (RAM) ir šiek tiek talpesnį akumuliatorių (todėl, tikėtina, ir ilgesnę jo naudojimo trukmę). Naujo ir seno modelių kainų skirtumas nėra labai didelis, tačiau už šiek tiek mažesnę sumą tikrai galite įsigyti, nors ir ne ką tik pasirodžiusį, bet bemaž identišką pernai išleistą įrenginį. 2. Matmenų ir skiriamosios gebos atžvilgiu „Galaxy S9“ ekranas nė kiek nesiskiria nuo pirmtako „Galaxy S8“. Lygiai kaip „Galaxy S8“, modelio „Galaxy S9“ ekranas yra 5,8 colio, jam taip pat pritaikyta „Amoled“ technologija, o jo proporcijos – 18:9. O štai modelyje „Galaxy S9 Plus“ sumontuotas 6,2 colio „Amoled“ ekranas, kurios vaizdo formatas – 18:9 – kaip ir „Galaxy S8 Plus“. Naudodami jokio skirtumo tarp ekranų pajusti neturėtumėte. 3. „Galaxy S9“ išvaizda beveik nesiskiria nuo „Galaxy S8“. Abiejų telefonų nugarėlės padengtos blizgiu stiklu, o palei kraštus eina aliuminio juostelė. Priešingose nei ekranas jų pusėse sumontuotos kameros, o šalia jų – pirštų atspaudų jutikliai, tik „Galaxy S9“ jutiklis yra šiek tiek patogesnėje vietoje – po kamera, o ne šalia jos. Modeliai nežymiai skiriasi dydžiu ir svoriu. „Galaxy S9“ yra sunkesnis nei „Galaxy S8“ (163 ir 155 gramai atitinkamai), be to, šiek tiek trumpesnis ir platesnis. 4. Ir „Galaxy S8“, ir „Galaxy S9“ galima įkrauti belaidžiu būdu; abu palaiko spartaus įkrovimo funkciją. Ir „Galaxy S8“, ir „Galaxy S9“ gali būti įkraunami belaidžiu būdu, be to, tiek naudojant laidinius, tiek belaidžius įkroviklius galima rinktis sparčiojo įkrovimo funkciją. Būtina paminėti, kad belaidžius įkroviklius reikia įsigyti atskirai. „Samsung“ siūlo rinktis iš kelių belaidės įkrovos stovų, tinkančių bet kuriam išmaniajam telefonui, kurį galima įkrauti nenaudojant laidų. Įsidėmėtina, kad tokius įkroviklius galima naudoti ne tik su „Samsung“ įrenginiais. Neigiamas šio pasiūlymo aspektas tas, kad įkrovimo stovai gali kainuoti 40–70 JAV dolerių (32–57 eurų), o tai yra dar viena aplinkybė, kurią verta apsvarstyti renkantis įrenginį. 5. Abu telefonai išsiskiria ypač ilgai neišsenkančiais akumuliatoriais, kurių naudojimo trukmė beveik vienoda. „Galaxy S8“ ir „Galaxy S9“ turi vienodai galingus akumuliatorius: standartinių modelių akumuliatorių talpa – 3 000 mAh, o „Plus“ – 3 500 mAh. Visiškai įkrovus standartinio „Galaxy S8“ akumuliatorių kalbėtis galima 20 valandas, o naudojant „Galaxy S9“ – 22 valandas. MP3 formato garso įrašus galima leisti 44 ir 48 valandas atitinkamai. 6. „Galaxy S8“ spalvų pasirinkimas didesnis nei „Galaxy S9“. Apskritai siūlomi šešių spalvų „Galaxy S8“ modeliai, tačiau gali būti, kad rinktis teks ne iš visų – tai priklauso nuo šalies, kurioje gyvenate, ir mobiliojo ryšio paslaugų teikėjo. Kol kas išleisti tik trijų spalvų „Galaxy S9“ modeliai: šviesiai violetinis, juodas ir melsvas.