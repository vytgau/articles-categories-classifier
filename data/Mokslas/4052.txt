Vos tik aptarta tai, kad reikia sukurti viršgarsinsį orlaivį, mes jau galime gėrėtis viršgarsiniu lėktuvu. Kol kas tai yra trigubai mažesnis prototipas, tačiau daug žadantis. Kai orlaivis bus baigtas, jame turėtų būti 45 keleivių vietos. Ttikimasi, kad jis, kitaip, nei „Concorde“, bus pelningas. Aerokosminis spartuolis „Boom“ tikisi paskatinti protingos kainos viršgarsinių civilinių oro keliones. Bendrovė atskleidė pirmąjį „Boom Passenger Jet“ modelio prototipą XB-1 arba „Baby Boom“. Orlaivis yra vienos trečiosios originalo dydžio prototipas, turintis tris reaktyvinius variklius, kurie turėtų orlaiviui suteikti M2.2 greitį. Taigi šis orlaivis bus 10 proc. spartesnis už „Concorde“. „Boom“ buvo įkurta 2014 metais. Tarp dabartinių jos investuotojų yra „Y Combinator“ ir Sam Altman. Pranešimas spaudai rodo, kad pagrindiniu projekto partneriu tapo Richardo Bransono „Spaceship Company“. Orlaivio avioniką kūrė „Honeywell“, o galią teikia trys patobulinti „General Electric“ J85-21 reaktyviniai varikliai. Kompozitines medžiagas tiekia „Tencate“, o struktūras iš jų formuoja „Blue Force“. Jei „Boom Passenger Jet“ galiausiai bus pagamintas, jis primins mažesnį Concorde (52 metrai vs. 62 metrai). Galutinį orlaivio variantą varys trys reaktyviniai varikliai. Tikriausiai jie bus didesni nei panaudoti prototipe — nors apie juos kol kas nežinoma daug. „Boom Passenger Jet“ maksimalus skrydžio nuotolis yra 4500 jūrmylių (šiek tiek daugiau už „Concorde“) 60 000 pėdų aukštyje(~18 200m) arba 9000 jūrmylių, pasipildant kuro ore. Keleivių šiame lėktuve telpa daug mažiau nei „Concorde“ (45 vs.100). Kovo mėnesį „Boom“ įkūrėjas sakė, kad jie siekia, jog kelionė į abi puses maršrutu Londonas-Niujorkas kainuotų vos 5000 dolerių. Tai yra maždaug pusė kelionės „Concorde“ kainos arba daugmaž tiek pat, kiek atsieitų kelionė į abi puses pirmąja klase „Boeing 777“. „Boom“ laineris iš Londono į Niujorką skristų maždaug 3 valandas ir 24 minutes, iš San Francisko į Tokiją – 5, iš Los Andželo į Sidnėjų – 6 valandas. Šioms dviems ilgesnėms kelionėms tikriausiai reikėtų pasipildyti degalų. Jei viskas gerai klosis, viso dydžio orlaivis turėtų būti parengtas skrydžiams iki 2023. Richardas Bransonas patvirtino, kad „Virgin Atlantic“ pirktų 10 „Boom Passenger Jet“ lėktuvų, ir „Boom“ sako, kad kitas neįvardintas vežėjas Europoje tariasi dėl 15 orlaivių. Civiliniai viršgarsiniai skrydžiai dabar yra gan karšta tema: „Aerion“ (dirbanti su „Airbus“) tikisi pateikti M1.5 viršgarsinius lėktuvus pateikti naudojimui iki 2023; „Spike Aerospace“ vysto belangį, 18 keleivių M1.8 projektą, kurį tikimasi užbaigti trečiajame dešimtmetyje; o „HyperMach“ kuria M4.4 aparatą „SonicStar“, nors nemažai tokiam orlaiviui būtinos technikos kol kas neegzistuoja.