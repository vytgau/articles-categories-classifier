Jo emblema - vabalas su ilgais ūsais, o tinklalapio srities vardas Ilgasūsas.lt. Šis vardas ir laimėjo rinkėjų simpatijas gražiausio interneto srities vardo, turinčio savitųjų lietuviškų raidžių, konkurse, skelbtame kovo 30 d. Antrąją vietą užėmė Šakių „Žiburio“ gimnazijos interneto svetainės vardas Žiburys.lt. Yra ir daugiau gimnazijų bei mokyklų, pasivadinusių „Žiburio“ vardu, bet tik ši viena teisingai jį rašo savo internetiniame adrese. Trečioji vieta atiteko vardui Kupolė.lt. Tai Lietuvoje gerai žinomų folkloro ansamblių „Kupolė“ ir „Serbentėlė“ svetainė. Šie metai – Lietuvių kalbos kultūros metai. Todėl džiugu, kad į gražiausių vardų gretas pateko mūsų švietimo ir kultūros įstaigų internetiniai adresai.