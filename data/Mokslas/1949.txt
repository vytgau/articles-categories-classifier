Šįkart problemos ištiko amerikiečių 56-ą aviacijos sparną, dislokuotą Arizonos valstijoje. Visi jos turimi 55 F-35A naikintuvai nuo birželio neskraidė vadovybės įsakymu. Tik pačioje rugpjūčio pradžioje draudimas skristi buvo atšauktas, bet priimtas apribojimas galimam skrydžio aukščiui. Ne daugiau kaip 7,5 km (25 tūkst. pėdų). Už jį aukščiau skrenda net komercinių avialinijų didieji lėktuvai. Tokie kaip „Boeing 787" ar „Airbus A320". Toks griežtas sprendimas buvo priimtas po 5 pilotų skundų dėl itin blogos savijautos skrydžio metu. Visi jie teigė patyrę hipoksijos arba deguonies bado simptomus. Esant tokioms sąlygoms natūralu, kad pilotai ima galvoti apie savo gyvybę, užuot galvoję apie misiją. To nesitikėtumei patirti naudojantis moderniausiu ginklu. Vis tik kas atrodo lengvai išsprendžiama problema, šiuo atveju tapo sunkiai įmenama mįsle. Ją reikia rasti. CNN primena ne apie vieną šimtą panašų skundą susijusį su F/A-18 naikintuvais. Bet tada praktiškai visais atvejais bloga vieta būdavo rasta. Pilotus kamavo techniniai nesklandumai: nuo patirtų deguonies kaukių gedimų iki tam tikro lygio kabinos išsihermetizavimo. Tačiau moderniojo „Žaibo“ patikrinimai nukrypimų neparodė nei oro pajėgų ekspertams nei visos programos kūrėjams. Medicininės pastangos rasti kokių nors problemų likučių, paaiškinančių jaustus simptomus, taip pat nedavė lauktų rezultatų. Kaip ir pilotų dėvėtų sensorių analizė. „Mes šioje istorijoje nustatėme tik tai, kad mūsų lėktuvai kurą sudegina daug švariau nei automobilis. Nors aš norėčiau, kad mes rastume kas buvo blogai, vis tik tai nebuvo priežastis“, - portalui „Defence News" sakė brigados generolas Brookas Leonardas, vadovaujantis problemų užkluptam sparnui. Visi reaktyviniai lėktuvai orą, tinkamą kvėpuoti, paima iš variklių. Jis praretėjusį orą surenka iš aplinkos, spaudžia, ir tik tada patiekia į degimo kamerą, kur oras yra sumaišomas su degalais bei uždegamas, taip sukurdamas varomąją variklio jėgą. Dėl to oro tiekimo sistema reikalauja daug dėmesio ir yra itin sudėtinga. Netinkamai veikianti įranga gali sukelti ne tik nemalonių pojūčių, bet ir apnuodyti organizmą anglies monoksidu ar net pražudyti žmones priklausomus nuo jos skrydžio metu. Tiekimo grandinės pradžia tik keli centimetrai nuo nuodingų degimo dujų išmetimo sistemos. F-35 programos kūrėjai tikisi problemas išspręsti įdiegdami 3F programinės įrangos paketą. Paketo išleidimas numatomas artimiausiais mėnesiais. Jis turėtų leisti orlaiviui suteikti visas reikalingas funkcijas pilnam koviniam parengimui. Su juo atkeliautu ir nauji algoritmai reguliuojantys oro tiekimą. Tačiau B. Leonardas nėra toks optimistiškas, o kol kas, jo žodžiais tariant, pilotai be galo saugo savo deguonies kaukes, kad nebūtų pažeisti jose įmontuoti purkštukai. Nuolat tikrinama, kaip veikia vožtuvai. Oro pajėgos tegali pasiūlyti psichologinę pagalbą ruošiantis skrydžiams, sustiprintą kvėpavimo pratimų mokymą bei kaip atpažinti deguonies trūkumo simptomus. Planai fiziškai perdaryti naikintuvo deguonies tiekimo sistemą OBOGS dar tik rengiami. Naujų anglies monoksido filtrų diegimo planai taip pat tik aptariami. Neguodžia ir F-22 „Raptor“ istorija. Abu orlaiviai turėjo turėti beveik identišką sistemą. Raptoriai jau patyrė rimtas deguonies tiekimo bėdas skrydžio metu. Po 2010 metų avarijos, kurios priežastimi buvo įvardinta piloto patirta dezorientacija (galimai dėl sugedusios oro tiekimo sistemos), visų jų skrydžiai taip pat buvo apriboti iki tokio paties aukščio koks paskirtas dabar. Prireikė 3 metų sistemos tobulinimui, kol buvo panaikinti skrydžių apribojimai. Panašu net tokia įrangos problemų priešistorė problemos iki galo neišsprendė. Parengė Arnas Mulokas