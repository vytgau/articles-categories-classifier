Per savaitgalį sukurtas ir pristatytas 41 projektas: 14 programinės įrangos sprendimų, 11 žaidimų, 5 medijų projektai 11 techninės įrangos kūrinių. Tarp nugalėtojų: patalpų renginiams nuomos platforma „Eventues“, į kasdienius naudotojo maršrutus atsižvelgiantis būsto paieškos portalas „Habit Real Estate“, virtualiosios realybės žaidimas „Baron Munchausen’s Unbelievable Cannon HOP“, išmanioji lesykla paukščiams, išmanusis kraujo tyrimų prietaisas vaikams „Poke Check“, kompozicinių medžiagų terminio apdorojimo krosnis „D Sun“, lavinamasis žaidimas autizmu sergantiems vaikams ir dar keletas kitų žaidimų. Renginį organizavo „Versli Lietuva“, „Startup Lithuania“ komanda ir „KTU Startup Space“ inkubatorius, skelbiama pranešime. „Hacker Games: Kaunas“ rėmė bei idėjomis ir mentoriais palaikė tokios įmonės ar organizacijos kaip „TeleSoftas“, „GameInsight“, „Nebula Cluster“, taip pat „TutoTOONS“, „Lemona“, „Elseta“, „SEO Helis“, „TransferGO“, Kauno technologijos universitetas, „Monster Energy“, „Limo by Granini“ ir kiti. 