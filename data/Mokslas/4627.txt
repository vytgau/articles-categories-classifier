Kinijos archeologai neseniai aptiko šeimos kapų rūsių kompleksą, menantį Rytų Dzin dinastiją (317-420). Kompleksas aptiktas Nančange, Kinijos Dziangsi provincijos sostinėje. Kompleksą sudaro penki gretimi kapų rūsiai, kurie yra nuo šešių iki aštuonių metrų gylyje po žeme ir maždaug per du metrus vienas nuo kito. Deja, archeologų nusivylimui vienas iš kapų yra sugriuvęs, o likusieji seniai išplėšti. Vis dėlto, archeologai vis dar turi kuo džiaugtis, mat jie aptiko daugiau kaip pusšimtį kultūros reliktų, tokių kaip porceliano, bronzos, geležies ir akmens dirbiniai. Sprendžiant iš užrašo ant plytų, kurios buvo naudojamos kapų rūsių statybai prieš maždaug 1600 metų valdant Rytų Dzinų dinastijai, archeologai atsekė vietinės Xiongų šeimos kapus. Xiongai nuo seniausių laikų yra viena populiariausių pavardžių Nančange. Vis dėlto archeologams nepavyko išsiaiškinti, kapų savininkai buvo aristokratai ar pirkliai.