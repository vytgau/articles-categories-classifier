Tyrimas, kuriame varna Betty pati sulanksto vielutę į kabliuką ir ištraukia lesalą, buvo užfiksuotas vaizdo kamera. Mokslininkai buvo sužavėti paukščių sumanumu. Šie varninių šeimos sparnuočiai seniai žinomi dėl ypatingų savo gabumų. 2002 m. laboratorijoje atliktas tyrimas nustebino mokslininkus, bet dabar patvirtinta, kad paukštis spontaniškai ir natūraliai sulankstė vielutę, kad gautų maistą iš vertikalaus vamzdelio. Šv. Andriaus universiteto tyrėjai pareiškė, kad toks Naujosios Kaledonijos varnų elgesys yra instinktyvus. Naujo tyrimo autorius dr. Christianas Rutzas leidinyje „Royal Society Open Science“ aprašė šio išskirtinio paukščio gabumą ir tvirtina, kad nors 2002 m. šis vaizdo įrašas nustebino, gamtoje šios rūšies varnoms tai – natūralus veiksmas. 