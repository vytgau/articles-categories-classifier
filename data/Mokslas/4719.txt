„Bible Lands“ muziejus Jeruzalėje rugpjūčio 29 d. suteikė išskirtinę galimybę žvilgtelėti į 3 tūkst. metų senumo artefaktų ekspoziciją. Šie istoriniai objektai archeologų rasti Khirbet Qeiyafa. Specialistų manymu, šioje vietovėje kadaise buvo biblijinis Shaarayim miestas, minimas istorijoje apie karaliaus Dovydo ir milžino Galijoto kovą. Iš viršaus į Elos slėnį žvelgiantis Khirbet Qeiyafa – nuo Jeruzalės į pietvakarius nutolęs miestas su įtvirtinimais, archeologų atrastas prieš dešimtmetį. Vis dėlto tik įsibėgėjus antriesiems kasinėjimų metams 2008 m. archeologai suvokė galimai aptikę seniausius Dovydo miesto daiktinius įrodymus.