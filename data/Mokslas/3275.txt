Nematomas „Captcha" yra naujausias „visiškai automatizuotas viešas Turingo testas, atskiriantis kompiuterius nuo žmonių“ (angl. Completely Automated Public Turing test to tell Computers and Humans Apart). „Google" įsigijo „reCaptcha" 2009 metais. Sistema buvo atnaujinta 2013 metais dabar visur esančiu „Aš nesu robotas” laukeliu. Ši versija veikė, vertindama naudotojo žmogiškumą pagal spragtelėjimo stilių. Jei spragtelėjimas neaiškus, siūlomas sudėtingesnis testas. Bet „Invisible Captcha" gali atpažinti, kad naudotojas nėra botas paprasčiausiai analizuodamas naršymo elgesį. Vaizdo siužete kompanija paaiškino, kad „tokias progreso galimybes suteikia mašinų mokymosi ir pažangios rizikos analizės kombinacija, prisitaikanti prie naujų kylančių pavojų.” Bet kas iš to „Google"? Kai paieškos gigantas įsigijo „reCaptcha", tai tikriausiai buvo atlikta, siekiant integruoti technologiją į milžinišką knygų nuskaitymo projektą. Technologija puikiai tiko „Google" knygų nuskaitymo sistemai neįveikiamų knygų skaitmeninimui. Bet neaišku, kokią naudą „Google" gauna, toliau tobulindama programinę įrangą. Shumanas Ghosemajumderis, buvęs „Google" darbuotojas „Popular Science" sakė, kad „Google" bendrai – ir tai iš tiesų filosofija, kurios buvo laikomasi, kai dirbau ten – manė, kad viskas, kas gerai internetui, gerai ir „Google”. Šiuo atveju „mažesnė trintis” internete yra gerai visiems. Bet nederėtų atmesti galimybės, kad stebėdama jūsų elgesį, „Google" tobulina savo mašinos mokymosi gabumus. S. Ghosemajumderis nurodo, kad „Google" žino ankstesnį naudotojų elgesį, kai šie prisijungia, o taip sistema darosi tikslesnė. Kai kuriems žmonėms tai gali būti mažas stimulas užtikrinti, kad jie prisijungę. 