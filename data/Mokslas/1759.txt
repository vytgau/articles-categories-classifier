Visi klientai, iš anksto užsisakę telefonus, juos gaus penktadienį, rašoma bendrovės pranešime spaudai. Didžioji dalis klientų įrenginių sulaukė iš ryto, o toliau nuo didžiųjų miestų gyvenantiems jie bus įteikti po pietų. Paprastai visi šalies mobiliojo ryšio operatoriai naujuosius telefonus gauna panašiu metu, dažniausiai tą pačią dieną. Skelbiama, kad pirkėjams nereikės apsilankyti salone – telefonai bus pristatyti jiems į namus ar darbo vietas. „Samsung“ naujuosius flagmanus pirkėjai gaus kartu su „Samsung DeX“ stotele. Ši stotelė leidžia klaviatūrą, pelę ir telefoną sujungti tarpusavyje bei paversti darbui pritaikytu kompiuteriu. Naujieji „Galaxy Note 8“ telefonai oficialiai pasauliui buvo pristatyti rugpjūčio 23 d. Pagrindinis naujosios „Galaxy Note 8“ serijos išskirtinumas – jautrų 0.7 mm galiuką turintis „S Pen“ rašiklis. „Samsung“ flagmanas išsiskiria savo 6.3 colių „Infinity Display“ ekranu ir ypatingai galinga 6 GB operatyviąja atmintimi bei galimybe ją praplėsti naudojant išorinės atminties korteles. Tiek išmanusis telefonas, tiek ir „S Pen“ rašiklis atitinka atsparumo vandeniui bei dulkėms standartą, tad žadama, kad dirbti su juo bus galima pačiomis įvairiausiomis sąlygomis.