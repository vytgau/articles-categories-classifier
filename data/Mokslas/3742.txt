Premiją teikiantis komitetas nurodė, kad Osakos universiteto mokslininkas Shimonas Sakaguchi, San Franciske įsikūrusio Parkerio vėžio imunoterapijos instituto tyrėjas Fredas Ramsdellas ir Alexanderis Rudensky iš Niujorke įsikūrusio Sloano-Ketteringo memorialinio vėžio centro pasidalys 6 mln. Švedijos kronų (per 630 tūkst. eurų) apdovanojimą. Premija jiems skirta už „atradimus, susijusius su T ląstelėmis, kurios atremia pavojingas imuniteto reakcijas esant artritui ir kitoms autoimuninėms ligoms“. Ši premija kasmet skiriama vienoje srityje; šiemet ta sritis – poliartritas. Karališkoji Švedijos mokslų akademija kasmet skiria Crafoordo premiją, kuria pagerbiami pasiekimai, už kuriuos ne visada skiriama labiau žinoma Nobelio premija. Ji pavadinta pirmąjį dirbtinį inkstą sukūrusio švedo Holgerio Crafoordo garbei.