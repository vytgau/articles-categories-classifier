Apskaičiuota suma buvo 412,75 JAV dol., tai yra, daugiau nei dvigubai mažesnė už gamintojo siūlomą pradinę išmaniojo telefono kainą. Brangiausia „iPhone X" detalė – 5,8 colių įstrižainės kompanijos „Samsung" gaminamas OLED ekranas – kainuoja „Apple" apie 80 JAV dolerių. Priekinio skydelio apsauginis stiklas kainuoja apie 18 JAV dolerių. NAND 256 GB atmintis, perkama iš „Toshiba", kainuoja apie 45 JAV dolerius. 3 GB RAM kainuoja dar 24 JAV dolerius. Pačių sukurtas procesorius „A11 Bionic", kurį gamina TSMC kompanija 10 nm technologiniu procesu drauge su „Qualcomm" modemu kainuoja apie 44 JAV dolerius (lustas – 26 dolerius, modemas 18 dolerių). „Face ID" technologiją palaikantis 3D-jutiklis įkainuotas 25 doleriais. Derėtų atsiminti, kad į bendrą 412 JAV dolerių savikainą nėra įtrauktos moksliniai konstravimo darbai, surinkimas, logistika, reklama ir kitos marketingo išlaidos. Telefonų savikainos ir mažmeninės kainos palyginimas: Telefono modelis: Gamybos kaina ir Pradinė bazinio modelio gamintojo siūloma pradinė kaina „iPhone X" 412,75 JAV dol. - 999 JAV dol. „Samsung Galaxy S8" 307,5 JAV dol. - apie 730 JAV dol. „iPhone 7" 224,8 JAV dol. - 649 JAV dol. „iPhone 6s" 187,91 JAV dol. - 649 JAV. dol.