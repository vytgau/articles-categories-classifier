„Teismas paliko galioti pirmosios instancijos teismo sprendimą“, – pranešė Rusijos FAT Ryšių ir informacinių technologijų reguliavimo valdybos viršininkė Jelena Zajeva. Rugpjūčio 11 dieną Rusijos federalinė antimonopolinė tarnyba skyrė JAV interneto milžinei „Google“ 438 mln. rublių (6,75 mln. JAV dolerių) baudą už konkurencijos pažeidimus mobiliųjų programėlių rinkoje. Po penkių dieną tarnyba pranešė apie žlugusias derybas su tarptautine bendrove, per kurias abi šalys mėgino pasiekti taikų susitarimą. Rusijos federalinė antimonopolinė tarnybos ir „Google“ teisniai ginčai prasidėjo po to, kai skundą pateikė bendrovė „Yandex“. 2015 m. vasarį didžiausia Rusijos interneto bendrovė kreipėsi į šalies antimonopolinę tarnybą su prašymu patikrinti, ar „Google“ nepažeidžia Rusijos įstatymų. Rusijos įmonė nurodė, kad „Google“ draudžia savo „Android“ operacinėje sistemoje telefonų gamintojams diegti kitų įmonių programinę įrangą, ar joms teikti paslaugas išmaniųjų įrenginių vartotojams. Po „Yandex“ skundo FAT iškėlė bylą prieš „Google“ ir vėliau pareiškė nustačiusi pažeidimų.