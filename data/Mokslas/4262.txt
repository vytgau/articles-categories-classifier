„Sojuz" erdvėlaivis penktadienį keliomis minutėmis anksčiau nei planuota susijungė su stotimi, pranešė Skrydžių valdymo centras prie Maskvos, kuriuo remiasi agentūra dpa. Rusai Sergejus Ryžkovas ir Andrejus Borisenka bei jų kolega amerikietis Robertas Šeinas Kimbro orbitinėje stotyje dirbs maždaug pusmetį. Kosminis laivas trečiadienį pakilo iš Baikonūro kosmodromo Kazachstane. Pradžioje skrydis buvo planuotas rugsėjo 23-iąją, tačiau dėl trumpo jungimo erdvėlaivyje startas buvo atidėtas keturiomis savaitėmis.