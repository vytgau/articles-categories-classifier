Physics-astronomy.com informuoja, kad rugpjūčio 12-ąją dangaus stebėtojų laukia ryškiausias ir didžiausias meteorų lietus žmonijos istorijoje. Skelbta, kad kita tokio įspūdingo reginio galimybė pasitaikys tik po 96-erių metų, tad raginama nepraleisti progos išvysti nuostabų meteorų lietų. Manoma, kad vieną kitą „krentančią žvaigždę“ bus galima matyti ir dieną. Tai Perseidų lietus, populiariausias ir ryškiausias meteorų pasirodymas, vykstantis kasmet, tarp liepos 12 d. ir rugpjūčio 24 d., o savo maksimumą pasiekia apie 9–13 d. Tačiau šiais metais jis bus išskirtinis. Geriausias metas stebėti meteorus yra tuo metu kai dangus tamsiausias, t.y. prieš pat aušrą. Taip pat geriau rinktis toliau nuo miesto šviesų esančias vietas. Visiems sėkmingos meteorų medžioklės ir nepamirštamų vaizdų. Šie meteorai krenta būtent iš Persėjo žvaigždyno, paaiškina Vilniaus universiteto Teorinės fizikos ir astronomijos instituto vyresnioji mokslo darbuotoja dr. Erika Pakštienė. Meteorai, krisdami Žemės link, sužimba, ir primena žvaigždes, bet šio reiškinio negalima vadinti žvaigždžių lietumi, aiškina mokslininkė, pabrėždama, kad meteorai į pačią Žemę nenukrenta. Meteorų kritimas – įrodymas, kad kosmosas nėra tuščias, nes tai – kosmoso dulkelės. Dalelių, t. y. meteorų, dydis gali svyruoti nuo aguonos grūdo iki vynuogės uogos dydžio. Geriausia perseidų lietų stebėti rugpjūčio 12–13 naktį, po vidurnakčio, kadangi Persėjo žvaigždynas yra kylantis – kuo aukščiau jis yra, tuo didesnė tikimybė pamatyti daugiau perseidų. Stebėti perseidų lietų reikėtų nuo zenito šiaurės rytų kryptimi. Meteorų lietus krenta visur vienodai, bet geriausia bus matomas tamsioje vietoje, palypėjus aukštai. E. Pakštienė pataria palaukti, kol akys apsipras su tamsa ir mėgautis reiškiniu. Jokių specialių stebėjimo priemonių nereikia.