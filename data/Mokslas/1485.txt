Lapkričio mėnesio pabaigoje į Lietuvą atkeliauja „Huawei Mate 10 lite“ – galingas išmanusis, išsiskiriantis dviguba priekine ir galine kamera, greitu veikimu, plačiu ekranu ir tokiu pat stilingu kaip ikoniškojo „Huawei P10“ dizainu, rašoma pranešime spaudai. „Mes puikiai suprantame, koks turi būti šiuolaikinio žmogaus išmanusis telefonas, ir tai buvo vienas svarbiausių kelrodžių, kuriant naująjį „Huawei Mate 10 lite“. Esame tikri, kad šis išmanusis savo galingais techniniais parametrais, stilingu dizainu ir fantastiška kamera kuria naujus inovatyvumo ir patogaus bendravimo standartus“, – sakė „Huawei“ Baltijos šalių vartotojų verslo grupės vadovas Yanfei. Pirmoji „Huawei“ serija su „FullView“ ekranu Naujos kartos trijų skirtingų spalvų – grafito juodos, prestižinės auksinės ir mėlynos – telefonas yra pirmasis įrenginys, kuriame įdiegta „Huawei FullView“ ekrano technologija. 5,9 colių įstrižainės, įspūdingas – 83 proc. telefono dydžio apimantis, 18:9 formato ekranas suteikia galimybę daryti ryškias ir „švarias“ nuotraukas. Stilingas „Mate 10 lite“ dizainas buvo kuriamas norint pilnai išnaudoti „FullView“ ekraną, kurį elegantiškai papildo vientisi ir aptakūs telefono kraštai. Visų svarbių telefono detalių – kameros, piršto antspaudo sensoriaus, USB jungties ir blykstės – vieta buvo kruopščiai parinkta, kad telefonas būtų intuityvus ir patogus naudoti. Pirmą kartą – dvigubos kameros telefono priekyje ir gale Pristačiusi „Huawei P9“, turintį dvigubą kamerą, bendrovė tapo išmaniųjų telefonų fotografijos perversmo pradininke. Naujasis „Mate 10 lite“ kartelę pakelia dar aukščiau. Telefone sumontuota dviguba priekinė ir dviguba galinė kamera, suteikianti galimybę puikiai užfiksuoti skirtingas akimirkas, nepriklausomai nuo telefono nustatymų ir aplinkos. Dėl naujosios asmenukių išryškinimo blykstės priekinė 13MP/2MP „asmenukių kamera“ patvirtina savo pavadinimą. Ji suteikia galimybę fiksuoti portretus profesionaliomis sąlygomis – tarsi fotografo studijoje naudojant profesionalų apšvietimą. Tuo metu galinga 16MP/2MP galinė kamera garantuoja, kad kiekviena nuotrauka bus ryški, „švari“ ir išskirtinė. Abi „Mate 10 lite“ kameros turi integruotą menišką fono išliejimo funkciją „bookeh“ bei geba išgauti ryškias spalvas net esant prastam apšvietimui. Technologinės charakteristikos, atitinkančios vartotojo poreikius Apsiginklavusį aštuonių branduolių „Kirin 659“ procesoriumi, 4GB RAM ir 64GB ROM, „Huawei Mate 10 lite“ galima naudoti keliomis didelės apkrovos programomis vienu metu. „Android-7“ pagrindu sukurta EMUI vartotojo sąsaja leidžia išmaniajam telefonui mokytis iš vartotojo poreikių ir prie jų prisitaikyti. „Mate 10 lite“ techninių parametrų ir programinės įrangos integralumas leidžia 3,340mAh baterijai veikti išskirtinai taupiai ir ilgai. Nuolatinis telefono mokymasis iš vartotojo reiškia, kad piršto antspaudo sensoriai kaskart naudojant tampa tikslesni ir saugesni. „Huawei Mate 10 lite“ taip pat patentuota „Huawei Histen“ garso sistema, kuri bet kokį vaizdo įrašą ar naujausią žaidimą pavers išskirtine ir nepakartojama patirtimi. 369 EUR kainuosiantys „Huawei Mate 10 lite“ Lietuvą pasieks lapkričio mėnesio pabaigoje.