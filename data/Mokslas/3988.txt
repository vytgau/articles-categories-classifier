Socialiniuose tinkluose prie vaizdo siužeto išties kilo labai daug diskusijų: o gal šiam žmogui pasisekė? Sąmokslo teorijas galima regzti pažiūrėjus vaizdo visą vaizdo siužetą, kuris buvo nufilmuotas Jungtinėse Amerikos Valstijose (JAV).  Jame rodomi tamsūs disko formos objektai, kurie praskrenda pro mėnulį, rašo express.co.uk. Vaizdo siužeto apibūdinime vyras rašo: „2016 m. lapkritį užfiksuotas mėnulis buvo ryškiausias nuo 1948 m.“. „Pagalvojau, kad tai bus gana ypatingas dalykas, kurį būtų verta nufilmuoti. Kai peržiūrėjau vaizdo siužetą dideliame ekrane, pastebėjau dar šį tą įspūdingesnio“, – sakė D. McCarty. „Man pavyko užfiksuoti Neatpažįstamą skraidantį objektą (NSO) praskriejantį pro mėnulio diską. Maždaug apie 51-ąją sekundę įtempkite akis ir pamatysite, kaip objektas keliauja mėnulio disku“, – teigė D. McCarty. Daugelis žiūrovų ir patikėjo, kad vaizdo siužete pavaizduoti skriejantys ateiviai. Jie džiaugiasi, kad „fantastiškame filmuke galima labai aiškiai pamatyti NSO skrydį“. Daugelis tvirtino, kad tai mato pirmą kartą. Dar kiti kūrė teoriją, kad „ateiviai specialiai pasirodė tuo metu, kai į mėnulį buvo nukreipta daugiausia žvilgsnių“. Kitų reakcijos atmeta sąmokslo teorijas: vieni sako, kad tai yra lėktuvas, kitiems objektas panašesnis į paukštį. Aišku, gali būti, kad ant didelio mėnulio išryškėjo Tarptautinė kosminė stotis ar didesnis palydovas.