Pterozaurai – bauginamai atrodę padarai, skraidę virš dinozaurų žemutiniojo kreidos periodo padangėse. Ši konkreti rūšis, manoma, turėjo didelį – iki 4 metrų – sparnų mojį ir didelių dantų pilnais nasrais tikriausiai gaudė žuvis. Šiaurės vakarų Kinijoje esančiame Turpan-Hami baseine tyrėjai kiaušinius rinko daugiau nei 10 metų, nuo 2006 iki 2016. Viename smiltainio bloke buvo mažiausiai 215 gerai išsilaikiusių kiaušinių. Šešiolikoje iš tų kiaušinių buvo pterozaurų rūšies Hamipterus tianshanensis embrionų liekanos, pranešama „Science“. Šioje vietovėje fosilijų tiek daug, kad mokslininkai vadina ją „Pterozaurų rojumi“.