Ar žinojote, jog virusų mūsų planetoje yra daug daugiau nei visų kitų gyvybės formų kartu sudėjus, o jų rūšinė įvairovė tokia didžiulė, kad net ypatinga gausa pasižyminčos bakterijos prieš virusus sudaro mažumą? Ar žinojote, kad vienui vienas virusas pirmojo pasaulinio karo metais pražudė daugiau žmonių, nei paties karo veiksmai, o kitas virusas tiesiogine to žodžio prasme pakeitė pasaulio istoriją? Naudojat kosmetikos priemones? Galbūt nustebsite, bet jų atsiradimą taip pat sąlygojo virusai. Šie mikroskopiniai dariniai tūkstančius metų lydėjo kiekvieno žmogaus gyvenimą, tačiau tik dabar pradedame virusus pažinti ir suprasti jų reikšmę. Šiandien mokslininkai pasitelkia virusus netikėčiausiuose srityse. Pavyzdžiui kuriant saulės baterijas arba taikant modernias gydymo procedūras. Išsiaiškinta, kad virusai dalyvauja klimato ir evoliucijos procesuose. Iš tiesų, laikas, kai buvo manoma, kad virusai sukelia ligas ir yra vien tik blogybių ir negandų pranašai, senai praėjo. Norite sužinoti daugiau? Rubrikoje „Virusų amžius” leisimės į pažinimo kelionę ir praskleisime paslapčių šydą gaubiantį šias paslaptingas mažas struktūras. Rubrika „Virusų amžius” yra laidos „Mokslo sriuba“ dalis. „Mokslo sriuba” – tai ne pelno siekianti jaunų žmonių iniciatyva, kuriama bendradarbiaujant su Baltijos pažangių technologijų institutu.