Rusijos federalinė ryšių rinkos priežiūros tarnyba pranešė tokį reikalavimą išsiuntusi šių sistemų savininkėms – JAV informacijos technologijų milžinėms „Apple“ ir „Google“. „Jų atsakymu bus laikomas „Telegram“ programėlės pašalinimas iš „App Store“ ir „Google Play“, – teigiama „Roskomnadzor“ spaudos tarnybos pranešime. „Telegram“ Rusijoje pradėta blokuoti pirmadienį, „Roskomnadzor“ balandžio 13-ąją gavus atitinkamą vieno Maskvos rajono teismo leidimą. Sprendimas užblokuoti „Telegram“ veikimą buvo priimtas jos operatorei atsisakius vykdyti Federalinės saugumo tarnybos (FSB) reilavimą pateikti susirašinėjimo šifravimo kodus programėlės vartotojų žinutėms netrukdomai skaityti. Antradienį „Roskomnadzor“ tinklalapio veikla sutriko dėl numanomos kibernetinės atakos – svetainė didžiąją dalį laiko tapo nepasiekiama vartotojams. Nemokama „Telegram“ Rusijoje yra itin populiari tarp įvairių politinių aktyvistų, ja Kremlius bendravo su žurnalistais, tačiau programėle taip pat naudojasi islamo teroristai. Šia programėlę valdančią bendrovę „Telegram Messenger“ Jungtinėse Valstijose įkūrė paslaptingasis verslininkas Pavelas Durovas, kuris sukūrė ir Rusijoje itin populiarų socialinį tinklą „VKontakte“.