„Nors paskutinius porą metų beveik pusė mūsų vartotojų rinkosi klasikines „Galaxy“ serijos telefonų spalvas, vis dėlto kitai daliai priimtinesni atrodė kiek neįprasti, originalesni tonai, tokie, kaip orchidėjų pilka ar auksinė. Siekdami, kad kiekvienas turėtų galimybę išsirinkti telefono spalvą pagal savo skonį, praplėtėme spalvų paletę, tad dar nespėję įsigyti naujųjų flagmanų, dabar galės rinktis iš keturių variantų,“ – pranešime cituojamas „Samsung Electroncs Baltics“ padalinio Lietuvoje vadovas Simonas Skupas. Rinktis galima ir iš dviejų flagmanų dydžių: 5.8 colių „Galaxy S8“ ir 6.2 colių „Galaxy S8+“. Unikalus „Infinity“ ekranas tęsiasi nuo vieno telefono krašto iki kito, todėl jo paviršius tolygus ir neturi jokių iškilimų. Naujausi „Samsung“ flagmanai aprūpinti biometrine autentifikavimo sistema – akies rainelės skaitytuvu, leidžiančiu atrakinti įrenginį į jį pažvelgus. Taip pat telefone pritaikytas IP68 atsparumo vandeniui bei dulkėms standartas, o korpuso priekyje ir gale naudojamas atsparus „Corning® Gorilla® Glass 5“ stiklas. Be to, naujoji „Galaxy S8“ serija turi 8 MP priekinę bei 12 MP galinę kameras su išmaniu autofokusu. 