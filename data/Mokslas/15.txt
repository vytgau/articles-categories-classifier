Tačiau „Google“, be abejo, turi ką pasiūlyti ir šiandien – visą spektrą tikrai pravarčių dalykų, apie kuriuos galbūt nė nežinojote. Pavyzdžiui, ar girdėjote, kad „Google“ turi didžiulę šriftų biblioteką? Toliau pateikta keletas portale „Business Insider“ paminėtų deramo populiarumo kol kas nesulaukusių „Google“ siūlomų paslaugų. „Google Keep“ – pastabų ir priminimų programėlė, veikianti ir kompiuteryje, ir išmaniajame telefone.  „Google“ siunčia signalus pagal paieškos sistemoje nustatytą laikmatį.  Su „Google.com/sky“ galėsite ištirti tolimiausius visatos kampelius peržiūrėdami iš NASA palydovų gaunamus atvaizdus, Sloano skaitmeninę dangaus apžvalgą ir Hubble‘o kosminio teleskopo siunčiamus duomenis. „Google Books nGram Viewer“ – tai žiūryklė, leidžianti ieškoti įvairiausių žodžių net 5,2 mln. knygų, išleistų 1500–2008 metais. Peržvelgdami paieškos rezultatus nesunkiai įsitikinsite, kaip bėgant laikui kito žodžių vartosena. Nežinote, kaip perskaityti milžiniškus skaičius? „Google“ tikrai gali jums pasufleruoti, kaip perskaityti ilgiausią skaitmenų virtinę, jei tik įvedę skaičių pabaigoje įrašysite „=english“. Deja, lietuvių kalba ši funkcija neveikia. Programa „Google Translate“ aprūpinta funkcija „Manual“, kurią naudodami galite patys rašyti simbolius ir įvairius ženklus.  Panašias galimybes siūlo ir teksto įvesties įrankiai „Google Input Tools“. Juos naudojant pavyks spausdinti daugiau nei aštuoniasdešimčia skirtingų kalbų, neatsisiuntus specialių klaviatūrų. Įveskite paieškos eilutėje „Google.com/fonts“ ir gausite įvairiausių nemokamai siūlomų šriftų sąrašą. Pasitelkus „Google Scholar“ pavyks nesunkiai rasti informacijos profesionalams skirtuose straipsniuose ir žurnaluose. Jei domitės kultūra ir menais, tikrai įvertinsite „Google Arts & Culture“ (anksčiau – „Google Art Project“) teikiamus privalumus. Ši priemonė suteiks galimybę peržiūrėti ypač kokybiškas žymiausiuose pasaulio muziejuose saugomų meno kūrinių nuotraukas. „Think with Google“ – tai rinkodaros specialistams skirta priemonė, padėsianti gauti įžvalgų apie aktualiausius pramonės procesus. Smalsu, kas labiausiai žmonėms rūpi kiekvieną konkrečią akimirką? „Google Trends“ akimirksniu pateiks dažniausiai kasdien vykdomų paieškų sąrašą. Prireikus, galėsite išsiaiškinti, kaip konkrečių paieškos frazių populiarumas kito bėgant laikui. „Google Sound Search“, panašiai kaip „Shazam“, padės išsiaiškinti, kokia daina skamba konkrečiu momentu. Per šią priemonę būsite nukreipti į „Google Play“ parduotuvę, kurioje galima įsigyti bet kurios dainos įrašą. Sistemoje „Google“ sukauptas ištisas gyvūnų leidžiamų garsų katalogas. Tereikia įvesti „animal sounds“ arba konkretaus gyvūno pavadinimą. Ši funkcija tikrai pravers tiems, kurie palikti prižiūrėti vaikų – gyvūnų leidžiami garsai jų dėmesį prikaustys ilgam. „Gboard“ – tai „iPhone“ skirta programėlė, kurią suaktyvinus paiešką sistemoje „Google“ galima vykdyti tiesiog per klaviatūrą. Naudojant šią priemonę neteks perjunginėti programėlių. Jei sunku apsispręsti, kam skirti auką, arba bijote suklysti aiškindamiesi labdaros organizacijos reputaciją, kliaukitės „Google One Today“ rekomendacijomis. Programėlė nurodo skirtingas labdaros organizacijas ir pateikia glaustus jų aprašus, be to, informuoja, kaip galėtumėte padėti.