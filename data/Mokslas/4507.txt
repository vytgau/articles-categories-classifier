Iš pirmo žvilgsnio naujas produktas ne daug skiriasi nuo „Le Max 2“, tačiau kai kokių naujovių vis dėlto yra. 98 proc. „Le Pro 3“ korpuso pagaminta iš metalo, kuris papuoštas išilginėmis linijomis, išgautomis specialiu gamybos metodu. Svarbiausi pakeitimai slypi telefoną viduje. 6 GB RAM ir naujausio „Qualcomm“ procesoriaus „Snapdragon 821“ derinys šį įrenginį padarė vienu iš šiuo metu galingiausių išmaniųjų telefonų. Šis lustas yra paspartinta „Snapdragon 820“ versija, dirbanti 2,35 GHz dažniu, o grafikos greitintuvo „Adreno 530“ dažnis padidintas iki 653 MHz. Kaip ir su visi naujausi gamintojo išmanieji, „Le Pro 3“ neturi 3.5 mm garso lizdo, o ausines prijungti rekomenduojama naudojat universalią jungtį USB Type-C arba Bluetooth bevielį ryšį. „LeEco“ taip pat toliau diegia, anksčiau šiais metais pristatytą, savo muzikinį formatą Continual Digital Lossless Audio (CDLA). Jo potencialo atskleidimui ir muzikos klausymui 24-bit/96 kHz kokybe reikia specialių ausinių su USB Type-C jungtimi. Būdamas vos 7,5 mm storio, „Le Pro 3“ gali pasigirti 4070 mAh talpos baterija, kuri, greito įkrovimo technologijos dėka, per pusvalandį nuo nulio gali įsikrauti iki 50 proc. Gamintojas taip pat pažymi, kad po 500 ciklų įkrovimo baterija išlaiko 90 proc. savo talpos. Didžiąją dalį „LeEco Le Pro 3“ priekinio skydelio dengia 5,5 colių IPS ekranas su 1920×1080 vaizdo taškų raiška, saugomas 2.5D stiklo su užapvalintais kraštais. Fotografuoti ir kurti vaizdo įrašus leis 16 megapikselių kamera su automatiniu kelių etapų fokusavimu, kuris užfiksuoja objektus kadre per 0,1 sekundės. Priekyje montuojama 8 MP kamera, skirta vaizdo skambučiams ir asmenukėms. Naujiena turi du lizdus SIM kortelėms su ketvirtosios kartos tinklų palaikymu ir gali perduoti duomenis iki 600 Mbit/s greičiu, o dvi „Wi-Fi MIMO“ antenos užtikrina 866 Mb/s spartos ryšį. Bus galima įsigyti išmanioje versijas su 32, 64 ir 128 GB UFS 2.0 standarto vidinės atminties. „LeEco Le Pro 3“ Kinijoje bus parduodamas nuo rugsėjo 28 dienos. Jų kainos prasidės nuo 270 dolerių (240 eurų).