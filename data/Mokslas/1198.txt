„M360“ redaktorė Jūratė Žuolytė pastebi, kad, vertinant bendrą idėjų kontekstą, inovacijos toli gražu nebuvo populiariausia žmonių siūlomų idėjų sritis, bet vis dėlto galima išskirti tam tikras tendencijas. Pasak J. Žuolytės, visuomenės siūlymuose visų pirma kalbama apie sąlygas, kurios reikalingos inovacijoms. Vienas pasiūlymų – reikia sukurti pačią geriausią mokestinę aplinką, kad atsirastų Lietuvoje stipresnis mokslas, išradimai, inovacijos, kitos sąlygos jas kurti. Siūloma skatinti mokslininkus nebijoti bandyti – kol jie kuria startuolius, skirti jiems stipendijas, o projektui nepavykus jie galėtų saugiai grįžti į savo buvusią darbo vietą. Taip pat J. Žuolytė pastebi, kad lietuviams rūpi greitai keliauti – pavyzdžiui, pasitelkiant „Hyperloop“ technologiją, galima būtų siekti kuo greitesnės kelionės tarp Vilniaus ir Kauno. Asociacijos „Žinių ekonomikos forumas“ tarybos pirmininkas Mindaugas Glodas pažymi, kad inovacijų srityje turime kuo pasigirti, tačiau sustoti tikrai nereikėtų. „Greičiausias internetas labai gerai, greičiausias transportas tarp Vilniaus ir Kauno irgi būtų labai puiku, bet mums svarbu, kad turėtume priežasčių tarp Vilniaus ir Kauno greitai keliauti“, – sako M. Glodas. Daugiau apie tai – įraše.