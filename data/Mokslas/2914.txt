Buvo manoma, kad tai yra „protonų lankas“ ir šis keistas reiškinys buvo pavadintas „Steve“ vardu, rašoma Europos kosmoso agentūros tinklalapyje. Nors vis dar yra daugybė dalykų, kuriuos reikia sužinoti apie „Steve“, elektrinio lauko matavimo įrenginys, esantis „Swarm“ misijos dalimi, jį išmatavo. Skrisdamas per „Steve“ jis užfiksavo temperatūros šuolį: 300 km aukštyje temperatūra šoktelėjo iki 3 tūkst. laipsnių Celsijaus. Turimi duomenys atskleidė, kad 25 km pločio juosta juda į Vakarus maždaug 6 km per sekundę greičiu, palyginus su 10 m per sekundę greičiu kiekvienoje juostos pusėje. Tokie reiškiniai susiformuoja, kai Saulės išmestos įkrautos dalelės yra pritraukiamos Žemės šiaurės ir pietų polių dėl planetos magnetinio lauko, rašo livescience.com. Šios dalelės Žemės atmosferoje susiduria su neutraliomis dalelėmis ir suformuoja spalvų ir šviesos purslus danguje.