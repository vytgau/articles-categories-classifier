Ir dabar galime rasti ne vieną išmanųjį telefoną su keičiama baterija. Bet ar tokie įrenginiai yra pranašesni už tuos, kurie pasižymi nekeičiama baterija? Pabandykime pažvelgti į keičiamų ir nekeičiamų baterijų privalumus ir trūkumus detaliau. Keičiamos išmaniųjų telefonų baterijos – jų privalumai ir trūkumai Tikriausiai niekam ne paslaptis, kad keičiamų baterijų privalumas tas, kad jos itin lengvai pakeičiamos. Dažniausiai baterijos tarnavimo laikas apsiriboja 1-2 metais, o po šio laikotarpio pradeda itin prastėti. Telefono savininkas turėdamas tokio tipo telefoną gali nesudėtingai pasikeisti bateriją ir toliau naudotis savo išmaniuoju telefonu. Jeigu turite ne patį galingiausią ar naujausią telefoną – keičiama baterija gali tapti tikru išsigelbėjimu užstrigus įrenginiui. Tikriausiai kiekvienas iš mūsų yra susidūręs su situacija kuomet telefonas visiškai „pakimba“ ir atrodo jau nieko nebepavyks padaryti. Tačiau jeigu turite įrenginį su keičiama baterija – galite tiesiog išimti ir vėl įdėti ją ir bandyti įjungti savo išmanųjį iš naujo. Deja, tačiau tokio triuko atlikti įrenginyje su nekeičiama baterija jau nebepavyks. Daugumai tikriausiai yra gerai žinoma ir nauda įsigijus antrąją bateriją. Turint išmanųjį telefoną su keičiama baterija visuomet galima turėti ir papildomą bateriją, kuri būtų įkrauta ir panaudoti ją kuomet pirmoji išsikraus. Žinoma, šiais laikais mes turime išorines baterijas ir papildomą bateriją kuprinėje keičia būtent pastaroji. Visgi, dauguma gamintojų pradėjo atsisakyti tokio tipo baterijų būtent dėl jų trūkumų. Ir vienas didžiausių trūkumų šiomis dienomis – telefono storis. Norint telefone naudoti keičiamas baterijas – nukenčia įrenginio korpusas, nes jis turi būti storesnis bei pagamintas taip, jog būtų galima nuimti nugarėlę. Kaip vieną svarbiausių faktorių būtų galima įvardinti ir tai, kad keičiamos baterijos neleidžia telefonui būti atspariam drėgmei ar dulkėms. Ttai taip pat lėmė, kad dauguma išmaniųjų telefonų šiais laikais yra su nekeičiamomis baterijomis. Nekeičiamos išmaniųjų telefonų baterijos – jų privalumai ir trūkumai Pastarieji keletą metų išmaniųjų telefonų rinkoje pasiūlė tikrai nemažai naujovių, tačiau kalbant apie baterijas – pokyčių nebuvo tiek daug. Taip, baterijų talpa augo, tačiau jų įmontavimo principai – išliko beveik nepakitę. Dauguma gamintojų šiomis dienomis siūlo telefonus su nekeičiamomis baterijomis, tačiau ar tai yra privalumas ar trūkumas? Visų pirma pradėkime nuo privalumų. Bene didžiausias iš jų – tai gamintojui leidžia savo pirkėjui pasiūlyti plonesnio korpuso telefoną, o taip pat suteikia galimybę padaryti įrenginį kuo atsparesnį aplinkos poveikiui. Dėl didesnio sandarumo išmanieji telefonai su nekeičiamomis baterijomis gali būti atsparūs vandeniui, dulkėms. Kaip privalumą galima būtų įvardinti ir tai, kad telefonus su nekeičiamomis baterijomis yra žymiai sunkiau išardyti. Taip, tokio tipo baterijas gali pakeisti, tačiau tai nėra taip paprasta kaip telefonuose su keičiamomis baterijomis. Norint pasikeisti bateriją tokiame telefone ar pažiūrėti kas slypi po ja – nėra taip paprasta ir dažniausiai prireiks specialistų pagalbos, todėl tai būtų galima įvardinti kaip privalumą. Nežinantis kaip tai vyksta arba žinantis ne pakankamai naudotojas negalės padaryti didelės žalos savo įrenginiui. Tačiau dažnai privalumai priveda ir prie trūkumų, o vienas esminių trūkumų turint telefoną su nekeičiama baterija – yra jos pakeitimas. Tai galbūt skamba itin keistai, tačiau bateriją galima pakeisti kone kiekvienam telefonui. Esminė problema ta, kad turint telefoną su nekeičiama baterija – tai padaryti bus žymiai sunkiau ir teks kreiptis į specialistus. Taigi, skubiai prireikus baterijos nepakeisite, jei telefonas užstringa, jos irgi neišimsite. Visa laimė, kad tokių strigimų dažnai nepasitaiko. Todėl gamintojai nusprendė, kad korpuso plonumas ir jo didesnis sandarumas gerokai nusveria nekeičiamos baterijos trūkumus ir todėl didžioji naujų telefonų dalis yra būtent tokie.