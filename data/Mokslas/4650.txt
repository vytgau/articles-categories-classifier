Pranešime žiniasklaidai pristatoma, kaip „ACME Grupei“ priklausančios bendrovės „ACME Europe“ Produktų plėtros skyriaus vadovas Ignas Rumbutis, dalyvaujantis renginyje, vertina naujausių technologijų tendencijas. Anot specialisto, parodoje technologinis progresas pastebimas šiose kategorijose: dėvimų įrenginių, išmaniems namams skirtų prietaisų, elektrinių transporto priemonių, bepiločių orlaivių ir virtualios realybės įrenginių. „Šiemet parodoje tikrai netrūksta dėvimų prietaisų, kurių funkcionalumas žymiai patobulintas. Prietaisai ne tik matuoja žingsnius, suskaičiuoja kalorijas, stebi širdies darbą, tačiau jie jau padeda atlikti kvėpavimo ir kitus pratimus, matuoja laiką, praleistą tikslinėse pulso zonose, automatiškai identifikuoja, kokia fizine veikla žmogus užsiima, ir pan. Šių prietaisų dizainas taip pat smarkiai patobulėjo. Prietaisai integruojami į iš pažiūros niekuo neišsiskiriančius klasikinius laikrodžius. Taip pat labai svarbu, kad šių įrenginių kaina tampa vis labiau prieinama kiekvienam žmogui“, – kalbėjo „ACME Europe“ Produktų plėtros skyriaus vadovas. Ignas Rumbutis pabrėžė, kad pastebima tendencija, jog jungiasi 2 skirtingos industrijos: klasikinių laikrodžių gamintojai trokšta tapti išmanesni, todėl jungiasi su elektronikos industrija. „Pavyzdžiui, praėjusių metų pabaigoje už 260 milijonų dolerių laikrodžių kompanija „Fossil Group“ įsigijo kompaniją „Misfit“, gaminusią elektroninius aktyvumo matuoklius. Akivaizdu, kad didieji laikrodžių gamintojai ieško tiltų į dėvimų įrenginių industriją, nes patys prietaisai tampa masinio vartojimo“, – teigė Ignas, pridurdamas, kad „ACME Europe“ nesnaudžia ir Lietuvos bei kitose rinkose jau platina žinomų gamintojų, tokių kaip „Fitbit“ ir kt., dėvimus prietaisus. Populiarėja IP kameros „IFA 2016“ parodoje išmaniųjų namų kategorijoje naujų įrenginių pristatyta dar daugiau nei praėjusiais metais. „Nors įvairiausių prietaisų, palengvinančių buitį, tik daugėja, tačiau žmonės kol kas atsargiai juos įsigyja“, – sakė „ACME Europe“ Produktų plėtros skyriaus vadovas. Pasak jo, tokią situaciją lemia tai, kad šių prietaisų kaina pakankamai didelė, o žmonės nemato apčiuopiamos šių prietaisų naudos ir jiems trūksta įgūdžių jais naudotis. „Jei reikėtų išskirti vieną įrenginį, kuris šioje kategorijoje yra „ant bangos“ ir pasižymi prieinamumu vartotojams, tai būtų, IP kameros. Jas galima naudoti ne tik įrašinėjant, bet ir tiesiogiai stebint vaizdus internetu. Šios kameros atlieka apsaugos nuo vagysčių funkciją, padeda stebėti ir komunikuoti nuotoliniu būdu su vaikais, senyvais artimaisiais ar net gyvūnais. Vieno žymiausių gamintojų – „Vimtag“ – gaminamas tokias kameras pristatysime ir Lietuvos žmonėms“, – kalbėjo Ignas Rumbutis. Telefonai „puošiasi“ aksesuarais Nemažai įvairiausių įrenginių bei aksesuarų buvo galima išvysti išmaniųjų telefonų aksesuarus pristatančių kompanijų stenduose. Anot specialisto, išmanieji telefonai per paskutiniuosius metus ypatingai technologiškai nepasikeitė. Norėdami suteikti jiems tam tikrą išskirtinumą, aksesuarų gamintojai ieško įvairių sprendimų, kaip išmaniesiems telefonams suteikti unikalumą ir funkcionalumą, patraukiantį vartotojus. Dėl šios priežasties „IFA 2016“ parodoje buvo pristatyti patys įvairiausi išmaniesiems telefonams skirti kabeliai, laikikliai, ekrano apsaugos, smulkios detalės ir pan. Elektrinės transporto priemonės išvažiuoja į gatves „Viena įdomesnių kategorijų parodoje buvo elektrinių transporto priemonių. Šie įrenginiai dienos šviesą išvydo vos prieš 10 mėnesių Azijoje. Kadangi technologiškai jie nebuvo stabilūs, jų populiarumo augimas šiek tiek užtruko. Šiuo metu gamintojai jau gali pasiūlyti pakankamai ištobulintas, kokybiškas ir sertifikuotas transporto priemones, kurių kaina yra prieinama daugeliui“, – įžvalgomis dalijosi „ACME Europe“ Produktų plėtros skyriaus vadovas. Bepiločiai orlaiviai vis dar pakankamai brangūs Bepiločių orlaivių kategorijoje naujoves pristatė 3-4 stipriausi gamintojai. Daugiausiai jos buvo susijusios su patobulintu bepiločių orlaivių funkcionalumu. Tiesa, tokie įrenginiai kol kas yra pakankamai brangūs ir kol kas sunkiai prieinami kiekvienam vartotojui. Virtualios realybės įrenginiai laukia „aukso valandos“ Igno Rumbučio nuomone, virtualios realybės įrenginių kategorija „IFA 2016“ parodoje atrodė tarsi lauktų savo „aukso valandos“. „Didieji gamintojai šiai kategorijai skyrė ypatingą dėmesį, susidomėjimas pastebimas ir iš prekybos tinklų atstovų, deja, vartotojams dar trūksta kažkokio technologinio postūmio, kad jie imtų masiškai pirkti virtualios realybės įrenginius. Mano nuomone, tai lemia šiuo metu ribota tokiems įrenginiams skirto turinio pasiūla, taip pat pačių įrenginių kainos, kurios siekia apie 400 – 500 eurų“, – sakė Produktų plėtros skyriaus vadovas.