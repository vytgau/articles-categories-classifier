Socialinis tinklas pranešė keičiantis savo naujienų reitingavimo algoritmą panaudojant dirbtinį intelektą, kad vartotojai matytų mažiau pranešimų su „nuorodomis į žemos kokybės interneto puslapius“. „Rengdamiesi šiam atnaujinimui mes peržiūrėjime šimtus tūkstančių interneto puslapių, kuriuose yra nuorodų į feisbuką ar feisbuke yra nuorodų į juos ir kuriuose skelbiama mažai tikros informacijos arba juose skelbiama daug trikdančios, šokiruojančios ar kenkėjiškos reklamos“, – skelbiama „Facebook“ pranešime. „Jeigu mes nustatysime, kad pranešime yra nuoroda į tokio pobūdžio puslapį, jis naujienų sraute bus rodomas žemiau ir negalės būti klasifikuojamas, kaip reklama. Taip žmonės matys mažiau klaidinančių ir daugiau informatyvių pranešimu“, – sakė bendrovės atstovai Jiun-Ren Lin ir Shengbo Guo. Tai yra dar priemonė, kurių imasi „Facebook“ kovai su „melagingomis naujienomis“ ir kitomis dezinformavimo formomis, o taip pat vadinamosiomis „paspaudimų fermomis“, kurios siekia gauti pajamų iš vartotojų, paspaudžiančių nuorodas į kitus puslapius. „Facebook“ buvo kritikuojama per praėjusių metų JAV prezidento rinkimų kampaniją dėl esą nepakankamos kovos su dezinformacijos skeldimu.