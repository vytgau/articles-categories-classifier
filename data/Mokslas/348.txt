Mokslininkai perspėja, kad pasaulio vandenynuose nykstant koraliniams rifams, pakrantes skalaus vis didesnės bangos. 2100-aisiais, prognozuojama, bangos bus 2 su puse karto didesnės nei šiandien. Pakrančių gyventojams tai gali būti pražūtinga. Didysis barjerinis rifas taip pavadintas ne veltui. Jis atlieka svarbią apsauginę funkciją – amortizuoja vandenyno jėgą. Barjeriniai rifai – unikalios ekosistemos, kur visa tarpusavyje susiję gyvybės saitais. „Koralinis rifas sudarytas ne tik iš koralų, bet ir iš žuvų, planktono, kitų ekosistemos elementų. Nė vienas jų negali išlikti be kitų, viskas reikalinga, kad ekosistema būtų subalansuota“, – pasakoja Nacionalinio mokslinių tyrimų centro mokslininkė Sarah Romac. Mokslininkai nustatė, kad pagrindinė koralų nykimo priežastis – klimato kaita, o nykimą stiprina ir vandenynų rūgštėjimas, kintantis vandens lygis, storėjantis nuosėdų sluoksnis. Koralai bąla ir netrukus miršta, kyla grėsmė, kad ateityje visai išnyks. Plačiau apie koralinius rifus – Julijos Petrošiūtės reportaže.