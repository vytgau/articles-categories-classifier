Pasak socialinių medijų eksperto, socialiniai tinklai buvo išrasti tam, kad pradėtume bendrauti tarpusavyje. „Bet natūralu, kad, pavyzdžiui, verslui atrandant šią priemonę, kokia ji yra stipri ir galinga, jis pradėjo bendrauti su savo pirkėjais, klientais, politikai – su rinkėjais, ekspertai skleidžia savo žinias ir nuomones“, – vardija D. Širvinskas. TNS tyrimo duomenimis, lietuviai labiausiai naudojasi „Facebook“ programėle. Šiek tiek mažiau svarbios – „Facebook Messenger“ ir „Gmail“ programėlės. „Tai parodo, koks svarbus lietuviams yra „Facebook“, nes čia buvo klausimas, ką jūs pirmiausiai instaliuotumėte į savo išmanųjį telefoną, jei jį turėtumėte tuščią“, – paaiškina D. Širvinskas.