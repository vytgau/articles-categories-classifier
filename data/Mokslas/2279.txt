NASA reiktų užjausti, rašo iflscience.com. Kosmoso agentūra stengiasi daryti viską, kad tęstų savo misijas, nori nuskraidinti savo astronautus į Marsą, stebėti klimato ir aplinkos pokyčius iš kosmoso ir nusiųsti savo erdvėlaivius į Plutotą. Tačiau ji nuolat sulaukia bet kokios rūšies polemikos atstovų, pseudo mokslininkų ir sąmokslo teoretikų dėmesio. NASA jau teko neigti, kad Žemė plokščia, kad 120 JAV dol. už vieną kainuojantys pleistrai naudoja NASA technologijas ir programišių grupės anonsą esą NASA netrukus praneš apie rastą nežemišką gyvybę. Dabar NASA neigia, kad Marse yra vaikų vergų kolonija. Šis naujausias gandas buvo paskleistas provokuojančio sąmokslo teorijų kūrėjo Alexo Joneso, kuris šia tema kalbėjo savo „InfoWars“ (liet. „Info Karų“) laidoje, pasikvietęs buvusį Centrinės žvalgybos valdybos (CŽV) darbuotoją ir konspiracijų teorijų autorių Robertą Steele'ą. Pradėję kalbėti apie seksualinius nepaklusnumus, jie staiga pakreipė pokalbį apie vaikus vergus Marse. „Mes tikime, kad Marse yra kolonija, apgyvendinta pagrobtais ir 20-iai metų išsiųstais į kosmosą vaikais, - rėžė R. Steele'as. - Tad kai jie pasieks Marsą, neturės jokios alternatyvos bet būti vergais Marso kolonijoje.“ A. Jonesas, linksėdamas pritariamai savo pašnekovui, lyg tai būtų įprastas pokalbis, pasako „jūs net neįsivaizduojate“ ir „jie nenori, kad mes stebėtume tai, kas vyksta“. Pokalbis baigiasi tuo, kad A. Jonesas stengiasi būti skeptišku: „Na, aš nežinau dėl Marso bazių, bet aš žinau, kad jie sukūrė daug, tūkstančius tipų skirtingų chimerų, kurios yra ateivių gyvybės formos Žemėje dabar“. NASA nusprendė, kad tokių teiginių negali nekomentuoti. „Marse žmonių nėra. Marse yra veikiantys marsaeigiai. Praėjusią savaitę buvo gandas, kad jų ten nėra. Jie yra, - pasakė NASA atstovas Marso tyrinėjimo klausimais Guy Websteris leidiniui „The Daily Beast“. - Tačiau ten nėra jokių žmonių.“ Siužetą galite pamatyti čia. 