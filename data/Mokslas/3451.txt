Išmanusis telefonas „Honor V9“ aprūpintas 5,7 colių ekranu su 2560×1440 vaizdo taškų raiška, 8 branduolių lustu „Kirin 960“, 4 arba 6 GB RAM ir 64 arba 128 GB vidinės atminties su microSD kortelių palaikymu (iki 128 GB). Palyginti su pirmtaku išaugo akumuliatoriaus talpa – 4000 mAh prieš „Honor V8“ 3500 mAh. Honor V9 Priekinė kamera sukuria 8 megapikselių raiškos asmenukes. Be to išmanusis telefonas turi dvigubą galinį 12 megapikselių modulį kurio vienas iš jutiklių yra monochrominis, o antrasis – spalvotas. Pagrindinis fotoaparatas turi lazerinį automatinį fokusavimą, f/2.2 diafragmą, leidžia užfiksuoti nuotraukas su Bokeh efektu bei žada sodrias spalvas ir aukštos kokybės vaizdus esant prastam apšvietimui. Gamintojas tikina, kad „Honor V9“ yra pirmasis išmanusis telefonas su dviguba 3D modeliavimo kamera. Be 3D nuotraukų sukūrimo galimybės, gamintojo atstovas pažadėjo, kad jas bus galima iš karto spausdinti 3D spausdintuvu. „Honor V9“ darbą kontroliuoja operacinė sistema „Android 7.0 Nougat“ su vartotojo sąsaja „EMUI 5.0“. 4/64 GB išmaniojo versija kainuos 378 $, 6/64 GB – 436 $, o už aukščiausios klasės modifikaciją su 6/128 GB atminties teks atiduoti 508 JAV dol. (483 eurai).