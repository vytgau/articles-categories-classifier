Dažniausiai stebina kolegos iš Kinijos, o šiais metais šie išradingi kolegos, panašu, išmoko keliauti laiku. Telefono „Iphone 7“ oficialus pristatymo renginys numatytas rugsėjo 7 dieną, o dėkliukų ir aksesuarų Kinijos stenduose šiam telefonui jau galima rasti nuo rugsėjo 2 dienos. Šių aksesuarų pardavėjos rimtu veidu tikina, kad „Iphone“ telefonus surinkinėjantis „Foxconn“ fabrikas ir jų dėkliukus gaminanti kompanija yra greta viena kitos. Pasiteiravus, ar informacijos apie būsimus telefonus dalijimasis yra oficialus, atstovės it susitarusios linksi galvom.