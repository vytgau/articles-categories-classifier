Labiausiai paplitusia kompiuterių programinės įrangos platforma išlieka „Windows 7“, nors šios OS dalis toliau mažėja. Prieš metus „Windows 7“ buvo įdiegta 56,5 proc. asmeninių kompiuterių, prijungtų prie interneto, o dabar – 48,3 proc. Antra pagal populiarumą yra „Windows 10“. Ši platforma užima beveik ketvirtadalį pasaulinės rinkos – 22,53 proc. 2015 metų rugsėjo mėnesį šis rodiklis siekė vos 6,6 proc. Tai reiškia, kad per metus naujausia „Microsoft“ operacinė sistema savo pozicijas sustiprino beveik keturis kartus. Lyderių trejetą užbaigia „Windows XP“ su 9,1 proc. rezultatu. Prieš metus ši operacinė sistema užėmė maždaug 12,2 proc. pasaulinės rinkos.