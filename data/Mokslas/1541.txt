Straipsnyje nurodoma, kad mergaitėms fizika sekasi prasčiau. Vidutiniškai tik trečdalis mergaičių gali atsakyti į klausimus, susijusius su balistiniu judėjimu, palyginti su dviem trečdaliais berniukų, rašo „IFLScience“. Straipsnyje nenurodomas statistinių duomenų šaltinis, tačiau spėjama, kad jie buvo paimti iš ankstesnio autorių atlikto tyrimo, kurio metu vaikams buvo pateikiami klausimai su keliais galimais atsakymais. Tačiau ekspertai tokį tikrojo suvokimo matavimo būdą laiko neidealiu. „Šio suvokimo perkėlimas į tipinius klausimus apie mechaniką tam tikrame kontekste nėra sudėtingas. Kaip buvo minėta anksčiau, dažniausi balistinio judėjimo pratimai yra susiję su kamuolio ar pabūklo sviedinio metimu ir trajektorijos piešimu, kas primena tą šlapimo srovės arką“, – straipsnyje teigia trys autoriai. Tačiau kiti mokslininkai mano, kad vargu, ar tai gali būti fizikos suvokimo šaltinis. „Nuoširdžiai abejoju, kad taip iš tiesų supratau balistinio judėjimo esmę“, – sakė vienas fizikas vyras. Be to, anot jo, geriausias įrodymas, kad vyrai ne itin gerai suvokia balistinį judėjimą, yra ... vyrų tualetai, kur, rodos, vyrams sunkiai sekasi pataikyti į pisuarus. Visgi minėti trys mokslininkai teisingai pastebėjo, kad lyčių skirtumas fizikoje yra realus ir daug talentingų moterų atsisako karjeros fizikos srityje, nes joms trūksta sektinų pavyzdžių. Todėl jie siūlo keisti tai, kaip vaikai yra mokomi fizikos.