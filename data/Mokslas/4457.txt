Tačiau meteorologai papasakojo apie ilgiausią per visą stebėjimų istoriją užfiksuotą žaibą. Jo kirtis dangumi nusidriekė net 321 km. Rekordinio ilgio žaibas užfiksuotas 2007 m. birželio 20 d. virš Oklahomos (JAV). O štai 2012 m. rugpjūčio 30 d. virš Prancūzijos meteorologams pavyko užfiksuoti ilgiausiai švytėjusi žaibą – jis danguje buvo matomas net 7,74 sekundės. Tiesa, šis žaibas nukeliavo „tik“ apie 160 km. Pasaulio meteorologų organizacijos ekspertai šiais rekordais oficialiai papildė visų laikų gamtos reiškinių rekordų sąrašą. Palydovinių stebėjimų duomenys byloja, kad Žemėje kiekvieną sekundę trenkia 30 žaibų. Tarp jų įskaičiuojami ir tie, kurių iškrovos vyksta ne į žemės paviršių, o į debesis. Record-breaking lightning strikes force redefinition of the thunderbolt. https://t.co/GQhbaC5nhH— Smithsonian Magazine (@SmithsonianMag) September 20, 2016  Šiemet NASA skelbė viename iš palydovų aktyvavusi žaibų stebėjimo sistemą Lightning Imaging Sensor (LIS), kuri nustatė, kad labiausiai Žemėje žaibuoja virš Venesuelos. Konkrečiau – virš Marakaibo ežero, kur per metus įvyksta vidutiniškai 297 audros su perkūnijomis. Virš Marakaibo ežero per metus trenkia 1,2 mln. žaibų.