Praeitą savaitę paskelbta apie vieną iš jų - bene masyviausią galaktikų superspiečių, pavadintą Saraswati (tai yra induizmo meno ir muzikos deivės vardas). Jis driekiasi apie 200 megaparsekų, nuo mūsų nutolęs yra per kiek daugiau nei vieną gigaparseką, o jame esančios medžiagos bendra masė siekia 20 kvadrilijonų Saulės masių. Dar prieš porą dešimtmečių buvo manoma, kad tokios didelės struktūros apskritai neturėtų egzistuoti, bet vėlesni stebėjimai parodė priešingai. Superspiečiaus aplinka leidžia spręsti, kad jis į daugmaž vientisą struktūrą susijungė prieš keturis milijardus metų, kai Visatos plėtimasis tik pradėjo greitėti. Tyrimo rezultatai arXiv.