Per paraiškų priėmimo laikotarpį parduodama akcijų dalis buvo padidinta nuo 5,65 proc., pranešė „Telia“. Akcijos parduotos už apytikriai 22,5 mlrd. rublių (390 mln. JAV dolerių). Sandoriui tarpininkavo „BofA Merrill Lynch“, „Citi“ ir „Morgan Stanley“. Iki šiol „Telia“ turėjo 25,2 proc. antro pagal abonentų skaičių Rusijos mobiliojo ryšio operatoriaus akcijų. Anot „Telia“, šių akcijų pardavimas atitinka jos strateginius planus verslą sukoncentruoti Šiaurės Europos ir Baltijos šalyse, apie kuriuos buvo skelbta 2015 metais. Praėjusį mėnesį „Telia“ už 515 mln. JAV dolerių pardavė 14 proc. iš turėtų 38 proc. Turkijos mobiliojo ryšio operatoriaus „Turkcell“ akcijų.