Viršutiniame Romos Koliziejaus pastato aukšte iš beveik 50 metrų aukščio pasirodymus garsiojoje arenoje kadaise galėjo stebėti Romos plebėjai, o dabar po ilgos pertraukos jis prieinamas turistams. Gladiatorių laikais viršutiniame aukšte, kur nereikėjo mokėti už bilietus, rinkdavosi vergai, moterys ir prasčiokai. Iš šių vietų arena matoma blogiausiai, tad įžiūrėti visas dvikovų smulkmenas buvo tiesiog neįmanoma. Šiandien turistai būriais braunasi į viršų, norėdami geriau apžiūrėti apylinkes. Romos Koliziejaus archeologinio parko vadovė Federica Galloni mano, kad viršutinis Koliziejaus aukštas – puiki vieta grožėtis statinio aplinka. Viršutiniai Romos Koliziejaus aukštai ir apžvalgos aikštelės buvo restauruojami. Dabar ten nedidelėmis grupelėmis jau leidžiami lankytojai. Per metus pasižiūrėti Koliziejaus didybės susirenka per 6 mln. žmonių.