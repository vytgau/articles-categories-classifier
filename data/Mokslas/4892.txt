Daugelis skaitytojų turbūt puikiai prisimena prieš 6-7 metus Youtube pasirodžiusį įspūdingą vizualizaciją, kurioje palyginamas Žemės ir Saulės dydis su didelėmis kaimyninėmis ir didžiausiomis apskritai mokslui žinomomis žvaigždėmis. O štai dabar internete pasirodė to paties sumanymo gerokai tobulesnė, aukštesnės kokybės ir nepalyginamai didesnės aprėpties versija. Akys suapvalėja pamačius, kad didžiausios žvaigždės tikrai netilptų į Jupiterio orbitą. Bet tai – tik nekalti žiedeliai... Vėliau erdvės skaitliukas pradeda suktis milijonais šviesmečių. Po to – dešimtimis milijonų, šimtais milijonų, ir tik paskui milijardu... Mėginti visa tai aprėpti sąmonės pastangomis gali būti sudėtinga 