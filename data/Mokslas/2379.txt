94 proc. telefono naudotojų nuotraukoms įamžinti renkasi išmanųjį ir tik 23 proc. jaučiasi patenkinti nuotraukų kokybe, rašoma pranešime spaudai remiantis „Huawei“ atliktu tyrimu. Pastebėta, kad 95 proc. 18-24 m. bei 94 proc. 35-45 m. amžiaus žmonių išmanųjį naudoja kaip pagrindinę priemonę akimirkų įamžinimui. Taip pat 60 proc. apklaustųjų telefoną įvardija kaip esminį prietaisą išvykus į užsienį – išmaniajame peržiūri viešbučių bei restoranų apžvalgas bei seka kitus informacijos šaltinius. Vasaros barometru siekta ne tik išsiaiškinti, kokiomis telefono funkcijomis keliautojai naudojasi dažniausiai, bet ir suprasti, kokios išmaniojo savybės laikomos esminėmis. 83 proc. apklaustųjų mano, kad ilgai veikianti baterija yra svarbiausia telefono savybė, dar 67 proc. teigia, kad atostogų metu norėtų išvengti perspėjimų dėl nepakankamos atminties telefone. Be to, 62 proc. apklaustųjų įvardijo, kad jiems svarbi telefono nuotraukų kokybė. Telefono procesoriaus veikimas bei aukštos kokybės ekranas atrodo svarbiausia telefono savybe - atitinkamai 62 proc. ir 59 proc. Remiantis apklaustųjų pateiktais duomenimis, telefonų savininkams kur kas svarbiau kokybiškas nuotraukų įamžinimas, negu jų peržiūrėjimas aukštos raiškos ekrane. Tyrimo metu buvo apklausti 18-45 metų amžiaus Vidurio ir Rytų Europos bei Šiaurės šalių gyventojai, iš viso - 6023, siekiant plačiau sužinoti jų telefono naudojimo įpročius kelionėse bei išaiškinti, kokios išmaniųjų techninės savybės yra svarbiausios naudotojams.