„Tele2“ kompensuos skambučius ir SMS visiems, kas iš Švedijoje esančių lietuviškų „Tele2“ numerių skambina į Lietuvą ar priima skambutį iš Lietuvos. Kompensacijos galioja visiems klientams, įskaitant ir išankstinio mokėjimo paslaugos „PILDYK" vartotojus. Kompensacijos bus taikomos už skambučius ir žinutes nuo balandžio 7 d. 16 val. iki balandžio 8 dienos vidurnakčio Lietuvos laiku. Šių paslaugų kaina bus išskaičiuota iš artimiausios sąskaitos. „Reiškiame užuojautą nukentėjusiems dėl tragiškų įvykių Stokholme ir informuojame, kad visi skambučiai bei SMS iš Švedijos į Lietuvą, Švedijoje priimami skambučiai iš Lietuvos, taip pat tarptautiniai skambučiai ir SMS iš Lietuvos į Švediją nuo balandžio 7 d. 16.00 val. iki balandžio 8 dienos vidurnakčio bus kompensuoti“, - rašoma „Telia“ laiške. Įmonė primena, kad „Telia“ klientai, turintys dabartinius reguliaraus mokėjimo mobiliojo ryšio planus Šiaurės ir Baltijos šalyse gali skambinti, rašyti SMS ir naršyti internete tomis pačiomis sąlygomis, kaip namuose. „Bitė“ taip pat kompensuoja skambučius ir SMS siuntimą į Švediją ir iš jos.