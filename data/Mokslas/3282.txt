Verslininkas nepraneša, kur vyks naujojo agregato bandymai. Ekspertai mano, kad tai galėtų vykti Teksaso vakaruose esančiame poligone. Ten pat bandoma daugkartinio naudojimo sistema „New Shepard”. „Pirmasis BE-4 variklis visiškais surinktas. Antrąjį ir trečiąjį pristatysime vėliau“, — rašo J. Bezosas. BE-4 planuojama montuoti į raketą „Vulcan” — nešančiosios raketos „Atlas V“ pamainą, kur montuojami rusiški RD-180. Būtent „Blue Origin“ kompanijai ULA (angl. United Launch Alliance), bendra aerokosmonautikos gigantų „Lockheed Martin” ir „Boeing” įmonė, patikėjo naujų agregatų gamybą. Pirmasis „Vulcan” skrydis turėtų įvykti ne anksčiau, nei 2019 metais. Bezoso kompanija BE-4 variklius planuoja montuoti ir nuosavose sunkiosiose raketose „New Glenn”. Šios nešėjos bus skirtos turistų skrydžiams, o taip pat krovinių gabenimui į Mėnulį. Dabar Bezosas stato raketų fabriką, kur bus gaminamos „New Shepard” sistemos ir nešėja „New Glenn“. Pirmasis sunkiosios raketos skrydis planuojamas 2020 m. „Blue Origin“ krepšelyje jau yra nemažai rimtų pasiekimų. „New Shepard” sistema, sudaryta iš to paties pavadinimo kapsulės ir raketos, 2015 metų lapkričio 23 dieną pakilo į 100,5 km aukštį ir sėkmingai minkštai nusileido: raketa — varikliu BE-3, kapsulė — parašiutu. Po to sistema dar ketvertą kartų sėkmingai atliko suborbitinius skrydžius ir grįžo į Žemę. J. Bezoso, kuris dar yra ir „Amazon” įkūrėjas, kompanija laikoma pagrindiniu Elono Musko vadovaujamos „SpaceX“ kompanijos konkurentu, ir pasižymi ypatingu slaptumu, bendraudama su spauda. RD-180 varikliai gaminami chemijos mokslinis gamybinis susivienijimas „Energomaš“. Susitarimas tarp Maskvos ir Vašingtono, pagal kurį į JAV turėjo būti pristatytas 101 RD-180 variklis, o sandorio suma vertinama maždaug milijardu dolerių, buvo sudarytas 1997 metais.