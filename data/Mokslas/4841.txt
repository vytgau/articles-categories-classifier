Vykdant archeologinius kasinėjimus Serbijoje, mokslininkai aptiko paslaptingus senovinius amuletus. Jie rasti šalia elektrinės, kur buvo ruošiama aikštelė naujų objektų statybai. Kasinėjimai buvo vykdomi seniai, archeologai ištyrinėjo tūkstančius Romos imperijos laikų kapų. Viename jų, kuriame buvo palaidota šeima, jie po kūnu pamatė kelias auksines monetas ir neįprastas žinutes, paslėptas į kapsules prieš septyniolika šimtmečių. Žinutės panašios į tūkstančius kitų, parašytų ant švino plokštelių, kurios anksčiau buvo randamos ir graikų, ir romėnų kapavietėse. Vis dėlto kiti radiniai – du auksiniai ir vienas sidabrinis ritiniai – yra itin reti. Dabar juos bando iššifruoti archeologai, antropologai ir dešimtys ekspertų. Jiems svarbiausia suprasti, tai yra kreipimasis į dievus ar demonus. Mokslininkai spėja, kad amuletai buvo dedami į kapą kartu su mirusiais suaugusiaisiais ir vaikais, tačiau geriausiais pasiuntiniais buvo laikomi tie, kurie buvo nužudyti. Reikėjo daugiau laiko, kad jų sielos atrastų ramybę, todėl jos galėjo rasti kelią pas dievybes, kurioms buvo adresuota žinutė. Amuletų iššifravimas gali pareikalauti daug laiko. Kol kas mokslininkai žino tik tai, kad žinutės parašytos naudojant graikų abėcėlę ir galimai aramėjų kalba. Dabar jie siekia išsiaiškinti, ko aukščiausiųjų jėgų prašė čia beveik prieš du tūkstančius metų gyvenę žmonės.