Manoma, kad ir Jupiteris turėjo formuotis panašiai, o dabar surastas tokią hipotezę pagrindžiantis įrodymas: Saulės sistemos meteoritų kilmė. Cheminių elementų molibdeno ir volframo izotopų santykiai parodė, kad net ir seniausi geležiniai meteoroidai, kurių amžius yra 1-4 mln. metų mažesnis, nei Saulės, kyla iš dviejų rezervuarų. Tokie atskiri rezervuarai galėjo egzistuoti, jei Saulės sistemoje jau buvo pakankamai masyvi planeta, perskyrusi protoplanetinį diską į vidinę ir išorinę dalis. Tokia planeta galėjo būti Jupiteris, išaugęs iki 20 Žemės masių per milijoną metų. Tai reiškia, kad Jupiteris yra seniausia Saulės sistemos planeta - Žemės amžius yra keliasdešimčia, o gal net ir šimtu milijonų metų mažesnis. Tyrimo rezultatai publikuojami „Proceedings of the National Academy of Sciences". 