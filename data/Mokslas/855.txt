Nepilnametei merginai atstovavęs Pearse McDermottas (Pirsas Makdermotas) sakė, kad su JAV technologijų milžine pasiektas konfidencialus susitarimas. „Facebook“ sutiko sumokėti kompensaciją už šiuos veiksmus“, – sakė jis. Mergina kreipėsi į teismą, siekdama, kad būtų atlyginta jai padaryta žala, ir kaltino “Facebook” aplaidumu, netinkamu asmeninės informacijos naudojimu ir duomenų apsaugos įstatymų pažeidimu. Nagrinėjant šią bylą paauglės advokatai argumentavo, kad nuotraukų paviešinimas prilygsta vaikų seksualiniam išnaudojimui. Byla buvo iškelta 2014-aisiais, kai merginai buvo 14 metų. Tuo metu paauglė pranešė, kad viena intymi jos nuotrauka kelis kartus buvo paviešinta vienoje „Facebook“ „gėdijimo paskyroje“. Socialinio tinklo atstovas atsisakė komentuoti, kaip buvo užbaigta ši byla. Jis sakė, kad „Facebook“ yra pasirengęs nuolatos gerinti savo platformą ir įsiklausyti į vartotojų pastabas. Atstovas pridūrė, kad kompanija ėmėsi priemonių prieš „keršto pornografiją“, kai buvę partneriai socialiniuose tinkluose paviešina kitos poros pusės intymių nuotraukų ar vaizdo įrašų.