Ketvirtadienį (sausio 25 d.) mokslininkai dar puse minutės pasuko simbolinį Pasaulio pabaigos laikrodį. Jų nuomone, prie susinaikinimo pasaulis dabar priartėjo tiek pat, kiek didžiausios katastrofos grėsmės laikus menančiais Šaltojo karo metais. Sprendimas priartinti minutinę laikrodžio rodyklę prie vidurnakčio grindžiamas neadekvačia pasaulio lyderių reakciją į branduolinio karo grėsmę. Planetos artėjimą prie katastrofos rodantį įtaisą sukūrė žurnalą „Bulletin of the Atomic Scientists“ leidžiančių mokslininkų kolektyvas. Nuo Jungtinių Valstijų prezidento Donaldo Trumpo iškovotos pergalės per 2016 metais vykusius rinkimus laikrodis pasukamas jau antrą kartą. Be dviejų minučių vidurnaktį laikrodis rodė ir 1953-iaisiais. Kaip teigiama mokslininkų išplatintame pranešime, globalios katastrofos grėsmė tapo ypač reali dėl Šiaurės Korėjos vykdomos ginklų kūrimo programos, nuolat stringančių Jungtinių Valstijų ir Rusijos santykių, Pietų Kinijos jūroje kilusios įtampos ir keleto kitų veiksnių. Su klimato kaita didėjančius pavojus mokslininkai įvardijo kaip dar vieną priežastį pasukti laikrody pirmyn.