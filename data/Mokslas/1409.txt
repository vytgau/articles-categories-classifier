Londono biržoje virtualioji valiuta buvo šoktelėjusi 7,1 proc., iki 7 tūkst. 45,46 dolerio už vieną bitkoiną. Prieš 10 val. Lietuvos laiku bitkoinas nežymiai atsitraukė bei nukrito iki 6 tūkst. 968,25 dolerio ribos. Šios savaitės bitkoino pakilimą įplieskė didžiausios pasaulyje ateities sandorių biržų (angl. futures) operatorės „CME Group“ pranešimas apie planus iki metų pabaigos pradėti prekiauti kriptovaliutų ateities sandoriais. Šis ėjimas padėtų valiutai suteikti šiek tiek reguliavimo bei galimai pritrauktų dar daugiau pirkėjų. Bitkoino vertė vien šiemet išaugo jau apie 600 proc.