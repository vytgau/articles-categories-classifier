„Faster“ povandeninis kabelis, jungiantis JAV ir Aziją, ir priklausantis „Google“ bei keliems Azjos telekomunikacijų milžinams, veikia 60Tbps sparta, naudodamas 12 optinių gijų. 2016 metų viduryje „Faster“ yra sparčiausias (!) komercinis povandeninis kabelis, tačiau, skaičiuojant vienos gijos pralaidumą (65Tbps vs. 5Tbps), jis maždaug 13 kartų lėtesnis už „Nokia“- „Alcatel“- „Lucent“ pademonstruotą. Kito kabelio, „Marea“, tiesiamo tarp JAV ir Ispanijos ir pradėsiančio veikti 2017–2018 metais pralaidumas bus 160Tbps 16 gijų (vienos gijos pralaidumas 10 Tbps). Jei Marea pakeltų vienos gijos spartą iki 65Tbps, bendra linijos spartą būtų 520Tbps, ar 65 terabaitai per sekundę. Deja, kaip visada tokiais atvejais, „Nokia Bell Labs“ ir „Alcatel-LucentSubmarine Networks“, kurios dabar yra didesnio „Nokia“ monstro dalys – techninių detalių šykšti. Žinome, kad tai vienos modos gija (SMF), kas yra svarbu, nes dauguma esamos šviesolaidžių infrastrukltūros yra būtent tokia, kas reiškia, kad tokia technologija turi daugiau šansų komerciškai pasiteisinti. Taip pat žinome, kad tikimybinis pluošto formavimas (probabilistic constellation shaping – PCS), naujoviškas QAM pritaikymas, vaidina pagrindinį vaidmenį, perduodant didelius duomenų kiekius ilgesniu šviesolaidžiu. Iš to, kaip išgaunama 65Tbps perdavimo sparta, težinome, kad tyrėjai panaudojo dvisluoksnius erbio stiprintuvus – stulbinamai paprastą optinį stiprintuvą, naudojantį vienos modos gijai idealiai tinkančią (1530nm) stimuliuotąją erbio jonų emisiją. Be to, tikriausiai naudojamas labai tankus WDM (šimtų skirtingų bangos ilgių sklidimą ta pačia gija), oarba gal WDM drauge su OFDM. „Alcatel-Lucent“, kurią 2015 metais įsigijo „Nokia“, yra didžiausias pasaulyje povandeninių kabelių ir sistemų operatorius, ir turi ilgą vis didesnių duomenų kiekio vis spartesnio siuntimo vis tolesniu atstumu istoriją. Kai „Nokia Labs“ praeitą mėnesį pirmą kartą pristatė tikimybinį pluošto formavimą, jų teiginiai apie technologijos perkėlimą tiek į pagrindines duomenų magistrales, tiek ir galutiniams vartotojams, skambėjo užtikrintai. Šie du faktoriai, kartu su faktu, kad 65Tbps spartos technologija buvo demonstruojama 6600 kilometrų atstumu – lygiai toks yra JAV ir Ispaniją sujungsiančios gijos ilgis – labai pagrįstai leidžia manyti, kad tai ne teoriniai pasvarstymai.