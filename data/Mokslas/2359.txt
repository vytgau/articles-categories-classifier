Archeologai Kipre rado faktiškai nė kiek neapgadintą grindų mozaiką, kurios amžius siekia beveik 2 tūkstančius metų. Šioje mozaikoje amžinti varžybų vaizdai, o radinys itin retas ir, kaip manoma, vienas iš nedaugelio tokio pobūdžio radinių, menančių senovės pasaulį. Specialistų manymu, 26 metrų ilgio mozaika sukurta IV amžiuje po Kristaus ir neliečiama išgulėjo šimtmečius, kol ją netikėtai aptiko ūkininkas vietovėje, esančioje 22 kilometrų atstumu nuo Kipro sostinės Nikosijos. Prireiks dar kelerių metų, kol šioje vietoje bus atlikti vis kasinėjimo darbai. Ši mozaika – vienintelis tokio tipo radinys Kipre ir viena iš vos devynių kitų varžybų scenas vaizduojančių mozaikų, rastų buvusiose Romos imperijos teritorijose. Gausiomis geometrinėmis dekoracijomis puoštame plote pavaizduotos kelios kvadrigos – keturių arklių tempiami vežimai. Vežimuose – stovintys vežėjai, mozaikoje – užrašai senovės graikų kalba, galimai reiškiantys arklių vardus.