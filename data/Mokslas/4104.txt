Prietaisas savo dizainu labai panašus „HTC 10“, tačiau skiriasi savo galimybėmis, pavyzdžiui, jis gavo apsaugą nuo vandens ir dulkių pagal IP57 standartą, bet neteko standartinio 3,5 mm ausinių lizdo. Naujienos įranga uždengta aliuminio korpusu, o pirštų atspaudų skaitytuvas integruotas į pradžios mygtuką. Išmanusis telefonas aprūpintas 5,5 colių ekranu su Quad HD (2560 x 1440 px) raiška ir apsauginiu stiklu „Corning Gorilla Glass 5“, 16 megapikselių pagrindine kamera su optiniu vaizdo stabilizavimu ir gebėjimu įrašyti 4K vaizdą bei 8 megapikselių priekiniu fotoaparatu. Aparatūros pagrindu tapo „Qualcomm Snapdargon 810“ procesorius, pagarsėjęs savo polinkiu perkaisti, 3 GB RAM ir 32 GB vidinės atminties, išplečiamos iki 2 TB talpos microSD atminties kortele. Išmanusis turi Hi-Res garso sistemą. Baterija turi 3200 mAh talpą. Palaikomi 4G LTE, Wi-Fi (802.11 AC), Bluetooth 4,1, GPS ir GLONASS, NFC tinklai. Yra C tipo USB jungtis, o visos operacijos atliekamos valdant operacinei sistemai „Android 7.0 Nugat“. Prietaiso matmenys yra 153,6 x 77,3 x 8,1 mm, o svoris – 174 gramai. „HTC Bolt“ kol kas prieinamas tik JAV operatoriaus „Sprint“ vartotojams už 600 dolerių (apie 550 eurų) kainą.