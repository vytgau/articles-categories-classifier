Šio, nusileidusiu kosminiu laivu praminto statinio, projektą sugalvojo ir pradėjo įgyvendinti kompanijos įkūrėjas Steve`as Jobsas, nors tada jis jau sunkiai sirgo. Milžiniška žiedo formos naujoji „Apple“ būstinė ir tyrimų kompleksai išdygo maždaug už pusantro kilometro į rytus nuo dabartinių „Apple“ biurų. Beveik visi pastatai, tarp jų ir milžiniškos daugiaaukštės automobilių parkavimo aikštelės, padengtos saulės baterijomis, kurios visiškai aprūpins energija naująjį kompleksą. Čia bus ir įspūdingo dydžio sveikatingumo centras, parkai su kavinėmis ir fontanu ir tūkstančio vietų po žeme pastatyta auditorija, kurią dengia rekordinio skersmens stogas iš anglies pluoštu sustiprinto plastiko. 