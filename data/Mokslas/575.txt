Ultravioletinių spindulių šviesa yra itin efektyvi naikinant mikroorganizmus. Tačiau ilgai būnant įprastų lempų šviesoje žmogui gali kilti odos vėžio ar kataraktos pavojus. Mokslininkai sugalvojo, kad šiai problemai spręsti užtektų panaudoti trumpesnių bangų ultravioletinių spindulių spektro šviesą. Tyrėjai įrodė, kad šitaip efektyviai sunaikinamas gripo virusas, bet nepažeidžiamos odos ar akių ląstelės. Pastebėta, kad tokio tipo šviesa neutralizuoja virusus beveik taip pat efektyviai, kaip įprastai naudojami ultravioletiniai spinduliai. Tikimasi, kad šis išradimas greitai taps visuotinai prieinamas ir apsaugos nuo sezoninio gripo tokiose masinio susibūrimo vietose, kaip mokyklos, ligoninės ar oro uostai. 