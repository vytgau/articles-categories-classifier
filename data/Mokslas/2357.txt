Temperatūra keičia Ribonukleino rūgštį, padedančią realizuoti ląstelės genetinę informaciją, o tai nulemia lyties pakitimą, skelbiama leidinyje „Science Advances“. Šis atradimas, mokslininkai tikisi, galės padėti geriau suprasti kitų driežų, kurių lytis keičiasi priklausomai nuo temperatūros, ypatybes. Priešingai nei daugelis žinduolių, driežai ir žuvys neturi lyčių chromosomų. Jie išvysta pasaulį kaip patelės arba patinai priklausomai nuo temperatūros. Tačiau barzdotųjų agamų atvejis yra kitoks nei kitų driežų, nes jų chromosomų kombinacijos ir temperatūra veikia lytį, teigia ekologė Clare Holleley iš Valstybinės mokslo ir industrijų tyrimo organizacijos Kanberoje, Australijoje. Kai šio driežo kiaušinis laikomas 32 laipsnių pagal Celsijų temperatūroje, embrionas su dviem Z chromosomomis išsivysto į patiną, o kai yra Z ir W chromosomos, iš kiaušinio išsiris patelė. Tačiau jei temperatūra laikysis aukščiau 32 laipsnių, kol embrionas su abiem vyriškomis chromosomomis kiaušinyje bręs, iš kiaušinėlio visgi išsiris barzdotosios agamos patelė.