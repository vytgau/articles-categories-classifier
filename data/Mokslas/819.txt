Brazilijos San Paulo valstijoje buvo surengtas viduramžių laikus menantis riterių kovų su kalavijais turnyras. Kampinaso mieste vykęs turnyras yra vienas iš didesnio masto „Liga Tropical“ varžybų renginių. Tokio tipo inscenizacijomis Tarptautinė istorinių viduramžių kautynių asociacija (HMBIA) siekia sugrąžinti į šiuos laikus kitados riterių įvaldytą kautynių kalavijais meną. Įspūdingai apsišarvavę Brazilijos riteriai rimtai rengiasi 2018 metais Italijoje įvyksiančioms Tautų mūšio kautynėms. Tai pasaulinis viduramžių kautynių asociacijos organizuojamas turnyras, kuriame dalyvauja Australijos, Vokietijos ir Kanados atstovai.