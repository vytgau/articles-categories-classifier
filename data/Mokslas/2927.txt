Dabar astronautė P. Whitson pagerino Jeffo Williamso pasiektą ilgiausio kosmose praleisto laiko rekordą. Jis kosminėje erdvėje išbuvo 534 dienas, informuoja BBC. Manoma, kad Jungtinių Valstijų prezidentas Donaldas Trumpas ir jo duktė Ivanka pirmadienį pasikvies astronautę ir pasveikins pasiekus rekordą. Anksčiau šį mėnesį NASA astronautas Shane Kimbrough perdavė TKS vadovavimą daktarei P. Whitson. 57 metų amžiaus rekordininkė taip pat yra vyriausia į kosmosą atvykusi moteris. Ajovos valstijoje gimusi P. Whitson turi biochemijos laipsnį ir kartu su NASA dirbo su keliais gerai žinomais medicinos mokslo ir tyrimų projektais, kol 1996 metais tapo astronaute. Ji į kosmosą pirmą kartą pakilo 2002 metais, o 2007-aisiais tapo pirmąja TKS vadovaujančia moterimi. 