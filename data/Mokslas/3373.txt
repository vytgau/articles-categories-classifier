„Iki šiol ši žiema buvo labai aktyvi kalbant apie „atmosferines upes“, – sakė JAV nacionalinės orų tarnybos atstovas Jeffas Zimmermanas. – Šią žiemą veikiausiai sulaukėme apie dešimt jų ar net daugiau. Paprastai jų būna vos kelios, tačiau šiemet fiksuojamas „La Nina“ efektas, kai nuo rytinės Ramiojo vandenyno pusės atkeliauja vėsesnis vanduo. Tai yra viena iš priežasčių.“ „Atmosferinės upės“ atneša daug drėgmės, skelbia portalas npr.com. Tačiau mokslininko Duane'o Waliserio atliktas naujas tyrimas rodo, kad jos atneša ir itin stiprų vėją. Šis mokslininkas tyrinėjo pastaruosius du dešimtmečius visame pasaulyje prie vidutinių platumų įvykusias audras. Kai jis atkreipė dėmesį į labiausiai vėjuotas audras, kurių buvo 2 proc., jis atrado, kad „atmosferinės upės“ paprastai yra siejamos su 30 ar net iki 50 tokių ekstremalių atvejų“. D. Waliseris nustatė, kad „atmosferinės audros“ sukeltos audros metu vėjo greitis yra dvigubai didesnis nei įprastos audros. Ir gelbėjimo tarnyboms būtina tai žinoti. „Atmosferinės upės“ ne tik gali sukelti potvynių. Stiprus vėjas taip pat gali sukurti pavojingų sąlygų“, – sakė jis. Šią žiemą Kaliforniją merkusios „atmosferinės upės“ turėjo ir tam tikrą teigiamą poveikį: jos užbaigė ilgai trukusią sausrą.