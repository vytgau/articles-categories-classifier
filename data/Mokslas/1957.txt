Sekimo ir duomenų perdavimo palydovas (angl. Tracking and Data Relay Satellite, TDRS-M), pagamintas bendrovės „Boeing“, kainavo 408 mln. dolerių (apie 349 mln. eurų) į kosmosą buvo iškeltas raketos „Atlas V“, paleistos iš Kanaveralo kyšulio Floridoje. Palydovas teiks „palaikymą kritiškai svarbiems ryšiams kosmose iki 3-o dešimtmečio vidurio“, – pranešime sakė NASA. Palydovas palengvins komunikaciją tarp kosmose esančių astronautų ir Žemės per žemojoje orbitoje aplink Žemę NASA vykdomus tyrinėjimus. Jis taip pat padės „užtikrinti, kad mokslininkai, inžinieriai ir valdymo skyriaus personalas galėtų lengvai pasiekti reikiamą informaciją per svarbias misijas, tarp jų Hubble'o kosminio teleskopo ir Tarptautinės kosminės stoties“. TDRS-M yra paskutinis iš 13 tokių palydovų, pradėtų leisti 1983 metais. Viena šio palydovo antena praeitą mėnesį buvo apgadinta kosminės stoties aptarnavimo stotyje Taitusvilije, Floridoje. Palydovas buvo sutaisytas, tačiau dėl šio incidento palydovo paleidimas vėlavo beveik dvi savaites.