Bendrovė ketina susigrąžinti prarastą pasitikėjimą, visus nustebindama nauju flagmanu „Galaxy S8“. Jis, tikimasi, bus pristatytas vasario mėnesį. Korėjos žiniasklaida paskelbė keletą įdomių detalių apie dar tik kuriamą išmanųjį telefoną. Jei informacija teisinga, „Samsung“ planuoja atsisakyti pradžios mygtuko, o pirštų atspaudų jutiklį patalpinti tiesiai ant ekrano. Taip pat pranešama, kad ekranas gaus paspaudimo jėgos atpažinimo technologiją „Force Touch“, bus užlenktas visose keturiose pusėse ir sukurs visiškai berėmio prietaiso efektą. Be to, būsimai naujienai priskiriama dviguba kamera. Pasak šaltinio, sprendimas dėl jos jau priimtas, tačiau dar svarstoma ar tai bus monolitinė konstrukcija, ar du atskiri jutikliai. Gandų skleidėjai taip pat prognozuoja, kad „Galaxy S8“ naudos 5,5 colių Super AMOLED ekraną su 4K Ultra HD (3840 x 2160 vaizdo taškų) raiška, 10 nanometrų procesorių „Qualcomm Snapdragon 830“ arba „Exynos 8895“ (priklausomai nuo regiono), ir 6 arba 8 GB RAM. Taip pat paminėtas NFC mokėjimų paslaugos „Samsung Pay“ palaikymas. Anonso tikimasi sulaukti 2017 metų vasario 26 d. o pardavimo pradžios – kovo arba balandžio mėnesiais. Prognozuojama kaina – 885 JAV doleriai. #SamsungGalaxyS8 might come with a #New #PressureSensitiveDisplay https://t.co/A7O9wJUVtd pic.twitter.com/qep4KLXS0F— ALIVE (@ALIVEmoreDesign) November 20, 2016 