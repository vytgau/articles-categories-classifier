Vaizdo įrašas, kuriame užfiksuota aštuonių savaičių jūros žvaigždės lerva, kuri maitinasi perkošdama per save aplink esantį vandenį, pelnė aukščiausią apdovanojimą šių metų „Nikon Small World in Motion Photomicrography“ konkurse. Williamas Gilpinas iš Stamfordo universiteto renginio teisėjų komisijai pasakojo, kad toks organizmas kaip jūros žvaigždė gali vandenyje sukurti neįtikėtinai sudėtingą procesą. Antroji vieta atiteko Charlesui Krebsui, parodžiusiam vienaląstį organizmą – plėšrųjį pirmuonį. Kai šis gyvis ieško grobio, jo kaklas gali neįtikėtinai pailgėti ir net septynis kartus viršyti kūno ilgį. Trečioji vieta teko savarankiškai dirbančiam fotografui Wimmui van Egmondui už jo sukurtą „timelapse“ vaizdo įrašą, kuriame užfiksuotas juodojo galvenio žydėjimas. Juodasis galvenis – tai grybas, paprastai augantis ant skirtingų rūšių vaisių.