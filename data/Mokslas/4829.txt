Šeštadienį, rugpjūčio 13 dieną, Roitėje (Austrija) startavo dronų čempionų lyga – surengtos daug emocijų keliančios naktinės lenktynės aplink ant kalvos esančios pilies griuvėsius. Roitėje vykusiose lenktynėse dalyvavo apie keturios dešimtys pilotų, kurie su savo radijo ryšiu kontroliuojamais orlaiviais lenktynėse dalyvavo ir juos demonstravo dvi dienas. Po kvalifikacinių varžybų į finalinį naktinių lenktynių etapą pateko tik keturi pilotai. Visi dronų pilotai dėvėjo vaizdo akinius – jiems akis atstojo ant bepiločių pritvirtintos kameros. Šešiolikmetis dronų lenktynių veteranas Luke'as Bannisteris iš Didžiosios Britanijos užtikrintai užėmė pirmąją vietą, pralenkdamas antroje vietoje likusį Janą Mittnerį iš Čekijos. Trečias liko Marcas Heinigeris iš Šveicarijos, o ketvirtas – Vokietijos atstovas, kuris lenktynėse dalyvauja pasivadinęs XY-FPV. Antrasis turas jau numatytas, tačiau dar nepatvirtintas.