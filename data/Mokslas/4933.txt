Visi esame taip elgęsi: prieš eidami miegoti, įjungiame savo išmaniojo telefono kroviklį – per naktį baterija tikrai pilnai įsikraus. Kam galėtų nepatikti ryte rasti pilnai įkrautą telefoną? Tik štai vieną dieną jus pasiekia informacija, kad visą naktį kraudami išmaniojo bateriją darote jai meškos paslaugą – toks elgesys žalingas baterijai ir trumpina jos gyvenimą. Tiesos pradedate ieškoti „Google“ paieškos sistemoje. Taigi, prieš pradedami detaliai analizuoti, galima taip elgtis ar ne ir kodėl, nuraminsime jus trumpu atsakymu – taip, galite savo išmanųjį krauti visą naktį. Taip, taip buvo ne visada. Šiame straipsnyje rasite visus atsakymus į dominančius klausimus. Be to, patarsime, ką daryti, kad jūsų išmaniojo baterija ilgiau tarnautų. Ličio ar nikelio akumuliatoriai? Greičiausiai žinote, dauguma šiuolaikinių prietaisų naudoja ličio jonų baterijas. Seniau baterijos buvo daugiausia gaminamos nikelio pagrindu, pavyzdžiui, „Duracell“ ir „Energizer“ baterijos, kurias perkate parduotuvėse. Baterijos, pagamintos nikelio pagrindu, iš kitų išsiskiria vadinamąja cikline atmintimi. Jeigu tarp ciklų jos nebūdavo pilnai įkraunamos, galėdavo „pamiršti“ galinčios tai padaryti – prisimindavo tik tą momentą, kai buvo paskutinį kartą kraunamos, manydamos, kad būtent tai ir yra lubos. Dauguma iš mūsų niekada gyvenime nenaudojo tokių baterijų savo mobiliuosiuose, nes XXI amžiaus pradžioje į rinką atėjo ličio jonų baterijos. Karštis – tylusis baterijų žudikas Didžiausia ir pavojingiausia grėsmė ličio jonų ar ličio polimerų telefono baterijai – karštis. Šalčio tokie telefono akumuliatoriai nekenčia tiek pat kiek ir karščio, tačiau būtent karštis šiuo atveju aktualesnis – juk kalbama apie telefono baterijos įkrovimą, trunkantį visą naktį. Krovimo temperatūra ličio pagrindu pagamintoms baterijoms – kitaip tariant, temperatūra, kuriai esant baterija gali krautis – svyruoja nuo 32 iki 133 laipsnių pagal Farenheitą (nuo 0 iki 45 laipsnių pagal Celsijų). Ličio pagrindu pagamintos baterijos gali išsikrauti temperatūrai nukritus iki -4 pagal Farenheitą (20 laipsnių šalčio pagal Celsijų). Greitojo baterijos krovimo technologijos geriausiai veikia šilumoje – nuo 41 iki 113 laipsnių pagal Farenheitą (nuo 5 laipsnių iki 45 laipsnių pagal Celsijų). Besikraudama ličio pagrindu pagaminta telefono baterija kaista. Kaisdama ji greičiau kraunasi. Atsižvelgiant į faktą, kad baterijos talpa yra ribota, pilnai įkrautas telefono akumuliatorius, pasiekęs maksimalią ribą, energijos perteklių aplinkai atiduoda kaip šilumą. Išmaniojo krovimas per naktį tampa problema tais atvejais, kai pilnai įkrauta baterija neturi kaip nukreipti energijos pertekliaus į išorę. Laimei, šią problemą galima išspręsti. Išmanieji telefonai ir išmanusis telefono baterijos naudojimas Šiandien išmaniuosiuose telefonuose naudojamos baterijos praktiškai nesiskiria nuo tų, kurios naudojamos pastaruosius du dešimtmečius, tačiau prietaisai, į kuriuos dedamos, kiekvieną dieną tampa vis išmanesni. Šiais laikais derėtų mažiau sukti galvą dėl baterijos būklės, nes energijos optimizavimas – atsakomybė, gulanti ant telefonuose įdiegtos programinės įrangos. Taigi artėjame prie atsakymo į straipsnio pradžioje pateiktą klausimą, ar galima visą naktį krauti savo išmanųjį telefoną. Atsakymas į šį klausimą – neabejotinai taip, kodėl gi ne? Kaip jau buvo rašyta, didžiausias pavojus, tenkantis visą naktį kraunamam telefonui, yra karštis – baterija gali įkaisti ir tokia išlikti visą naktį. Nepaisant to, išmanieji telefonai kiekvieną dieną tampa vis išmanesni. Kai baterija pilnai įsikrauna, procesas nutrūksta – akumuliatorius kroviklis pradedamas naudoti kaip pirminis energijos šaltinis. Tai reiškia, kad, pabudę ryte, rasite pilną telefono bateriją, o telefonas visą naktį nekais. Nepaisant to, nenorime pasakyti, kad išmaniojo akumuliatoriaus krovimo įpročiai neturi įtakos baterijos būklei bei tarnavimo trukmei. Nors ir nerizikuojate perkaitinti savo baterijos palikdami ją krautis visą naktį, mes jums parengėme kelis patarimus, kurie padės pagerinti krovimo įpročius ir prailginti baterijos gyvavimo laiką. Kaip reikia krauti išmaniojo telefono bateriją? Svarbu nepamiršti, kad kiekviena ličio pagrindu pagaminta baterija įkraunama ir iškraunama ribotą skaičių kartų. Kiekvienas toks ciklas šiek tiek sumenkina baterijos galią, todėl svarbu pagal galimybes vengti tokių ciklų. Kaip tai padaryti? Pasirūpinkite, kad baterijos būsena svyruotų nuo 40 iki 80 proc. Savaime suprantama, tai ne visada įmanoma. Svarbiausia neleisti baterijai dažnai išsikrauti daugiau nei iki 40 proc. ribos. Taip pat svarbu pasirūpinti kuo rečiau naudotis vadinamuoju greituoju telefono baterijos krovimu. Dauguma vadinamųjų greitojo krovimo sistemų priverčia bateriją įkaisti, o tai, kaip jau išsiaiškinome, nieko gero. Jeigu kas kartą naudojatės būtent tokiu greitojo krovimo metodu, dėl šilumos pertekliaus trumpėja baterijos gyvenimas. Jau buvo minėta, ličio jonų baterijos cikliškos atminties, būdingos nikelio pagrindu pagamintoms baterijoms, neturi. Taip, tai tiesa, tačiau kartais net ir pats išmaniausias telefonas sutrinka – tiksliau ne pats telefonas, o energijos kiekio nustatyto sistema. Tokiais atvejais galima padėti gana paprastas metodas – reikia visiškai iškrauti telefono bateriją ir tada ją pilnai įkrauti. Naudokitės telefonu tol, kol jis pradės neberodyti gyvybės ženklų. Kai taip nutiks, įkraukite bateriją (svarbu tai daryti telefono neįjungus). Galiausiai įkrautą telefoną įsijunkite – įsitikinkite, kad baterija pilnutėlė. Jeigu ne, vėl išjunkite telefoną ir kraukite toliau. Šią procedūrą kartokite kartą per mėnesį – tokia prevencinė priemonė padės pasirūpinti, kad jūsų telefono baterija funkcionuoja optimaliai gerai. Ne paslaptis, kad baterija – vienas iš svarbiausių išmaniojo telefono komponentų, tad išmanusis su išsikrovusia baterija praktiškai nevertas absoliučiai nieko. Esame tikri, kad tikrai nenorite daryti nieko, kas pakenktų telefono baterijai ar sumenkintų jos veiksmingumą. Vis dar yra žmonių, manančių, kad telefono visą naktį krauti nevertėtų, tačiau ekspertai teigia, kad taip elgtis nieko blogo.