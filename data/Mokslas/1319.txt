Misūrio valstijos generalinis prokuroras Joshas Hawley išdavė vadinamąjį tiriamąjį šaukimą į teismą siekiant nustatyti, ar kompanijos veiksmai nepažeidžia valstijos kovos su karteliais ir vartotojų apsaugos įstatymus. Šiuo šaukimu iš „Google“ siekiama gauti informacijos apie tai, kaip ji naudoja didžiulį kiekį duomenų, kurių gauna iš įvairių prietaisų, internetinių paieškų ir kredito kortelių operacijų. Tai naujausias tyrimas interneto paieškos milžinės atžvilgiu. Šiuo metu kelis tyrimus atlieka ir Europos priežiūros tarnyba. Kaip žinoma, birželį Europos Komisija JAV technologijų milžinei skyrė 2,4 mlrd. eurų baudą už tai, kad ši paieškos rezultatuose neteisėtai teikė pirmenybę savai kainų palyginimo paslaugai. Bauda buvo skirta po septynerius metus trukusio tyrimo, gavus kitų kainų palyginimo paslaugų skundų. Šios bendrovės neteko 90 proc. srauto dėl „Google Shopping“. Tačiau sprendimą dėl baudos kompanija apskundė. „Esama rimto pagrindo manyti, kad „Google“ neveikia taip, kad būtų geriausiai atsižvelgta į misūriečių interesus“, – sakė respublikonas H. Hawley, ateinančiais metais sieksianti tapti JAV senatoriumi. Paskutinį kartą nacionalinė priežiūros tarnyba „Google“ veiklą tyrė 2013 metais. Tuomet Federalinė prekybos komisija su kompanija pasiekė susitarimą. Bendrovė sutiko pakeisti tam tikras verslo praktikas, kurios, anot tarnybos, ribojo konkurenciją tam tikrose rinkose. „Google“ atstovas Patrickas Lenihanas sakė, kad kompanija kol kas dar negavo Misūrio išduoto teismo šaukimo, tačiau pabrėžė, kad kompanija „įgyvendina tvirtų mūsų vartotojų apsaugos priemonių“ ir kad bendrovė veikia „itin konkurencingoje ir dinamiškoje aplinkoje“.