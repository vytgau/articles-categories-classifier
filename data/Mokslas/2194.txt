Visai neseniai pasiūlėme išsiaiškinti kiek operatyviosios atminties (RAM) gali prireikti išmaniajame telefone, o dabar pažvelkime į programėles, kurios jos naudoja daugiausiai. Kad viskas būtų paprasčiau - pateikiame po penkias programėles, kurios veikia tik jums įjungus ir tas, kurios veikia visuomet. Penkios programėles, kurias prieš įjungiant reikėtų apsvarstyti Operatyvioji atminties (RAM), baterija, mobiliojo interneto duomens - visa tai reikalinga kone visoms „Android“ programėlėms. Tikriausiai niekas nenustebs ir dėl to, kad į tokį sąrašą patenka aplikacijos, kurios skirtos komunikacijoms su kitais žmonėmis internetu. Daugiausiai telefono resursų naudoja „Snapchat“, todėl jeigu turite žemesnės klasės įrenginį ir ketina naudotis šia programėle - reikėtų žinoti, jog ji naudoja maždaug 250 MB operatyviosios atminties. Tai taip pat reiškia, jog ši programėlė nemažai išnaudoja ir Jūsų interneto resursų bei, žinoma, baterijos energijos. Antroje vietoje pagal naudojamus resursus galime rasti „Spotify Music“ aplikaciją, kuri turbūt yra pats populiariausias įrankis klausytis muzikos. Niekam ne paslaptis, jog ši programėlė naudoja išties nemažai mobiliųjų duomenų bei baterijos resursų. Ne išimtis ir RAM atmintis, kurios „Spotify“ sunaudoja kiek mažiau nei aukščiau įvardinti programėlė, tačiau taip pat pakankamai daug. Tai taip pat priklauso ir nuo to ar muzika, kurios klausotės yra atsisiųsta į Jūsų telefoną ar ne. Labai panašiai Jūsų telefono operatyviosios atminties (RAM) sunaudoja ir tokios programėlės kaip „Amazon Shopping“, „Clean Master“ ar kaip bebūtų keista - „Google Sheets“. Jeigu „Google“ aplikacija nėra itin populiari lietuvių išmaniuose telefonuose, tai kitos dvi programėlės tikrai yra naudojamos. Taip pat šiame sąraše vertėtų paminėti ir „Tinder“ programėlę, kuri skirta pažintims. Penkios programėlės, kurios visada veikia ir eikvoja resursus Jeigu aukščiau išvardintas programėles Jūs įjungiate ir išjungiate patys – tai tolesnes programėles iš esmės Jūs esate priversti laikyti įjungtas visuomet kai įjungtas ir Jūsų išmanusis telefonas. Šios aplikacijos veikia visada net tuomet kai atrodo, jog Jūs jų nenaudojate. To priežastis - nuolatiniai pranešimai iš programėlės, duomenų sinchronizavimas ir pan. Prie nuolat veikiančių programėlių galime priskirti ir pačią „Android“ operacinę sistemą, kuriai šiuo metu reikia ne mažiau kaip 832 MB RAM. Nors ji nėra tiesiog programėlė, o operacinė sistema, bet skaičiuojant kur pradingsta Jūsų telefono RAM, ją įvertinti tiesiog būtina. Na, o daugiausiai Jūsų resursų naudojanti tikra programėlė – tai „Facebook“. Tikriausiai sunkiai rasime žmogų, kuris nenaudoja šios aplikacijos, tačiau tai yra didžiausias kiek silpnesnių ar senesnių telefonų siaubas. Kodėl? Atsakymas ganėtinai paprastas – ši programėlė naudoja bene daugiausiai resursų iš visų „Android“ aplikacijų. Žinoma, neskaitant žaidimų, kurie šioje trumpoje apžvalgoje nėra vertinami. „Facebook“ naudoja maždaug 480 MB operatyviosios atminties, kas yra beveik dvigubai daugiau nei „Snapchat“, kurią galite įjungti ar išjungti kada norite. Vertėtų paminėti ir tai, jog „Facebook“ naudoja ne tik RAM talpyklą, tačiau eikvoja ir nemažai Jūsų telefono baterijos bei kitų resursų. Antroje vietoje pagal išnaudojamus resursus rasime „Google Maps“ aplikaciją, kuri naudojama tikriausiai kiekvienos Jūsų tolimesnės kelionės metu. Nors iš pažiūros gali pasirodyti, jog žemėlapių programėlė daug resursų ir nenaudoja, tačiau tiesa yra visai kitokia. „Google Maps“ aplikacijai reikalingi maždaug 430 MB operatyviosios atminties. Trečioje tokių programėlių sąrašo vietoje rasime taip pat visiems gerai žinomą įrankį – „Instagram“, kuri taip pat sueikvos nemažai Jūsų telefono resursų – jų reikia nuotraukų įkėlimui, peržiūrėjimui, komentavimui. Nors atrodo, jog „Instagram“ yra kiek primityvesnė nei „Facebook“, tačiau ji taip pat naudoja pakankamai daug resursų, tačiau resursų poreikis priklauso nuo naudojimosi intensyvumo. Jeigu „Instagram“ neįjungiate ir galvojate, kad ji neaktyvi, iš tikro daugelis vartotojų yra pastebėję, kad ši programėlė yra visuomet aktyvi ir slapta naudoja apie 50 MB RAM. Ją aktyvinus, sunaudojamas RAM kiekis padidėja kelis kartus. Dauguma turbūt nustebs, jog tarp trijų „resursų valgytojų“ nėra „Facebook Messenger“ aplikacijos, kuri visai neseniai buvo garsiai apkalbama dėl itin didelių resursų eikvojimo. Tačiau „Facebook“ problemas išsprendė, o dabar ši programėlė užima tik penktąją poziciją, nusileisdama ketvirtoje vietoje likusiai „Facebook Page Manager“ aplikacijai, kuri yra puikiai žinoma tarp tų, kurie turi savo „Facebook“ puslapius ir grupes bei administruojančius jas per išmanųjį telefoną. Taigi, lengva suskaičiuoti, jog net nieko per daug nedarant su telefonu, išnaudojamas RAM kiekis greitai perlipa 1 GB ribą, todėl šiais laikais minimalus RAM kiekis telefone - 2 GB.