„Šiandien turiu svarbų pranešimą. Perėjau medicinos patikrą, per kurią buvo matuojami fiziniai parametrai. Paaiškėjo, kad mano ūgis padidėjo iškart 9 centimetrais. Tiek aš ištįsau per tris savaites“, – antradienį savo socialinio tinklo paskyroje parašė astronautas. „Šito nėra buvę nuo mokyklos laikų. Dabar jaudinsiuosi, ar tilpsiu laivo „Sojuz“ kėdėje“, – pridūrė jis. Tačiau jau netrukus jis atsiprašė visų ir pranešė, kad įvyko „matavimo klaida“ ir jis paaugo ne 9, o tik 2 centimetrus. „Atsiprašau, kad paskleidžiau neteisingą žinią“, – rašė jis. Kosmose, kur nėra gravitacijos, žmogaus ūgis paprastai padidėja 1-2 centimetrais. Rusijos kosmoso agentūros „Roskosmos“ kosmonautas Antonas Škaplerovas, NASA astronautas Scottas Tingle`as ir JAXA astronautas N. Kanai atskrido į TKS praėjusių metų gruodžio 19 d.