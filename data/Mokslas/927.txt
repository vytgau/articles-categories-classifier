Taigi buvo spėjama, kad tai gali būti tamsiosios materijos dalelių signalas. Dabar šis signalas patvirtintas dar vieno rentgeno spindulių teleskopo – Hitomi – duomenimis. Be to, paaiškėjo, kad stebint galaktikų spiečiuose esančių aktyvių galaktikų branduolius, matoma tokios pačios energijos sugerties linija, t. y. kažkas tarp branduolio ir mūsų sugeria tokios energijos spinduliuotę, tuo tarpu spiečių pakraščiai ją spinduliuoja. Tokius stebėjimus galima paaiškinti tamsiosios materijos dalelėmis, kurios turi du energijos lygmenis, besiskiriančius būtent 3,5 keV. Stiprią tokią spinduliuotę dalelės sugeria ir yra sužadinamos, o sužadintos vėliau išspinduliuoja tokius pačius fotonus įvairiomis kryptimis. Panašiai atrodo žvaigždžių iš vidaus apšviečiami dujų debesys. Tyrimo rezultatai arXiv.