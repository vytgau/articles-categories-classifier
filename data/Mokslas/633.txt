Stanfordo universiteto medicinos mokyklos mokslininkai, naudodami dvi veiklias medžiagas, sukūrė potencialų preparatą, skatinantį kūno imuninę sistemą ir dabar vyksta klinikiniai bandymai su žmonėmis, rašoma sciencealert.com. „Kai naudojame abu šiuos agentus, stebime auglių eliminavimą iš viso kūno,“ – sako vyriausias tyrėjas, onkologas Ronaldas Levy. „Naudojant tokį būdą, nebereikia identifikuoti konkretaus auglio antigenų ir aktyvuoti visą imuninę sistemą ar keisti paciento imuninių ląstelių“, – sakė mokslininkas. Iš 90 tirtų pelių su limfoma, 87 buvo visiškai išgydytos. Kai kurios jų turėjo kelis navikus. Vaistai buvo įleisti į vieną auglį, tačiau jie sunaikino ir kitus vėžio židinius. Likusioms trims pelėms limfoma sugrįžo, tačiau buvo sunaikinta po pakartotinio vaistų suleidimo. Mokslininkai pastebėjo, kad pelėms, kurios sirgo limfoma ir žarnyno vėžiu, vaistai padėjo įveikti tik limfomą. Žarnyno vėžio jie nepanaikino. Tai reiškia, kad kiekvieno auglio ląstelės yra skirtingos, tad naujas gydymas tinka ne visoms vėžio rūšims. Artimiausioje ateityje mokslininkai ir medikai ketina naują gydymo būdą išbandyti su 15 žmonių, kuriems diagnozuota limfoma.