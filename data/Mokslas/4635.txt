Paskutiniai trys dešimtmečiai muzikos industrijoje buvo tikra revoliucija. Nuo vinilinių plokštelių, juostinių grotuvų, kasečių ir kompaktinių diskų perėjome iki glaudintos transliuojamos internetu muzikos formatų, taip atimdami iš muzikos tikrąjį žavesį. Tikėtina, kad tai yra pati pagrindinė priežastis, kodėl muzikos mylėtojai grįžta į jau minėtos revoliucijos pradžią. IFA 2016 parodoje toks vinilinių plokštelių ir jų atkūrimui skirtos muzikos renesansas ypač juntamas, nes gaminti aukščiausios klasės muzikos įrangą, atrodo, pradėjo ir tie gamintojai, kurie šioje rinkoje prieš tai nerodė didesnių ambicijų.