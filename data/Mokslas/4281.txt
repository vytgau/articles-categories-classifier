Tarptautiniame Incheon oro uoste „Samsung Galaxy Note 7” savininkai privalo pasikeisti šiuos išmaniuosius alternatyviais variantais dėl skrydžių bendrovių taikomo draudimo įsinešti šiuos elektronikos prietaisus į lėktuvus. „Samsung“ nuo spalio 15 d. šiame Pietų Korėjos oro uoste pradėjo nuomoti laikinus išmaniuosius – „Galaxy S7“, kuriais keičia nepatikimus daug triukšmo sukėlusius „Galaxy Note 7“. Užsieniečiams taip pat rekomenduojama pasikeisti išmanųjį, o grįžus į šalį, kurioje gyvena, gauti kompensaciją arba susigrąžinti turėtą telefoną. „Samsung Electronics Co Ltd“ spalio 11 d. galutinai išsižadėjo „Galaxy Note 7“ modelio dėl daugybės incidentų, kai šie telefonai ėmė skleisti dūmus ar užsidegė. Ši istorija neabejotinai tapo rimtu „Samsung“ reputacijos išbandymu.