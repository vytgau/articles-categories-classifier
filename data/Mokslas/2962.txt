O pasižiūrėti NASA nuotraukų, pasiklausyti garso įrašų ar peržiūrėti vaizdo filmukų galima įvairiomis temomis: ji turi nufotografavusi kiekvieną Saulės sistemos planetą iš arčiau, paleido Hubble kosminį teleskopą, taip pat ir užfiksavo pirmąjį žmogaus išsilaipinimą Mėnulyje bei daugelį kitų dalykų. Apie atnaujintą paieškos sistemą skelbia arstechnica.com: esminė NASA duomenų bazių problema dabar yra išspręsta, nes vienoje vietoje galima pamatyti nuotraukas iš 10 skirtingų NASA teminių tyrimų centrų. Iki šiol jie nuotraukas skelbė savarankiškai. Pavyzdžiui, Johnsono kosmoso centras Hjustone skelbė tūkstančius nuotraukų, kaip astronautai treniruojasi ir dirba kosmose, Kenedžio kosmoso centras turėjo raketų paleidimo nuotraukų, dar kitur buvo skelbiami planetų, jų žiedų, kometų ir kiti kadrai. Deja, dauguma jų buvo paskirstyti per dešimtis NASA.gov puslapių nesant vieno paprasto būdo naršyti skirtingose duomenų bazėse. „Tiesą sakant, tai buvo gana nuvilianti patirtis, nes turėjai gana gerai išmanyti NASA darbo specifiką ir kur konkreti nuotrauka gali būti“, - sakė NASA nuotraukų programos vadovas Rodney Grubbsas. Galiausiai NASA pavyko susisteminti 140 tūkst. nuotraukų, vaizdo ir garso įrašų, kurie buvo sutalpinti į daugiau nei 100 kolekcijų. Naujoje paieškos sistemoje vietoves yra nesudėtinga rasti naudojant raktažodžius, pavyzdžiui, į paiešką įvedus Lietuvos vardą, galima pamatyti Kuršių Nerijos nuotraukas iš kosmoso. Naująją NASA nuotraukų sistemą galite išbandyti čia. 