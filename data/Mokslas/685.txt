Jungtinių Valstijų teisingumo departamentas kartu su vertybinių popierių ir biržos komisija aiškinasi, ar „Apple“ nepažeidė įstatymų atskleisdama, jog nauja programinė įranga lėtina senesnio modelio „iPhone“ telefonus. Institucijos mano, kad „Apple“ taip galėjo apgauti bendrovės investuotojus. Pati technologijų kompanija patvirtino gavusi valdžios klausimus, tačiau pabrėžia, kad niekada tyčia nesistengė trumpinti produktų veikimo laiko ar kenkti vartotojų patirčiai. Prieš kelias savaites „Apple“ paviešino, kad pernai išleistas programinis atnaujinimas lėtina senesnių „iPhone“ telefonų modelių veiklą, taip apsaugant juos nuo netikėto išsijungimo. Pasak bendrovės, telefonai veikia greičiau, jeigu yra pakeičiama baterija. Vis dėlto, kai atnaujinimai buvo išleisti, bendrovė neįspėjo apie pokyčius, todėl „Apple“ teko atsiprašyti ir sumažinti telefonų baterijų kainą perpus.