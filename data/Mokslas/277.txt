„Twitter“ pasekė „Google“ ir „Facebook“ pavyzdžiu. Pastarosios bendrovės anksčiau šiais metais uždraudė su virtualiomis valiutomis susijusią reklamą, kad apsaugotų vartotojus nuo sukčiavimo. „Esame įsipareigoję užtikrinti „Twitter“ bendruomenės saugumą, – nurodoma socialinio tinklo pranešime. – Todėl paskelbėme naują politiką dėl Twitter“ reklamos, susijusios su kriptovaliutomis.“ Pagal naują reklamos politiką, ICO ir žetonų pardavimo reklaminiai pranešimai šiame tinkle yra uždrausti. „Mes žinome, kad tokio tipo turinys – tiek organinis, tiek ir mokamas – dažnai yra siejamas su sukčiavimu ir apgaule, todėl prevenciškai imamės priemonių užkirsti kelią tokio tipo paskyroms, kad šios nepalaikytų kontakto su kitais ir neapgautų“, – nurodoma „Twitter“ pranešime. Po tokio „Twitter“ sprendimo bitkoino kursas krito 8 proc. iki 7929 JAV dolerių. Tačiau naujoji „Twitter“ tvarka nedraudžia kriptovaliutų biržų reklamos ar pranešimų apie saugias paslaugas, kurias teikia didžiosiose biržose listinguojamos akcinės bendrovės.