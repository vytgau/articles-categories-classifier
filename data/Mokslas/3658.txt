Įrenginio saugumui – „AVG Antivirus” Tai nemokama antivirusinė programėlė, skirta apsaugoti telefoną nuo virusų, kenkėjiškų programų ir kitų grėsmių. Telefone šiais laikais telpa kone visas mūsų gyvenimas, tad nesirūpinti jo apsauga, būtų mažu mažiausiai neapdairu. Programėlė „AVG Antivirus” prisijungia prie „Google Maps“, todėl gali nustatyti, vietą, kur atitinkamu metu yra telefonas, jei įrenginį pamesite ar jį pasisavins ilgapirščiai. Kitos naudingos funkcijos: fone veikiančių ir telefono spartą lėtinančių programėlių sustabdymas, duomenų užrakinimas, norint garantuoti jų privatumą, iš anksto numatytu programėlių, žaidimų, nustatymų, įvairių duomenų skenavimas ir kitos. Darbams ir planavimui – „Evernote” Šią programėlę išbandžiusieji pritariamai linksi, kad tai geriausias įrankis dienos planavimui. Tai patogi skaitmeninė užrašinė, diktofonas, darbų organizavimo pagalbininkas ir dar dagiau viename. Vienas didžiausių privalumų, kad naudojantis programėle, visus užrašus ir dokumentus galima atrasti žymiai paprasčiau. Suvedus raktinį žodį paieškos laukelyje, jį galima atrasti net ir ranka rašytuose nuskenuotuose tekstuose. Galiausiai, visa jūsų informacija patalpintama ne viename įrenginyje, bet tampa pasiekiama bet kur: kompiuteryje, telefone ar planšetėje. Nelaimingų atsitikimų atveju – „Galaxy Care“ Tai nemokama programėlė „Samsung“ išmaniųjų telefonų savininkams Lietuvoje. Atsisiuntę ją į naują savo telefoną, galėsite būti ramesni – įrenginys bus apdraustas nuo ekrano dūžių ar drėgmės žalos. Žinant kiek šiais laikais kainuoja išmaniųjų įrenginių ekranai, tai puikus ir nieko nekainuojantis sprendimas. Svarbiausia, kad programėlė tinka ne tik flagmanams, bet ir vidutinės klasės „Galaxy A“ telefonams. Laisvalaikiui – „Netflix” Daugelis mūsų per pastaruosius metus pamėgo didesnės įstrižainės telefonus, be to, naujausių telefonų vaizdo kokybė taip pat labai stipriai patobulėjo. Kodėl šių savybių neišnaudojus ir, esant laisvam pusvalandžiui, nepažiūrėjus mėgstamos laidos ar serialo telefone? Tokiu atveju bus naudinga programėlė „Netflix“. Ji siūlo bene didžiausią laidų, serialų ir filmų pasirinkimą vienoje vietoje. Beje, kai kuriuos įrašus galima parsisiųsti ir žiūrėti be interneto prieigos. Muzikos mylėtojams – „Google Play Music” Ekspertų teigimu, tai geriausia šiuo metu muzikos programėlė, sukurta „Android“ telefonams. Sakysite, kad yra begalė kitų panašių muzikos programėlių aplikacijų parduotuvėse? Būsite teisūs, tačiau daugelis jų gana greitai panaikinamos dėl jose nelegaliai talpinamų įrašų. Tuo tarpu „Google Play Music“ vartotojai muzikos klausosi legaliai. Be to, skirtingai nuo „Spotify“ ar panašių programėlių, čia pateikiamas dainas galima atsisiųsti ir išsisaugoti telefono atmintyje.