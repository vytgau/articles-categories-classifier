Jie naudoja procesorius „Intel Atom Z34XX“, kurie suporuoti su 410 mAh talpos baterija, suteikia iki 30 valandų aksesuaro nepertraukiamo darbo. Laikrodžio darbą kontroliuoja naujausia operacinė sistema „Android Wear 2.0“. „Connected Modular 45“ tapo pirmuoju „Android Wear“ valdomu laikrodžiu su moduline konstrukcija, kuri leidžia pritaikyti išvaizdą pagal savo norus, ir netgi prietaisą paversti įprastu mechaninių laikrodžiu. Paprasčiausia „Tag Heuer Connected Modular 45“ versija kainuos 1650 JAV dolerių (1551 eurų). Priklausomai nuo medžiagų, laikrodžio kaina gali siekti 18 500 JAV dolerių. Modulinė konstrukcija leidžia prieš perkant pasirinkti pagrindinės korpuso dalies spalvą, tvirtinimo detales, sagtį ir dirželį. Juos galima keisti ir įvairiai derinti vieną su kitu. Jei laikrodis pasens arba nebereikės jo išmaniųjų funkcijų, prietaiso bloką su visa elektronika galima pakeisti įprastiniu laikrodžio mechanizmu. Jei naujiena pirkėjui nepatiks, gamintojas taip pat siūlo galimybę „Connected Modular 45“ pakeisti į mechaninį laikrodį, pavyzdžiui „Heuer 02T Tourbillon Chronograph“.  13.2 mm storio metalinio korpuso viduje įmontuotas 1,39 colio AMOLED ekranas su 287 ppi vaizdo taškų tankiu, energiją taupantis procesorius „Intel Atom Z34XX“, 512 MB RAM, Wi-Fi, Bluetooth, GPS ir NFC modulis bekontakčiams mokėjimams per „Android Pay“. Naujienos korpusas gali atlaikyti panardinimą į iki 50 metrų gylio vandenį. Pristatymo metu buvo paskelbta, kad „Intel“ kuria savo virtualųjį asistentą, kurį gaus „Connected Modular 45“. Išsamios informacijos apie jį nėra žinoma daug. Asistentas galės padėti vartotojui remdamasis jo dabartine veikla, o ne tik paros metu. Pavyzdžiui, jei užtruksite darbe iki vėlumos, laikrodis nuolat nerodys priminimų apie namų reikalus. Be to, padėjėjas galės suprasti ankstesnių užklausų kontekstą, kaip ir „Google Assistant“. 