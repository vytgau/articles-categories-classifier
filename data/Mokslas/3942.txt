Kinijos Sičuano provincijos Dejango miesto gyventojas Hou Siaogongas yra aistringas televizijos serialo „Transformeriai“ gerbėjas. Tą įrodo jam į galvą šovus mintis, kaip panaudoti metalo laužą. Išradingasis kinas pats sukonstravo keletą transformerių. Keturis jo kūrinius visiškai neseniai galėjo įvertinti ir praeiviai gatvėje. Idėjos sumanytojas tvirtina, kad įvairiausių transformerių figūrėles pradėjo kolekcionuoti tada, kai pamatė per televiziją devintajame dešimtmetyje demonstruotą animacinį serialą. Nors Hou Siaogongas dar tik baigęs vidurinę mokyklą, jis sugebėjo savarankiškai išmokti naudoti kompiuterinę dizaino programą, įvaldė plazminio pjaustymo technologiją ir keletą kitų pažangių metodų, kad pats galėtų suprojektuoti ir sukonstruoti transformerių modelius. Greičiau nei per metus iš įvairių metalo lakštų jis pagamino 15 transformerių. Dirbdamas vaikinas naudojo senų automobilių ir motociklų dalis, pavyzdžiui, ratų stebules, stabdžių, amortizatorių diskus, variklius, benzino bakus ir automobilinę skardą.