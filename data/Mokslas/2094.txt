Net pasitenkinimas seksu pasaulyje nėra vienodas. Iš dalies tai lemia ir gyvenimo kokybė ir vyraujantis gyvenimo būdas, ir kultūriniai šalies aspektai, ir, galbūt, tautos mentalitetas, tačiau tiksliai to apibrėžti nepavyko niekam. Visgi, mokslininkai ką tik paskelbė įdomų faktą – kurioje gi šalyje žmonės dažniausiai patiria orgazmą? Daugeliui žmonių toks klausimas gali pasirodyti beprasmis – žmonės yra žmonės ir tik nuo jų viskas priklauso, o ne nuo šalies. Tačiau negalima užginčyti fakto, kad gyvenimo tempas kur nors Niujorke nėra toks pats kaip Norvegijoje ar, juo labiau, Lietuvoje. Stresas, kultūrinė aplinka, socialinis susvetimėjimas – viskas daro įtaką pasitenkinimui seksu. Vidutinis vieno žmogaus orgazmų skaičius pasaulyje – 2-3 per savaitę. Tačiau daug žmonių lenkia šį vidurkį. Pavyzdžiui, 11 % britų teigia, kad orgazmą patiria kasdien. Daug žmonių šiuo požiūriu yra ir nelaimingesni – 2,45 % vokiečių teigia, kad niekada nepatiria orgazmo. Beje, šiuo sutrikimu dažniausiai skundžiasi moterys ir tai stipriai kenkia jų gyvenimo kokybei. Įprastai aistringomis laikomų šalių atstovai iš tikrųjų yra patenkinti savo lytiniu gyvenimu – 10-13 Čilės, Ispanijos ir Italijos žmonių pateko į aukščiausią kategoriją pagal savo orgazmo dažnumą. Tačiau nei viena iš šių šalių pirmos sąrašo vietos neužėmė. Iš tikrųjų, galbūt nustebsite, bet ji atiteko Norvegijai. Net 35 % norvegų teigia, kad orgazmą patiria kasdien. Tai – didžiulis skaičius žmonių, kurie tiesiog neturi kuo skųstis savo lytiniame gyvenime. Kodėl šioje šiaurės šalyje pastebimas toks fenomenas? Aukšta gyvenimo kokybė ir pragyvenimo lygis, žemas streso lygis, mažai dvejonių dėl ateities ir taip toliau. Galbūt norvegai ir savo genuose turi kokių nors paslapčių, susijusių su itin gera lytine sveikata. Beje, keliamas triukšmas neturi nieko bendro su orgazmu. Vos mažiau nei 40 % norvegų teigė, kad mylėdamiesi skleidžia garsus, o tai daro net 65 % brazilų. Gaila, bet Lietuva statistikoje nėra minima.