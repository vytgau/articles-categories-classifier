Įdomu tai, kad abu nešiojamieji kompiuteriai turi beveik identiškas specifikacijas ir kainą. „Lenovo Air 13 Pro“, taip pat kaip ir 13 colių „Mi Notebook Air“, gavo metalinį korpusą su plonu rėmeliu aplink ekraną. Kompiuterio storis yra vos 14,8 mm, o svoris – 1.29 kg. Tuo tarpu „Mi Notebook Air“ turi tokį pat storį, tačiau sveria 1,28 kg. „Lenovo Air 13 Pro“ pirštų atspaudų skaitytuvas integruotas šalia jutiklinės dalies, dešinėje pusėje. Naujiena naudoja 13,3 colių IPS ekraną su 1920х1080 taškų raiška, „Intel Core i5 6200U“ procesorių, vaizdo plokštę „NVIDIA GeForce 940MX“ su 2 GB atminties, 4 GB RAM ir 256 GB talpos PCIe SSD. Kompiuterio versija su „Intel Core i5“ procesoriumi kainuos apie 750 dolerių (apie 680 eurų) – maždaug tiek pat prašo ir už 13 colių „Xiaomi Mi Notebook Air“.