„Huawei“ Baltijos šalių vartotojų verslo grupės vadovo Yanfei teigimu, apimdama išskirtinį „Face Beauty“ algoritmą, galimybę fotografuoti rankos judesių pagalba bei kitas naudingas funkcijas, ši stilingų išmaniųjų telefonų serija yra orientuota į jauną vartotoją. „FullView“ ekranas – maksimaliai dideliam vaizdui Išmaniųjų telefonų industrija įžengė į naują pilno ekrano technologijos erą. Tęsdamas pilno ekrano technologijos „FullView“ tradicijas, modelis „P smart“ taip pat pasižymi išraiškingu 5,65 colio FHD+ ekranu, turinčiu 18:9 kraštinių santykį. Šis ekranas sudaro daugiau nei 80 proc. visos priekinės telefono dalies, todėl vartotojas nuo šiol galės matyti platesnį vaizdą nei bet kada anksčiau. Pasižymėdamas patogiu komponentų išdėstymu bei įmantriu 2.5D išlenkto ekrano dizainu, „Huawei P smart“ taip pat yra itin kompaktiškas ir patogus naudoti. „Šis modelis pratęsia P serijos telefonų dizaino tradiciją, derindamas paprastumą bei eleganciją: jo plokščia glotni nugarinė dalis bei trys antenos, paslėptos korpuso apačioje ir viršuje, leidžia išvengti įprasto trijų sekcijų dizaino, tačiau tuo pačiu užtikrina puikią bendravimo patirtį“, – tvirtina Yanfei. Jis priduria, kad „Huawei P smart“ gali pasigirti išmania daugiafunkcine technologija, kuri vartotojui leidžia aktyvuoti dvi programėles vienu metu bei išnaudoti dar daugiau telefono galimybių. Ištobulinta pilno ekrano technologija į „P smart“ leido patalpinti gerokai didesnį ekraną. Visgi, šis sprendimas inžinieriams tapo nauju iššūkiu dėl ryšio antenų efektyvumo bei patikimumo, kadangi joms skirtos vietos sumažėjo kone perpus. Dėl to sumažintas metalinis baterijos lizdas bei pakeista jo pozicija, taip pat pratęstas metalinis priekinės dalies korpusas ir specialiai tam pritaikyta antena. Šie sprendimai leido užtikrinti „Huawei P smart“ ryšio efektyvumą, nepaisant to, kad įrenginyje ryšio antenoms liko gerokai mažiau vietos nei įprastuose telefonuose. „Face Beauty“ algoritmo ir gestų magija Kaip teigia Yanfei, siekdama patenkinti jaunų vartotojų poreikius, bendrovė pasirūpino, kad „P smart“ būtų įdiegta 13+2 MP dvigubo lęšio galinė kamera. Kartu su ja, fono suliejimo „Bokeh“ efektu, priekinės kameros portreto režimu, išmaniuoju „Face Beauty“ algoritmu, galimybe nuotraukas daryti rankų judesių pagalba bei kitomis funkcijomis, šis išmanusis telefonas puikiai perpranta jaunimo poreikius. Naudodamas 13+2 MP galinę RGB kamerą bei 16 lygių dvigubą suliejimą, „Huawei P smart“ idealiai realizuoja techninės įrangos lygio fono išliejimo „Bokeh“ efektus, kurie didelės diafragmos pagalba užtikrina nuotraukų kokybę. Tuo metu 1,3 MP HD kamera kartu su itin aukšto tikslumo jutikliais, didelio tankio fazės aptikimo taškais, t.y. visiškai nauja PDAF technologija, geba fokusuoti vaizdą realiu laiku bei užtikrina didesnį tikslumą ir greitį. Ši telefonų serija taip pat gali pasigirti „Hisilicon“ sukurtu ISP procesoriumi, kuris sustiprina spalvų raišką ir sumažina aplinkos triukšmą, o tai užtikrina galimybę fiksuoti puikias nuotraukas bet kokiomis sąlygomis. Ir tai dar ne viskas. Norėdami pagerinti naktį fotografuojamų nuotraukų kokybę, inžinieriai į „P smart“ modelį įdiegė penkias tikslių lęšių grupes, todėl net ir esant prieblandai, nuotraukos išliks „švarios“. „Be abejo, „P smart“ modelis patiks ir asmenukių gerbėjams. Įrenginio priekyje integruota 8 MP kamera, palaikanti specialų portreto režimą. Kartu su veido atpažinimo funkcija, ši kamera leidžia fiksuoti puikias asmenukes, pasižyminčias didele raiška ir stulbinama spalvų tekstūra. Priekinė „P smart“ kamera yra suderinta su naujiems telefonams būdingu automatiniu spalvų derinimą optimizuojančiu algoritmu, kuris pagražina atvaizdą. O tam, kad šiuo telefonu padarytumėte asmenukę, prieš kamerą jums teprireiks ištiesti delną“, – apie „P smart“ kameros galimybes pasakoja Baltijos šalių vartotojų verslo grupės vadovas. Unikali vartotojo patirtis – sklandžiam darbui Telefone taip pat įdiegta patogi operacinė sistema EMUI 8.0, sukurta naudojant patobulintą didelės apimties informacijos apdorojimo įrangą. Ši operacinė sistema, glaudžiai susieta su „Kirin 659“ procesoriumi, užtikrina „Huawei P smart“ gebėjimą mokytis bei prisitaikyti prie vartotojo įpročių. „Delne jis virsta gerokai pažangesniu intelektualiu telefonu, kuris iš anksto tiksliai prognozuoja jūsų veiksmus bei prie jų priderina telefono pajėgumus, kad galėtumėte mėgautis sklandžiu darbu bei pajustumėte išskirtinę vartotojo patirtį“, – kalba Yanfei. Atsižvelgiant į tai, kad didžioji dauguma operacinės sistemos „Android“ pagrindu veikiančių įrenginių laikui bėgant tampa vis lėtesni, „Huawei“ nusprendė žengti kitu keliu. Tam buvo sukurta EMUI 8.0 – operacinė sistema, naudojanti patobulintą duomenų apdorojimo algoritmą, kuris sumažina visus trikdžius. Be abejo, naujieji „P smart“ serijos telefonai turi ir pažangų „Kirin 659“ procesorių, pagamintą naudojant aukščiausios klasės lustą, kuris pasižymi efektyviu energijos vartojimu. Suderintas su i5 mini-branduolių koprocesoriumi, jis lengvai gali kaupti bei apdoroti tokią informaciją kaip nueitas atstumas, žingsnių skaičius ar GPS vietos nustatymas. Visas šias operacijas telefonas galės atlikti panaudodamas itin mažai energijos. Tai užtikrins ilgesnį baterijos veikimo laiką. Aktyvų laisvalaikio būdą propaguojantiems žmonėms pravers integruotas žingsniamatis, kuris tiksliai fiksuos fizinį aktyvumą. Dėmesys saugumui ir energijos taupymui Naujame telefone įdiegta pažangi pirštų atspaudų atpažinimo funkcija, kuri užtikrina greitą įrenginio atrakinimą. Jame taip pat integruotas „Fingerprint 4.0“ jutiklis, garantuojantis, kad piršto atspaudas bus atpažintas vos per 0,3 sekundės, o klaidingo atmetimo tikimybė bus mažesnė nei 2 proc. Maža to, gamintojas tikina, kad yra tik 1 iš 50 tūkst. tikimybė, jog šis jutiklis bus apgautas svetimu piršto atspaudu, todėl ši technologija yra gerokai pažangesnė nei konkurentų. Kartu su piršto atspaudo atpažinimu suderintos ir kitos funkcijos, pavyzdžiui, galimybė valdyti telefoną, padaryti nuotrauką ar išjungti žadintuvą. Papildomai telefone įdiegtos tokios funkcijos kaip „One-touch Split-screen“, „Phone Clone“, „Huawei share“ ar „Dual Bluetooth Connections“, garantuojančios patogumą bei funkcionalumą. Anot Yanfei, dar vienas esminis akcentas, išskiriantis „P smart“ – ilgas baterijos gyvavimo laikas. Net ir turėdamas didžiulį „FullView“ ekraną bei standartinio dydžio 3000mAh bateriją, dėka išmanios „Intelligent Power-saving 6.0“ technologijos, šis telefonas neišsikrauna visą dieną. Pažangi energijos taupymo technologija geba aptikti fone veikiančias ir baterijos energiją siurbiančias programas bei jas išjungti, nuolat atlikti visapusišką energijos sąnaudų testą ir optimizuoti visus procesus, kad maksimaliai padidintų akumuliatoriaus veikimo trukmę. „Huawei P smart“ Lietuvoje bus galima įsigyti nuo vasario 14 d.