Tai „iOS 11“ – naujausia „Apple“ programinė įranga, kuri bus įdiegta ir naujuose „iPhone“ modeliuose. Žinia apie naują programinės įrangos versiją jau keletą savaičių buvo skleidžiama kanalu CNBC. Pagaliau, siekiant bent kiek patenkinti nekantrios auditorijos smalsumą, buvo nutarta atskleisti kelias pačias pažangiausias būsimos versijos naujoves. 1. Kelios viena šalia kitos atidarytos programos Naujų „iOS 11“ funkcijų veikimą lems įrenginys, kuriame veiks programinė įranga. Jei „iOS 11“ bus įdiegta „iPad“ planšetėje, bus galima nustatyti ypač patogų daugiaprocesį režimą, leisiantį vienu metu atlikti kelias užduotis. Pasirinkę minėtą režimą, galėsite be jokio vargo nuvilkti nuotraukas iš vienos programos į kitą (pavyzdžiui, iš žiniatinklio naršyklės į el. pašto programą). Atidarę slankiųjų langų rodinį – vieną iš naujų programinės įrangos priemonių – galėsite stebėti, pavyzdžiui, gaunamus pranešimus ir tuo pačiu metu naudotis dviem kitomis perskirtajame rodinyje atidarytomis programomis. Programų langus galėsite išrikiuoti taip, kaip jums patogiausia. 2. „Apple Pay“ – rimtas „Venmo“ konkurentas Tie „iPhone“ savininkai, kurie jau įprato naudotis mobiliųjų mokėjimų sistema „Apple Pay“, be abejo, įsitikino, kokia ji patogi. Apsipirkti pavyksta net pamiršus namie piniginę – norint susimokėti tereikia priglausti telefoną prie specialaus parduotuvėje įrengto skaitytuvo. Su „iOS 11“ pasirodymu „Apple“ pristato dar vieną naudingą „Apple Pay“ funkciją. Bendrovė ketina pasiūlyti galimybę pateikti užklausas, taip pat siųsti ir gauti pinigus naudojantis susietąja kredito kortelės paskyra. Gauti pinigai bus saugomi „Apple Wallet“ esančioje kortelėje. Juos galėsite leisti bet kurioje vietoje, kurioje priimami mokėjimai per „Apple Pay“, arba pervesti į banko sąskaitą. Akivaizdu, kad „Apple Pay“ labai rimtai vejasi „Venmo“. 3. Geriau veikianti ir „žmogiškiau“ skambanti „Siri“ Keletas naujovių įdiegta ir į išmanųjį asistentą „Siri“. Nuo šiol jis (ar gal „ji“ – žiūrint, kurį balsą pasirinkote) daug geriau supras žodines, balsu tariamas užklausas. Be to, „Apple“ pasirūpino patobulinti „Siri“ balsą: dabar jis labiau primena žmogaus nei roboto. „Siri“ netrukus galėsite naudoti ir kaip vertėją iš daugybės „iOS 11“ įdiegtų kalbų. 4. Vairuotojų saugumui skirtas režimas „iOS 11“ numatytas naujas režimas, kurį suaktyvinę būsite bent šiek tiek saugesni. Tai funkcija „Do not disturb while driving“ (netrukdyti, kol vairuoju). Ją įjungus nebus galimybės stebėti gaunamų pranešimų. Žinoma, tiems, kuriems nepavyks su jumis susisiekti, kai vairuojate, tokia situacija gali nepatikti, tačiau vairuoti, suaktyvinus trukdyti neleidžiantį režimą, daug saugiau nei mėginti parašyti žinutę arba atsiliepti telefonu lekiant didelio greičio autostrados juosta. 5. Išplėstinės realybės galimybės: gyvenimiškos situacijos programėlių aplinkoje Išplėstinės realybė – bene didžiausią įspūdį daranti „iOS 11“ veiksena. Šiuo režimu skaitmeniniais objektais galėsite papildyti realią aplinką. Įsivaizduokite, kaip būtų nuostabu stebėti raketos nusileidimą savo namo kieme. Vaizdą, aišku, matytumėte „iPhone“ ekrane, bet atrodytų jis kaip tikras. Išties dėmesio vertą demonstracinę programos versiją jau išleido ir „Ikea“. Naudodami šio parduotuvių tinklo siūlomą programą prieš įsigydami baltus galėsite „pastatyti“ juos savo namuose ir pažiūrėti, kaip jie atrodys. Tikslios visiems „iPhone“ ir „iPad“ įrenginiams skirtos „iOS 11“ išleidimo datos „Apple“ dar nepaskelbė. Daugiau informacijos veikiausiai pavyks sužinoti per „iPhone 8“ skirtą renginį rugsėjo 12 d.