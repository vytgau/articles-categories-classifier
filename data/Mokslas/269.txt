Informacijos apie naujuosius „Huawei“ flagmanus buvo nutekinta dar prieš pasirodant oficialiai informacijai. Pati kompanija, kaip ir „Samsung“, reklaminiuose anonsuose akcentavo naujas kameros galimybes, kuri pakeis fotoaparatą ar net trikojį. Mane asmeniškai, labiausia suintrigavo net trys kameros išmaniajame telefone – „Huawei“ didina apsukas ir pirmieji pasiūlo tokį sprendimą. Vartotojų teismui – naujieji „Huawei P20” ir „Huawei P20 Pro“. Pastarasis yra net su trimis kameromis. Išskirtinės fotografijos savybės, įskaitant „Master AI“, kuris yra valdomas dirbtinio intelekto pagalba. Jei inovacijomis „Huawei“ ir pranoksta kitus, tai išvaizda labai primena „iPhone X“ modelį. Stiklinis korpusas iš abiejų pusių, o svarbiausia beveik berėmis „notch“ ekranas arba kitaip su išlinkimu viršuje, kuris yra daug mažesnis nei „iPhone“ modelyje. Gamintojas apačioje palieka jutiklį valdymui, kaip ir „Huawei P10” modelyje. Gerai tai, kad bus galima rinktis, naudotis vienu jutikliu ar iššokančiais ekrane.  Nauja išvaizda ir išskirtinės spalvos Naujuose modeliuose yra ir šitas tas išskirtinio. „Huawei P20“ ir Huawei P20 Pro“ bus galima rinktis iš skirtingų spalvų – rožinės („Pink Gold“), mėlynos („Midnight Blue“) ar juodos („Black“) . „P20 Pro“ bus išskirtinės „Twilight“ spalvos, kuri yra pirma tokia išmaniajame telefone. Krintanti šviesa ant paviršiaus palaipsniui galės keisti atspalvį. Tai pasiekiama taikant keletą sluoksnių NVMC optinių dangų, esančių po stiklu. Atrodo išties neblogai, tik vienintelis trūkumas – telefonas labai slidus ir, norint išsiskirti, teks nešiotis be dėklo bei gerokai pasistengti įrenginio nesudaužyti. „Huawei P20“ turi 5.8 colių LCD ekraną su 2244x1080 raiška ir santykiu 18:7:9. „P20 Pro“ – 6.1 colių, taip pat „FullView“ tik OLED ekranas su ta pačia raiška. Abu naudoja „Kirin 970” procesorių su dirbtiniu intelektu kaip ir „Huawei Mate 10 Pro“ modelyje. Taip pat turi naujausią „Android“ versiją 8.1 kartu su „Emui 8.1“ vartotojo sąsaja, kuri visiškai pritaikoma su dirbtinio intelekto palaikymu. Telefone veikia „Huawei Share 2.0", kad vienodai dalytųsi failais tarp „Huawei“ telefonų, asmeninių ir „Mac“ kompiuterių. „Intelligent Screen“ funkcija, skirta pažangiai dalijimosi ekrane sąsajai paleisti dvi palaikomas programas viena šalia kitos. Darbinė „P20“ atmintis 4 GB RAM, o „P20 Pro“ 6 GB ir vidinė bus 128 GB abiejų. Tiesa, praplėsti micro SD kortele nebus galimybės, tačiau tai dvigubai daugiau nei siūlo naujausi „Samsung“ flagmanai. Baltijos šalyse bus prekiaujama tik dvi SIM palaikančiais modeliais. „Huawei P20" serija apima 990 kilobaitų spartos „Bluetooth“ garso kokybę, kad palaikytų „Hi-res“ garso failus. „P20“ serijos modeliai taip pat palaikys „SuperCharge“ TÜV saugos sertifikatą su DI baterijų valdymu. Ši technologija leidžia nuolat palaikyti „ryšį“ tarp įrenginio ir įkroviklio, stebėti kiekvieną įkrovimo ciklo tašką ir automatiškai reguliuoti įtampą ir srovę, siekiant maksimaliai padidinti įkrovimo greitį, atsižvelgiant į telefono, adapterio ir kabelio talpą. „Huawei P20 Pro“ turi 4000 mAh, o „Huawei P20“ 3400 mAh talpos bateriją, kuri susieta su „smart“ akumuliatoriaus energijos vartojimo valdymo funkcija.Ji „mokosi“ iš mūsų naudojimosi telefonu ir paskirsto šaltinius, taip sumažina nereikalingus energijos sąnaudas ir užtikrina ilgesnį akumuliatoriaus veikimo laiką. Pusę metų naudojuosi „Huawei Mate 10 Pro“ su tokia technologija ir galiu pasakyti, kad akumuliatorius vienas geriausiai veikiančių išmaniųjų telefonų rinkoje. Dar daugiau kameros galimybių „Huawei“ tęsia bendradarbiavimą su „Leica“, tad naujausiame „Huawei P20” modelyje yra 12 MP f/1.8 diafragmos nespalvotas sensorius ir 20 MP f/1.6 diafragmos spalvotas sensorius. Kur kas patrauklesnė atrodo „Huawei P20 Pro“ versija, kuri pranoksta visus išmaniuosius telefonus esančius rinkoje šiai dienai.  Net trys kameros gale – 20 MP nespalvotas sensorius, 40 MP spalvotas sensorius ir 8 MP skirtas optiniam priartinimui. Kintanti f/1.6 ir f/2.4 diafragma bei vienas didžiausių 1.7 pikselių dydžio sensorius (abiejuose modeliuose) leis fotografuoti naktį be trikojo pagalbos. Teoriškai, didesnis jutiklis ir mažesnė diafragma įsileidžia daugiau šviesos, todėl nuotraukos būna ryškesnės ir detalesnės. Kameros ISO (jutiklio/juostelės jautrumas šviesai) jautrumas net 51200 . Kuo didesnis ISO skaičius tuo šviesai jautrus paviršius jautriau reaguoja į šviesą. Didinant ISO galima trumpinti išlaikymą. Tiesa, didinant ISO didėja ir nuotraukos grūdėtumas – atsiranda taip vadinami triukšmai. „DxOMark“ specialistai skyrė aukščiausią įvertinimą „Huawei P20 Pro“ kamerai, net 109 balus, kai pagrindiniai konkurentai „Samsung Galaxy S9+“ surinko 99, o „iPhone X“ 97 balus. „Huawei P20“ surinko 102 balus ir taip pat lenkia konkurentus. Šiai dienai tai geriausias pasirinkimas ieškantiems išmaniojo telefono su pažangia kamera. Dirbtiniu intelektu valdoma kamera turi galimybę nustatyti 19 skirtingų scenarijų ir objektų bei parinkti reikiamus nustatymus tinkamam momentui. Naujoji „Huawei“ kamerų sistema turi 4D nuspėjamąją funkciją. Šiame režime fotoaparatas prognozuoja judančius objektus ir sutelkia juos į ypatingą našumą, kad būtų galima užfiksuoti judančių objektų detales. Dabar DI gali ir pakoreguoti kompoziciją (pvz. pasiūlys ištiesinti horizontą). „Huawei P20 Pro“ taip pat turi visiškai naują objektyvą „Leica VARIO-SUMMILUX“ su 3 kartus optiniu priartinimu ir iki 5x „Hybrid Zoom“. Silpniausia vieta buvo video kokybė ir stabilumas „Huawei“ modeliuose. Šį kartą kompanija mus žada nustebinti naujuose modeliuose naudojama „Huawei AIS“ (DI vaizdo stabilizavimas). Kaip ir „Samsung“ ar „Sony“ flagmanai, „Huawei P20“ serija galės filmuoti 960 kadrų per sekundę sulėtintai 720 raiška. Priekinė kamera pradžiugins visus selfių mėgėjus. Čia ji net 24 MP. Skaičiai didžiausi lyginant su kitų gamintojų flagmanais, todėl bus įdomu išbandyti praktiškai. „Huawei P20“ ir „Huawei P20 Pro“ Lietuvoje bus galima įsigyti nuo rytojaus, kovo 28 d., kai prasideda išankstinė prekyba. Visose pardavimo vietose telefonus bus galima įsigyti nuo balandžio 19 d. Rekomenduojama mažmeninė „P20“ kaina – 649 EUR, „P20 Pro“ – 849 EUR. 