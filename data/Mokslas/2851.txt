Kaip skelbia „Roskomsvoboda“, pokalbių programos buvo uždraustos, nes jų vadovai „atsisakė bendradarbiauti su Rusijos valdžia“. Kaip argumentas, kodėl nuspręsta blokuoti šias pokalbių platformas, pateikiamas įstatymo 15.4 straipsnis, kuriame nurodoma, jog „informacijos internete skleidimo organizatorius“ privalo visą informaciją saugoti Rusijos serveriuose ir bendradarbiauti su Rusijos valdžios institucijomis. Tai ne pirmas toks socialinių platformų ribojimo atvejis – DELFI 2016 m. jau rašė, kad Rusijoje buvo ketinama uždrausti į profesinę veiklą orientuotą tarptautinį socialinį tinklą „LinkedIn“, kuris kaltinamas pažeidęs Rusijoje galiojantį gyventojų duomenų apsaugos įstatymą.