Telefono kūrėjai teigė, kad būtent šis įrenginys diktuos telefonų evoliucijos tendencijas artimiausią dešimtmetį. Kurie pasikeitimai, funkcijos ir sprendimai šį išmanųjį išskiria nuo jo pirmtakų? Pranešime žiniasklaidai Arnoldas Lukošius, „Tele2 Inovacijų biuro“ ekspertas, aptaria svarbiausias dešimtmečio telefono savybes. Priekaištai dizainui Ypatingos prabangos ir kokybės pojūtį „iPhone X“ suteikia nerūdijančio plieno ir stiklo korpusas. Tokį stiklo ir metalo derinį, priverčiantį jaustis lyg rankoje laikytumei porcelianinę vazą, „Apple“ išmaniajam panaudojo pirmąjį kartą. Bet tai nereiškia, kad šio telefono dizainas neturi trūkumų. Tobulų linijų gerbėjai skundžiasi telefono nugarėlėje pūpsančia dviguba kamera. Reikia pripažinti, kad optikos kokybei būtinas storis, šiek tiek gadina idealią harmoniją. Ekrano įpjova – trukdo ar ne? Daugelis iš arčiau apžiūrėję „iPhone X“, ekrano viršuje iš karto pastebi atsiradusią tamsią įpjovą. Ši juostelė, o taip pat smarkiai užapvalinti kampai kiek sumažina naudingą ekrano plotą. Be to, dėl įpjovos ekranas atrodo lyg su ausytėmis ir tai sukelia abejonių, ar jos netrukdo mėgautis filmais bei žaidimais. Pavyzdžiui, laikant telefoną vertikaliai ir atsidarius naršyklę „Safari“ – ausytėse pasislepia laikrodis ir ryšio indikatorius. Tačiau tai vienintelis nepatogumas – pakreipus telefoną horizontaliai, įpjova pridengia tik nereikšmingą vaizdo dalį. Taigi, žiūrint filmus ar žaidžiant žaidimus viso ekrano režimu, ji trukdyti tikrai neturėtų. Ar piršto antspaudas jau atgyvena? Viena revoliucingiausių „iPhone X“ naujovių yra ta, kad jis nebeturi piršto antspaudo jutiklio. Tačiau dėl to nėra nė kiek mažiau saugus! Juk tai pirmasis telefonas pasaulyje, kuris neklysdamas atpažįsta savo šeimininko veidą. Jį telefonas nuskanuoja tik pradėjus aktyvavimo procesą, o po to – nuolat mokosi pažinti vis geriau. Šeimininkui pasikeitus akinius ar užsidėjus kepurę, pirmaisiais kartais telefonas gali ir suklysti, tačiau laikui bėgant jį apgauti darosi vis sunkiau. Įrenginyje esantis taškinio apšvietimo projektorius ant veido projektuoja nematomų taškelių žemėlapį, kuris su kiekvienu atrakinimu tampa vis tikslesnis. Be to, infraraudonųjų spindulių kamera ir infraraudonųjų spindulių prožektorius leidžia atpažinti šeimininką visiškoje tamsoje bei atskiria šiltą veidą nuo nuotraukos. Telefone – nauji gyventojai! Įdiegusi tokį sudėtingą veido atpažinimo sistemą, „Apple“ negalėjo apsiriboti vien nuobodžia užrakto funkcija. Todėl telefone, apsigyveno emocinių išraiškų veidukai „Animoji“, kurių emocijas šeimininkas gali sukurti bei valdyti savomis išraiškomis. Pasitelkus „Animoji“, programėlėje „Messenger“ galima sukurti ir nusiųsti draugui vaizdo pranešimą, kuriame idealiai atkartodamas jūsų išraiškas kalbės robotas, ateivis, paršelis arba lapė. Nors kol kas tai tik linksma pramoga, spėjama, kad ateityje programėlių kūrėjai suteiks galimybę taip kalbėti kieno nors kito veidu – pavyzdžiui, valdyti žaidimų ar kino herojų mimikas. Nuotraukos – greičiau, geriau, giliau Be to, kad „iPhone X“ kamera išsiskiria savo intuityvumu ir paprastumu, „Bionic“ procesorius nuotraukas daryti padeda dar greičiau nei kada nors anksčiau. Taip pat, tai yra pirmasis „Apple“ telefonas, kurio abi galinės kameros turi optinio stabilizavimo funkciją. Visa tai reiškia, kad fotografuojant nors ir užmerkus, kadrai nesusilieja. Buvo nepamiršta ir asmenukių kamera – „Apple“ kūrėjai šio modelio priekinei kamerai suteikė galimybę portretines nuotraukas daryti su gelmės efektu. „iPhone X“ = nuosavas biliardo stalas ir drakonas Likusioji „iPhone X“ įranga nesiskiria nuo „iPhone 8“. Tas pats trijų branduolių „Apple“ kurtas neįtikėtinai greitas vaizdo procesorius ir ta pati 3GB RAM atmintis. Daugelis testų rodo, kad tai yra pats greičiausias ir galingiausias procesorius, kada nors montuotas į išmaniuosius telefonus. Be to, įsigijus „iPhone X“, įsigyjamas ir nuosavas biliardo salas, nuosavas augintis drakonas, sporto aikštelė, galimybė rašyti ore arba paprasčiau – visas paralelinis pasaulis, geriau žinomą papildytos realybės vardu.