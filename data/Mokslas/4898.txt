Išnaudojusi visas galimybes, kurios susijusios su programinės įrangos atnaujinimais ir pakeitimais, bendrovė neturėjo kito pasirinkimo kaip tik atšaukti laikrodžius ir pažadėti 100 proc. piniginę kompensaciją laikrodį nusipirkusiems klientams. „Mes tikėjomės sukurti programinės įrangos naujinimą, kuris išspręstų laikrodžio problemas. Deja, mūsų pastangos buvo nesėkmingos ir mes negalėjome pristatyti sprendimo, nekenkiančio vartotojo patirčiai. Todėl prašome, kad visi, turintys mūsų „Basic Peak“ laikrodžius ir jų aksesuarus, artimiausiu metu juos grąžintų“, – taip tvirtinama „Basis“ pranešime, kuriame akcentuotas vartotojų saugumo klausimas. Kad laikrodis turi trūkumų, buvo patvirtinta birželį. Tuo metu laikrodį dėvintys žmonės pradėjo pranešinėti apie „nepatogumą, pūsles ir nudegimus“. Kaip ir tikėtasi, kompanija laikinai, kol bus priimtas sprendimas, paprašė žmonių nedėvėti laikrodžių. Tą patį mėnesį buvo nusiųstas programinis patobulinimas, tačiau jis situacijos nepakeitė, ir laikrodžiai toliau kėlė nepatogumų vartotojams. Kaip minėta anksčiau, „Basis“ kompensuos klientams visą laikrodžio kainą ir pasistengs, kad tai sužinotų visi laikrodį turintys klientai. Kompanija išjungs duomenų debesies palaikymo paslaugą iki kitų metų: visi vartotojai savo duomenimis gali naudotis ir gali juos parsisiųsti tik iki gruodžio 31 d. Kaip tvirtinama, bus grąžinti ir pinigai, sumokėti už aksesuarus – tarp jų ir įkrovimo įrangą, dirželius. Norėdami grąžinti laikrodį, vartotojai turėtų nukeliauti į įmonės puslapį ir susikurti grąžinimo bilietą.