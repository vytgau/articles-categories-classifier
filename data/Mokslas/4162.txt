Asteroidas 2016 VA priartėjo prie Žemės maždaug 77 tūkst. kilometrų atstumu. Tai nutiko maždaug pusę trijų nakties Lietuvos laiku. Tokį pranešimą išplatino Mažųjų planetų centro, įsikūrusio Kembridže, Masačiusetse, mokslininkai. Palyginimui, mėnulis nuo Žemės skrieja maždaug 385 tūkst. kilometrų spinduliu. Kosminės uolos plotis, manoma, turėjo siekti nuo 7 iki 22 metrų pločio, pro Žemę ji praskriejo 77 tūkst. kilometrų per valandą greičiu. Asteroidas buvo atrastas tą pačią dieną, kai praskriejo pro Žemę. Tokie asteroidai yra gana įprastas reiškinys. Milijonai kosmoso uolų, manoma, sukasi aplink Saulę, Žemės kaimynystėje. Mokslininkai yra aptikę apie 15 tūkst. jų. Iš tikrųjų, toks pat neplanuotas buvo ir Čeliabinsko meteoritas, kuris Rusijoje nukrito 2013 m. vasarį. Ši kosminė uola sprogo ore ir sukūrė tokią smūgio bangą, kad išdaužė tūkstančius miesto langų. Dūžtantis stiklas sužeidė apie 1,2 tūkst. žmonių.