„Bloomberg“ citavo vieną asmenį, kuris teigė, kad sekamas vienas žmogus iš Kanados, o likusieji įtariamieji yra Rusijoje. „Yahoo“ generalinė direktorė Marissa Mayer atsisakė metinės premijos, o jos kompanijos teisininkas buvo atleistas, kai po tyrimo paaiškėjo, kad kompanija netinkamai sureagavo į programišių ataką, per kurią buvo pagrobta daugiau kaip 500 mln. vartotojų asmeniniai duomenys. Vis dėlto ši Silicio slėnio kompanija, viena iš interneto pionierių, neatskleidė informacijos apie vagystę iki praėjusio rugsėjo. Nepriklausomas komitetas nustatė, kad „Yahoo“ saugumo komanda žinojo apie programišių ataką, kai ji buvo įvykdyta, sakoma kompanijos priežiūros institucijai pateiktoje formoje. Vėliau tais metais, įmonės vadovai ir kai kurie teisininkai sužinojo, kad „valstybės remiamas veikėjas prisijungė prie tam tikrų vartotojų paskyrų“ , panaudojęs paskyros valdymo įrankį. „Nors reaguojant į šiuos incidentus buvo imtasi svarbių papildomų saugumo priemonių, atrodo, kad tam tikri vadovai nesugebėjo tinkamai jo įvertinti ir išnagrinėti“, – sakoma „Yahoo“ pareiškime. Gruodį kompanija pripažino, kad 2013 metais ji patyrė dar vieną programišių ataką, kuri paveikė daugiau kaip milijardą vartotojų. „Yahoo“ ir „Verizon“ sutarė sumažinti planuojamo sandorio, kurio metu „Verizon“ įsigis „Yahoo“ internetinį verslą, vertę 350 mln. dolerių. Toks sprendimas buvo priimtas būtent dėl 500 mln. vartotojų duomenų praradimo. Remiantis pakoreguotomis sandorio sąlygomis, dabar „Yahoo“ internetinis verslas vertinamas 4,48 mlrd. dolerių. Anksčiau buvo minima 4,83 mlrd. dolerių suma. Šis sandoris su „Verizon“ užbaigs daugiau kaip 20 metų trukusią nepriklausomą „Yahoo“ veiklą. „Yahoo“ parduoda savo pagrindinį verslą, kad atskirtų jį nuo pelningesnės akcijų dalies Kinijos internetinės prekybos milžinėje „Alibaba“. Pastaroji taps nauju subjektu ir veiks kaip investavimo kompanija. „Yahoo“ vis dar tęsia tyrimus ir dalyvauja teismo procesuose dėl kibernetinių atakų, paveikusių daugiau kaip 1,5 mlrd. paskyrų. JAV teisės aktai reikalauja, kad kompanijos, nukentėjusios nuo tokių atakų, praneštų apie tokius incidentus vos nustačius, kad jos gali paveikti akcijų kainą. Pastarosios programišių atakos smarkiai pakenkė buvusiai interneto lyderei, kuri jau atsiliko nuo „Google“, „Facebook“ ir kitų garsių technologijų kompanijų.