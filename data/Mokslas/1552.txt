Mobiliojo ir fiksuotojo ryšio paslaugas kartu pasirinkę nauji ir esami klientai gaus daugiau papildomų galimybių ir kokybiškų paslaugų – triskart daugiau mobiliųjų duomenų, triskart spartesnį šviesolaidinio interneto greitį ir tris nemokamus TV kanalų rinkinius be jokių papildomų mokesčių. Pasaulinės tendencijos rodo, kad technologijų progresas, augantis kasdien naudojamų išmaniųjų įrenginių bei turinio mastas vartotojus skatina ieškoti dar paprastesnių ir patogesnių patirčių. „Tesime savo pažadą, kad sujungus dvi bendroves į vieną klientai pajus teigiamus rezultatus. „Telia One“ yra nauja paslaugų koncepcija, kuri suteikia ne tik daugiau greičio ar duomenų, bet ir užtikrina paprastesnį paslaugų valdymą visą parą, ištisus metus“, – sako „Telia“ vadovas Kęstutis Šliužas. Norint pasinaudoti pasiūlymų rinkinio „Telia One“ vertėmis, reikia kartu turėti mobiliojo ryšio paslaugą ir namų internetą arba televiziją. Pavyzdžiui, mobiliojo ryšio klientai bus kviečiami įsigyti namų internetą arba televiziją, ir atvirkščiai. O visas paslaugas jau turintys lojalūs klientai tiesiog pasiims, kas jiems priklauso – triskart didesnį mobiliųjų duomenų kiekį, triskart spartesnį šviesolaidinio interneto greitį, tris nemokamus išmaniosios televizijos kanalų rinkinius. Trigubas „Telia One“ vertes apsimoka turėti ir šeimai, nes vienu pasiūlymu gali naudotis iki penkių mobiliojo ryšio abonentų. Vartotojams, kurie yra užsisakę ir toliau nori naudotis tik kuria nors viena „Telia“ paslauga, jų teikimo sąlygos nesikeis. Paprastas pavyzdys: jei žmogus turi „Premium L“ mobiliojo ryšio planą ir yra užsisakęs „Optimalus plius“ šviesolaidinio interneto planą, vietoje 6 GB mobiliųjų duomenų per mėnesį su „Telia One“ jis gaus 18 GB, o namų interneto sparta bus padidinta nuo 300 Mb/s iki 1 Gb/s. O jei dar yra užsisakęs ir išmaniąją „Telia“ televiziją, jam bus papildomai suteikti trys teminiai kanalų rinkiniai.