Pirmą „Hyperloop“ transporto sistemos projektą pristatė verslininkas Elonas Muskas 2013 metų rugpjūtį. Perspektyvioje sistemoje specialios keleivinės kapsulės dideliais greičiais judės vamzdžiais. Vamzdžiuose bus palaikomas 1/1000 įprastinės atmosferos slėgis, kad būtų sumažintas kapsulės aerodinaminis pasipriešinimas. Teorinis „Hyperloop“ kapsulių judėjimo vamzdžiais greitis – 1200 km/h. „Hyperloop One“ kompanijos duomenimis, jos vamzdine transporto sistemoje kapsulės judės apie 740 km/h greičiu. Bandomoji atkarpa, pavadinta „DevLoop“, pastatyta Las Vegaso priemiestyje. Sistemos ilgis – 500 metrų. Naudodama „DevLoop“, „Hyperloop One“ kompanija planuoja tobulinti savas levitacijos ir kapsulių judėjimo technologijas, vakuumavimą ir transporto srautų valdymą. Iki metų galo JAV kompanija planuoja surinkti 500 inžinierių, mokslininkų ir darbininkų komandą, kursiančią, bandysiančią ir sertifikuosiančią „Hyperloop“ technologiją. Pernai metų kovą kita JAV kompanija „Hyperloop Transportation Technologies“ susitarė su Slovakijos vyriausybe dėl „Hyperloop“ trasos rengimo Centrinėje Europoje. Greitosios linijos maršrutuose yra Bratislava — Viena ir ir Bratislava — Budapeštas. 2017 metų kovą „Hyperloop Transportation Technologies“ ėmėsi gaminti pirmą keleivinę „Hyperloop“ kapsulę. Naujos kapsulės demonstravimas numatytas 2018 metais. Jos bandymai ir derinimai bus vykdomi kompanijos būstinėje Tulūzoje, Prancūzijoje. Kompanija paskelbė preliminarius pačių jų skelbto konkurso „Hyperloop One Global Challenge“ rezultatus. Jame buvo apie 2600 dalyvių, siūliusių įvairiausius „Hyperloop“ trasų ir paties transporto technologijų variantus.  „Hyperloop One“ pranešime nurodoma, kad kompanija atrinko 11 komandų, pasiūliusių 11 skirtingų maršrutų, siejančių 35 miestus. Bendras pasiūlytų „Hyperloop“ maršrutų ilgis – 4500 km. „Hyperloop One“ atrinko šiuos naujos transporto sistemos maršrutus: Maršrutas (pasiūliusi komanda) - maršruto ilgis Boston-Somerset-Providence („Hyperloop Massachusetts“) - 103 km Cheyenne-Houston („Rocky Mountain Hyperloop Consortium“) - 1854 km Chicago-Columbus-Pittsburgh („Hyperloop Midwest“) - 785 km Colorado Front Range/ Mtn. Network („Rocky Mountain Hyperloop“) - 580 km Colorado Front Range („Colorado Hyperloop“) - 390 km Kansas City-St. Louis („Hyperloop Missouri“) - 386 km Los Angeles-San Diego („Hyperloop West“) - 195 km Miami-Orlando („Hyperloop Florida“) - 414 km Reno-Las Vegas („Hyperloop Nevada“) - 731 km Seattle-Portland („PNW Hyperloop“) - 178 km Texas Triangle („Hyperloop Texas“) - 1030 km