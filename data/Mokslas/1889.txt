Kaip būtų galima išvengti ryklių atakos? Australijos valdžia turi galimą atsakymą – šią dirbtiniu intelektu paremtą ryklių žvalgybos sistemą. Kitą mėnesį ji bus išsiuntinėta įvairiems Auksinio Kranto paplūdimiams ir padės aptikti ryklius. Tai, savo ruožtu, padės geriau apsaugoti poilsiautojus. 2016 metais Sidnėjaus technologijų universitetas kartu su bepiločių skraidymo aparatų gamintoja „Little Ripper“ pradėjo kurti programinę įrangą ryklių buvimo vietai nustatyti. Rykliai aptinkami iš tiesioginių vaizdo transliacijų, pasitelkiant dirbtinį intelektą. Algoritmai gali atskirti jūros gyvūnus ir banglentininkus, plaukikus ir valtis. Ryklių buvimo vieta stebima ir žymima realiuoju laiku. Kai ryklys aptinkamas, iš skraidyklės garsiakalbio poilsiautojams virš galvų paskelbiamas įspėjimas. Ji netgi gali numesti skubios pagalbos rinkinius, kuriuose yra plaustas ir defibriliatorius. Per pastaruosius dvejus metus šiame regione buvo užfiksuota 14 ryklių atakų. Du žmonės per jas žuvo.