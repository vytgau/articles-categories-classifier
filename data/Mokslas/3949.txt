Indas rastas kartu su durklais, kirvio ašmenimis ir strėlių antgaliais, kuriuos, manoma, kaip laidojimo aukas užkasė garbingi senovės gyvenvietės nariai, teigia tyrėjai. Nedidelis neįprastas Bronzos amžiaus vidurio ąsotis buvo atkastas archeologinėje Izraelio senovės liekanų tarnybos radimvietėje Jehudos mieste. „Atrodo, kad visų pirma buvo pagamintas ąsotis, kuris yra gan tipinis to laikotarpio daiktas, ir tik po to buvo pridėta unikali skulptūra – tokios iki šiol dar nebuvo pavykę rasti jokiuose ankstesniuose tyrimuose“, – sako Giladas Itachas iš Izraelio senovės liekanų tarnybos. Keraminis indas yra 18 cm aukščio, papuoštas žmogaus atvaizdu. Žmogus pavaizduotas sėdintis, susimąstęs, ranka parėmęs galvą. „Įspūdinga, kaip tiksliai ir detaliai sukurta ši kone 4 tūkstančių metų senumo skulptūra“, – sako G. Itachas. „Ąsočio kaklelis panaudotas kaip pagrindas – iš jo sukurta viršutinė figūros dalis, po to pridėtos rankos, kojos ir veidas“, – pasakė jis. Nėra aišku, ar figūrą sukūrė tas pats puodžius, kuris nulipdė ąsotį, ar kitas amatininkas. Kartu su unikaliu, skulptūra puoštu keraminiu indu buvo rasti kiti indai ir metaliniai objektai, tokie kaip durklai, strėlių antgaliai, kirvio ašmenys, avies kaulai ir, tikėtina, asilo kaulai. A small figurine, almost 4,000 years old, was found by archaeologists in Israel https://t.co/4ltuf42wnS — BBC News (World) (@BBCWorld) November 23, 2016  Senovėje buvo įprasta manyti, kad daiktus, kurie palaidojami kartu su mirusiuoju, šis pasiima į pomirtinį pasaulį. „Kiek žinau, šioje šalyje dar nebuvo rastas toks turtingas kapas su tiek laidojimo reikmenų, tarp kurių būtų ir toks unikalus indas“, – džiaugiasi G. Itachas. Taip pat eksponuojama daug objektų, parodančių, kaip žmonės čia gyveno prieš 6 tūkst. metų. Be kitų dalykų, buvo atidengtos šachtos, kuriose buvo rasta tūkstančiai keramikos dirbinių fragmentų, šimtai įrankių iš titnago ir bazalto, gyvulių kaulai ir muštuvas – unikalus indas sviestui gaminti, kuris buvo plačiai naudojamas Vario amžiuje.