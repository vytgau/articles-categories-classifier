Dažnai vandens paukščiai, kurie prilesa atliekų, uždūsta arba nugaišta. Suėdus plastiką gyvūnas taip pat gali apsikrėsti toksiškais chemikalais. Kirai nesibodi skraidyti šalia sąvartynų ir rinkti maistą tarp šiukšlių. Tačiau toks gyvenimo būdas šiems neišrankiems paukščiams – ne į naudą. Mokslininkai ištyrė kirų skrandžių turinį ir nustatė, kad nemažą dalį jo sudaro įvairios atliekos, taip pat ir žmonių biologinės atliekos. Kirai, kaip nustatė mokslininkai, minta plastiku, stiklu, netgi statybinėmis dalimis. „Archives of Environmental Contamination and Toxicology“ publikuotame tyrime pabrėžiama, kad tokia mityba neigiamai veikia paukščių sveikatą. Kanadoje tirtas trijų rūšių kirų skrandžių turinys. Paukščiai buvo sulesę beveik 300 vienetų atliekų, iš jų 59 proc. buvo plastikas. Tarp kirų skrandžių turinio buvo sviestinis popierius, guma, virvės likučiai, puodelio šukės ir pan. Mokslininkai ragina tobulinti atliekų perdirbimo technologijas, kad ne tik gyvūnai, bet ir patys žmonės gyventų švaresnėje aplinkoje.