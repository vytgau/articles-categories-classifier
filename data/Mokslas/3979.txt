Pranešime žiniasklaidai pateikiamas IT įrangos ir plataus vartojimo elektronikos tiekėjos „ABC Data Lietuva“ specialistų sudarytas kalėdinių dovanų dešimtukas. 1. Dronas. Dėl savo universalumo ir plataus pritaikomumo dronai jau kurį laiką yra viena trokštamiausių technologinių naujovių. Pirmieji dronai buvo labai brangūs, tačiau pastaraisiais metais rinkas užkariauja nauji gamintojai, kurie siūlo kokybiškus, funkcionalius įrenginius patrauklia kaina. 2. Išmanioji apyrankė ar laikrodis. Populiarėjantis fizinis aktyvumas, rūpinimasis savo sveikata ir vis didėjantis noras matyti asmeninius duomenis, fiksuoti pasiekimus, į geidžiamiausių sąrašo viršų iškėlė išmaniąsias apyrankes ir laikrodžius. Pastarieji nuo išmaniųjų apyrankių skiriasi ne tik išvaizda, bet ir funkcijomis. 3. Planšetė. Vos pasirodę, planšetiniai kompiuteriai stipriai „šovė“ į viršų, vėliau rinka aprimo ir jų milžiniškas populiarumas šiek tiek atslūgo. Šiemet planšetės vėl grįžta į lyderio pozicijas – nors išmanieji telefonai gaminami su vis didesniais ekranais, kol kas jie neatstoja planšetinių kompiuterių. 4. Išmanusis telefonas. Visuomet reikalingas, visuomet madingas, visuomet trokštamas ir visiems tinkamas. 5. Nešiojamas kompiuteris. Kompiuteris, kaip ir išmanusis telefonas, tapo įrenginiu, be kurio neįsivaizduojame savo kasdienybės. Jei dronas ar išmanioji apyrankė daugeliui vis dar ne pirmo būtinumo prietaisas, tai kompiuteris yra praktiška, bet gera dovana. 6. Riedis. Dviratės transporto priemonės ypač išpopuliarėjo šią vasarą, kai jaunimo tarpe tapo itin madingu aksesuaru. Kažkada buvę labai brangūs, šiandien riedžiai įperkami daugeliui, be to, stipriai patobulėjo jų technologinė pusė. Riedžiai tapo kompaktiškesni, manevringesni, patogesni, lengviau valdomi. 7. Išmanus siurblys. Nors nereta moteris teigia, kad po Kalėdų eglute nenorėtų rasti buitinių prietaisų, tačiau praktika rodo, kad technologines naujoves, palengvinančias buities darbus, jos priima su džiaugsmu. Vienas trokštamiausių pagalbininkų namuose jau kelintus metus iš eilės yra siurbliai robotai. 8. Išmanus vazonas. Nedaugeliui matyta, tačiau netikėta inovatyvi dovana kambarinių augalų gerbėjams. Pavyzdžiui, „Parrot Pot“ išmaniajame vazone įmontuoti 4 jutikliai, kurie nuolat tikrina augalo drėgmę ir, prireikus, atsižvelgiant į dirvožemį, temperatūrą, šviesą, automatiškai jį palaisto. Išmanus vazonas puikus sprendimas tiems, kurie daug keliauja, yra itin užsiėmę, mažai laiko praleidžia namuose ar tiesiog pamiršta pasirūpinti augalais, tačiau trokšta, kad namuose jaukumą ir grožį kurtų vešlūs, žydintys augalai. 9. Veiksmo kameros. Mėgėjiškus fotoaparatus iš rinkos beveik išstūmė išmanieji telefonai, į kuriuos įmontuojamos vis galingesnės, kokybiškesnės vaizdo kameros. Tačiau veiksmo kameros vis dar yra tas nišinis produktas, į kurį mielai dairosi ir renkasi aktyvaus gyvenimo būdo ir nuotykių mėgėjai. Juolab, kad šiandieninės veiksmo kameros jau geba filmuoti ir transliuoti vaizdą 360°. Taigi, jei reikia dovanos žmogui, mėgstančiam įamžinti kiekvieną akimirką, vertėtų pasidomėti veiksmo kameromis: „Lamax X10 Taurus” ir „Eken R360 WiF“. 10. Išorinės baterijos. Skirtingi mobilieji įrenginiai vis daugiau laiko praleidžia mūsų rankose ir yra aktyviai naudojami, tačiau jų baterijų veikimo trukmė vienu įkrovimu taip nepailgėjo, kaip žmonių naudojimasis įrenginiu. Išeitys yra kelios: visuomet nešiotis papildomą įrenginio bateriją (ne visuomet įmanoma, dažniausiai brangiai kainuoja), įrenginio įkroviklį (ne visada ir ne visur yra elektros lizdas) arba su savimi turėti išorinę bateriją, kuri bet kur ir bet kada įkraus mobilų įrenginį.