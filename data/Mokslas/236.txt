Maždaug amerikietiško mokyklinio autobuso dydžio pusdevintos tonos svorio nebenaudojamas kosminis aparatas jau nusileido iki viršutinių atmosferos sluoksnių ir turėtų nukristi per artimiausias kelias paras. Prognozuojama, kad tai gali nutikti kovo 30 - balandžio 2 dienomis. Dauguma jo detalių sudegs, bet dalis pačių atspariausių gali nukristi ant žemės ar į vandenynus. Kritimo zona gana plačiai apima pusiaują, bet tik iki 40 platumos laipsnio. Į šią zoną patenka dalis pietinių Europos valstybių, Jungtinių Valstijų, dauguma Pietų Amerikos šalių, Afrika, Australija, Artimieji Rytai, Pietų ir Pietryčių Azija. Lietuva ir kitos šiaurinės Europos šalys į šią sritį nepatenka. „Tiangong 1“ buvo iškelta į orbitą 2011 metų rugsėjo 29 dieną. Per eksploatavimo laiką joje dukart lankėsi Kinijos astronautų įgulos. Reportažą apie tai žiūrėkite ČIA.