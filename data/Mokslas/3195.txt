Naujasis „iPad“ gavo „Retina“ ekraną su 2048 x 1536 vaizdo taškų ir A9 procesorių su koprocesoriumi M9. Matyt, naujiena pakeis 2014 metasi išleistą planšetę „iPad Air 2“, nes pastaroji jau dingo iš „Apple“ svetainės. Planšetinis kompiuteris taip pat gavo 8 ir 1,2 MP kameras, pirštų atspaudų skaitytuvą „Touch ID“ ir 7,5 mm storio korpusą. Naująjį „iPad“ galima pasirinkti iš pilkos, sidabro ir aukso spalvų, o parduodamas jis bus nuo kovo 24 dienos. Modelis su 32 GB atminties ir Wi-Fi Jungtinėse Valstijose kainuos 329 JAV dol. (305 eurus), o 32 GB modifikacija su LTE palaikymu – 459 JAV dol. (425 eurus).  DELFI skelbė, kad bendrovė pristatė ir kitą naujovę - raudonos spalvos išmanųjį „iPhone“.