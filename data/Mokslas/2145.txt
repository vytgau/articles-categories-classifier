Tada susidaro ertmė, į kurią vėliau ir sukrinta gruntas. Tačiau tai yra natūralus smegduobės formavimosi procesas. Miestuose smegduobės dažniausiai susiformuoja visai dėl kitų priežasčių. Praktiškai dėl visų miestuose atsiveriančių smegduobių kalti patys žmonės, teigia „YouTube" kanalo „Practical Engineering" kūrėjas. Smegduobės miestuose susiformuoja dėl prastai prižiūrimų po žeme esančių vamzdynų. Esant vamzdžio trūkiui, gruntas yra iš lėto išplaunamas. Tai gali įvykti gana greitai, tačiau gali tęstis ir keletą metų. Jei šis procesas atitinkamų tarnybų nėra pastebimas, išeitis tik viena – virš ertmės esančio grunto griūtis ir didžiulės duobės susiformavimas.