Būtent tai priverčia mus praleisti papildomą pusvalandį su telefonu rankoje ar priešais kompiuterio ekraną. Pasak technologijų eksperto, Robotikos mokyklos vadovo Pauliaus Briedžio, siekiant, kad mobiliosios aplikacijos būtų kuo patrauklesnės vartotojams, jos kuriamos tiriant smegenų chemines savybes. „Praėjusią savaitę paskelbtas sensacingas vieno iš „Facebook“ įkūrėjų įrašas, kad mes [„Facebook“ kūrėjai – LRT.lt] nuo pat pradžių stengėmės ir žiūrėjom į smegenų chemines savybes, kad kiekvienas „laikas“, kiekvienas bendravimas feisbuke būtų išskiriantis dopamino molekules, kurios yra vienas pagrindinių motyvatorių mums daryti bet ką“, – pasakoja P. Briedis. Pasak jo, jei dopamino smegenyse labai daug (kas nutinka dėl kai kurių narkotikų), mes iš karto prisirišame. „Tos medžiagos būtinos mūsų visiems veiksmams, net ir judėjimui palaikyti. Jeigu jo trūksta, atsiranda ir Parkinsono [ligos] simptomai ir panašūs“, – aiškina technologijų ekspertas. Išsamiau – pokalbio įraše.