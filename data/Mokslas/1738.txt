Rugsėjo 12 d. „Apple“ pristatė ilgai lauktą berėmį „iPhone X“. Diena anksčiau „Xiaomi“ anonsavo antrosios kartos novatorišką „Mi Mix“. Prietaisų su minimaliais rėmeliais rinkoje pasirodo vis daugiau. Tačiau kuris gamintojas sėkmingiausiai kovoja su matmenimis? Elementari matematika leidžia tiksliai apskaičiuoti tiek rėmelių plotį, tiek priekinio paviršiaus naudingą plotą (angl. screen-to-body ratio). Be „Xiaomi Mi Mix 2“ (dvi versijos – įprasta ir kompaktiškesnė visiškai keraminė) ir „iPhone X“, į kandidatų sąrašą pateko kitos berėmės šių metų naujienos („Essential Phone“, „Sharp Aquos S2“), šios žanro tikrasis pradininkas, 2014 metais anonsuotas „Sharp Aquos Crystal X“, korėjiečių flagmanai „LG V30“, „LG G6“ ir „Samsung Galaxy Note 8“, kinų „Nubia Z17“, pirmasis „Xiaomi Mi Mix“ bei tipiškas pastarojo klonas „Doogie Mix“, taip pat „Sony Xperia XZ1“ palyginimui. Kaip matote, nei „Mi Mix 2“, nei „iPhone X“ negalima vadinti labiausiai berėmiais. Antroji „Xiaomi“ flagmanų karta naudingu priekinio skydelio plotu nusileidžia netgi savo pirmtakui. Geriausiai šiuo atžvilgiu pasirodė „Essential“ inžinieriai.