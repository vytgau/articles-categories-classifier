Norint atlikti interneto spartos matavimus naudojantis šiais įrenginiais, nebereikia diegtis jokių mobiliųjų programėlių ‒ matavimai atliekami per įprastą interneto naršyklę, rašoma pranešime žiniasklaidai. Naudodamiesi šiuo RRT įrankiu, vartotojai savarankiškai gali įvertinti jiems teikiamos interneto prieigos duomenų gavimo ir siuntimo spartą, kaupti ir analizuoti gautus matavimų rezultatus, palyginti juos su vidutiniais kitų Lietuvos interneto paslaugų naudotojų atliktų matavimų rezultatais. OOKLA matavimo modulis ir skirtoji RRT tarnybinė stotis leidžia vartotojams itin tiksliai įvertinti, kokią duomenų perdavimo spartą suteikia jų interneto paslaugų teikėjas, o RRT – kaupti ir vertinti duomenis apie Lietuvos interneto paslaugų teikėjų suteikiamą duomenų perdavimo spartą, jų paslaugų kokybę. „Tikimės, kad šis atnaujintas interneto spartos matavimo įrankis bus naudingas vartotojams, kurie dabar jau gali įvertinti interneto spartą ne tik stacionariaisiais, bet ir mobiliaisiais įrenginiais, nediegdami papildomų programėlių, ir palyginti ją su kitų Lietuvos interneto naudotojų patirtimi. Tai vartotojams padės patogiau ir tiksliau įvertinti jiems teikiamų paslaugų kokybę ir priimti tinkamus sprendimus, renkantis jų poreikius atitinkančias paslaugas“, ‒ sakė l. e. RRT direktoriaus pavaduotojo pareigas Ieva Žilionienė. RRT taip pat nuolat atnaujina informaciją apie belaidžio interneto spartą, skelbia judriojo ryšio aprėpčių žemėlapius, teikia patarimus vartotojams, kaip saugiai ir atsakingai elgtis internete, RRT svetainėje https://nebūkberyšio.lt/.