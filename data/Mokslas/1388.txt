1. Laiko tėkmė spartesnė jūsų veidui nei pėdoms, jei tuo metu stovite. Remiantis Alberto Einsteino reliatyvumo teorija, kuo arčiau Žemės centro esate, tuo lėčiau eina laikas, – šis ryšys jau yra išmatuotas. Pavyzdžiui, įkopus į Everesto viršukalnę metai tampa 15 mikrosekundžių trumpesni nei būnant jūros lygyje. 2. Kai Žemėje karaliavo dinozaurai, metus sudarė beveik 370 dienų. Žemės sukimasis lėtėja, nes Mėnulio gravitacija veikia kaip stabdys. Taigi diena per šimtmetį pailgėja apie 1,7 milisekundės. 3. Šis faktas apie laiką jums tikrai patiks: Merkurijaus planetoje diena trunka dvejus metus, rašo untold-universe.org. 4. Mažiausias standartinis laiko mato vienetas – Plancko laikas. Sumirksėti vieną kartą trunka laiko tarpą, Plancko laiko vienetais išreiškiamą skaičiumi 55 su 40 nulių. 5. Fizikos pasaulyje sąvokos „dabar“ tiesiog nėra. Erdvė ir laikas – tai lyg skystis, veikiamas gravitacijos ir netgi mūsų pačių greičio. Kaip sakė A. Einsteinas, fizikai praeitį, dabartį ir ateitį vertina kaip nuolatinę, tačiau vis tik iliuziją. 6. Kadangi šviesai pasiekti mus prireikia laiko, viskas, ką matome, jau likę praeityje. Saulė, kurią galime išvysti dangaus skliaute, yra 8 minučių ir 20 sekundžių senumo, o šviesa, kurią skleidžia kaimynystėje esanti Kentauro proksimos žvaigždė, mus pasiekia būdama apie 4 metų senumo. 7. Atmintyje išliekančios naujos patirtys neabejotinai atrodo ilgesnės nei tos, kurios mums jau yra pažįstamos. Šis įdomus fenomenas žinomas keistumo efekto pavadinimu. Taigi atrodo, kad laikas senstant ima lėkti greičiau, nes vis daugiau dalykų mums jau yra pažįstami. 8. Priežastis, dėl kurios laikrodžiai skirtingose šalyse rodo tą patį laiką, yra paprasta ir aiški: tokiu būdu užtikrinamas sėkmingesnis traukinių tvarkaraščių laikymasis. Iki XIX a. miestai nustatydavo savo laikrodžius pagal vietos laiką ar vidurdienį, taigi laikrodžiai Bristolyje atsilikdavo nuo Londono laikrodžių rodomo laiko 11 minučių. Dėl tokios sistemos žmonės nespėdavo į traukinius, todėl geležinkelių bendrovės ėmė naudoti standartinį Londono laiku grįstą laiką Jungtinėje Karalystėje (JK), o pradžią naujajai sistemai 1840 m. davė „The Great Western Railway“ geležinkelių linija.