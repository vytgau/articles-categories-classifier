Pasimatymų programėlės „Bumble“ kūrėjai sumanė pakviesti savo klientus į išties jaukią vietą, kurioje tvyro šilta ir draugiška atmosfera. Tie, kuriuos domina ne tik virtualus bendravimas, bet ir realūs susitikimai su bendraminčiais, nuo šiol galės rinktis Niujorke atidarytoje užeigoje, pavadinimu „Hive“ (avilys). Visą birželio mėnesį užeiga „BumbleHiveNYC“ buvo atvira kiekvienam, kurio išmaniajame telefone įdiegta programėlė „Bumble“. Tiesioginių susitikimų užeigos lankytojai galėjo pasivaišinti nemokamais gėrimais ir užkandžiais bei pasiklausyti didžėjų leidžiamos hiphopo stiliaus muzikos. Niujorkas, kaip tinkamiausia pirmosios „Bumble“ užeigos vieta, buvo pasirinktas neatsitiktinai. Iš 14 mln. programėlės naudotojų daugelis gyvena skirtinguose miesto rajonuose. Apsiriboti Niujorku idėjos sumanytojai neketina ir jau mąsto apie panašias užeigas kituose pasaulio miestuose.