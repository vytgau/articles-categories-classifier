Šie metai netapo išimtimi ir asociacija paskelbė, jų nuomone, geriausius metų prietaisus. Neaišku, kodėl EISA tai daro nelaukdama metų pabaigos, juk šiemet dar bus pristatyta nemažai įdomių prietaisų. Taigi, jūsų dėmesiui Geriausi telefonai 2017-2018 metų mobilieji prietaisai pagal Europos vaizdo ir garso asociaciją. Geriausia išmaniojo telefono kamera 2017-2018 – „Huawei P10“ Naujausias „Huawei“ flagmanas patobulėjo beveik visais atžvilgiais – pradedant drąsių spalvų dizainu bei spartesne platforma „Kirin 960 Octa“ ir baigiant „Leica“ firmine kamera. „Huawei P10“ dviguba sistema dabar turi 20 milijonų vaizdo taškų monochrominį ir 12 MP spalvotą jutiklius, leidusius įdiegti visiškai naują portreto režimą, skirtą portretinei fotografijai. Priekyje yra 8 milijonų taškų f1.9 asmenukių fotoaparatas, kuris taip pat palaiko portreto režimą ir „Leica“ technologiją, kuri yra pakankamai protinga, kad atpažintų ar paveikslėlyje yra daugiau žmonių, bei gali užfiksuoti platesnius kadrus. Geriausias mobilusis grotuvas – „FiiO X5 3rd gen“ Visi mobilieji prietaisai atkuria muziką, tačiau šis prietaisas šį procesą pakelia į aukštesnį lygį. „Android“ pagrįsto prietaiso su dviem AKM DAC spartą užtikrina keturių branduolių procesorius, o jo valdymui ir informacijos rodymui numatytas 3,97 colių jutikliniu ekranas. 32 GB vidinė atmintis gali būti išplėsta naudojant dvi microSD korteles, kurių kiekviena gali būti iki 512 GB talpos. „FiiO X5“ atkuria visus populiarius muzikos failų tipus, įskaitant hi-res DSD ir FLAC, taip pat veikia su muzikos transliacijos paslaugomis. Bluetooth ir Wi-Fi padės prisijungti prie išmaniojo telefono ar nešiojamojo kompiuterio. Geriausias dėvimas prietaisas – „Huawei Watch 2“ Nesvarbu, ar ieškote madingo laikrodžio, ar naudingo sporto partnerio, „Huawei Watch 2“ tiks abiem atvejais. Šis išmanusis laikrodis, tiek klasikinė, tiek sportinė jo versijos, yra visiškai savarankiškas dėl integruoto 4G modulio. Keraminis rėmelis ir pritaikomas ciferblatas suteikia stilių kiekvienai progai. Aprūpintas GPS ir širdies ritmo jutikliu, jis puikiai tinka jūsų kasdieniam treniruotės procesui, o jo protingos programos kartu su „Google“ padėjėju yra naudingos kiekvieną dieną. Aiškus 1,2 colio apvalus AMOLED ekranas, atsparumas vandeniui ir dviejų dienų veikimo trukmės baterija yra puikus derinys visiems atvejams. Geriausios į ausį įdedamos ausinės – „Sennheiser MOMENTUM“ Naudodamos bateriją ir Bluetooth imtuvą, šios puikaus dizaino belaidės ausinės tiks visais atvejais – jos patogios namuose, stabilios kelyje ir tvirtos sportuojant. Kaip ir tikimės iš šio garsaus vokiško gamintojo, prietaisas gražiai užbaigtas raudonais akcentais. „Momentum“ labai jautrus mikrofonas, NFC ir Bluetooth 4.1 aptX suderinamumas leidžia ausines lengvai susieti su kitais prietaisais bei švariai atkurti telefono pokalbius. Muzika skamba harmoningai ir galingai, o tikslus bosas leidžia tęsti klausymą. Tai puikus kompanionas tiems, kurie mėgsta klausyti muziką kelyje. Geriausias mobilusis garsiakalbis – „JBL Boombox“ Tai rimtas garsiakalbis – jo 20 000 mAh baterija pakankamai galinga, kad galėtumėte pramogauti daugiau nei 20 valandų be pertraukos. „Boombox“ nebijo nei lietaus, nei rūko dėl IPX7 sertifikavimo, o patalpų ir lauko režimų pasirinkimas optimizuoja garsą jūsų norimai vietai. Jei reikia daugiau galios, tiesiog pridėkite vieną ar daugiau „JBL Connect+“ garsiakalbių, kurie sinchronizuojami su juo per „Bluetooth“ vienu mygtuko paspaudimu. Be to, „JBL Boombox“ USB jungtys leidžia įkrauti kitus mobiliuosius įrenginius. Geriausios mobiliosios ausinės – „JBL Everest Elite 750NC“ Atsisveikinkite su kabeliais ir sutikite belaidį Bluetooth ryšį su šiomis labai ypatingomis ausinėmis, galinčiomis pasigirti galinga triukšmo slopinimo sistema. Pastaroji leidžia jums valdyti aplinkos triukšmo lygį, todėl galite visiškai prarasti ryšį su išoriniu pasauliu. „JBL Everest Elite 750NC“ suteikia 20 valandų klausymo laiką ir lengvai atnaujinama per mobilią programėlę, kuri taip pat kontroliuoja daugybę funkcijų. Programuotojams yra įdiegtas netgi SDK, kurio dėka galima sukurti naujas programas specialiai šiam prietaisui. Geriausias pirkinys tarp išmaniųjų telefonų – „NOA Element H10le“ Geriausiu pirkiniu tarp išmaniųjų telefonų EISA šiemet paskelbė nedaug kam girdėtą, kroatų sukurtą prietaisą – „NOA Element H10le“. Asociacija jį vadina pirmuoju pasaulyje išmaniuoju telefonu, naudojančiu dešimties branduolių platformą „Mediatek Helio X27“. Prietaisas taip pat turi 4 GB operatyviosios ir 64 GB vidinės atminties, 13MP dvigubą kamerą, kuri užtikrina aukštos kokybės nuotraukas, o dar vienas 13MP fotoaparatas įtaisytas priekyje. 5,5 colių FullHD AMOLED ekranas perteikia ryškias spalvas ir užtikrina aukštą vaizdo kokybę, o jo 3800mAh talpos baterijos pakaks ilgiau nei daugelio konkurentų atveju. Elegantiškas metalinis „Unibody“ korpusas yra vos 7,1 mm storio ir prideda stiliaus. Visa tai, EISA ekspertų nuomone, šį gražų išmanųjį telefoną daro geriausiu pasirinkimu rinkoje pagal kainos ir kokybės santykį. Geriausias vartotojų išmanusis telefonas 2017-2018 – „Honor 8 Pro“ Geriausiu vartotojų išmaniuoju telefonu EISA šiemet nusprendė paskelbti dar vieną kinų „Huawei“ gaminį – „Honor 8 Pro“. Ekspertus sužavėjo tai, kad net naujausios kartos pažangiuosiuose telefonuose aštuonių branduolių mikroschemų rinkiniai, 6GB RAM ir 64 GB atminties kaupiklis nėra įprasti. Tačiau „Honor 8 Pro“ siūlo būtent tai ir daug daugiau. Šis gražuolis aprūpintas milžinišku 5.7 QHD ekranu ir platforma „Kirin 960“, kuri gali atlikti net sunkiausias užduotis. „Honor 8 Pro“ yra pasiruošęs panardinti jus į VR pasaulį, nes jo įpakavimas virsta kartoniniais akiniais, o 515ppi ekranas puikiai tiks virtualiai realybei. Jo 4000 mAh akumuliatoriaus energijos pakaks ne vienam nuotykiui, o „Huawei“ firminė vartotojo sąsaja „EMUI 5.1“ operacinę sistemą „Android 7.0“ padarė dar patogesne. Geriausias išmanusis telefonas „Samsung Galaxy S8/S8+“ Šis, išskirtiniu būdu pagamintas, flagmanas EISA specialistams patiko metalo ir stiklo derinio bei beveik berėmio „Infinity“ ekrano, kuris tuo pačiu išlaikė patogius matmenis. Ekranas paruoštas HDR, jo kurio kraštinių santykis yra 18,5:9, o jo dydį galima rinktis iš dviejų variantų. Specifikacijose taip pat minimas aukščiausio lygio mikroschemų rinkinys „Exynos 8895“. Be to, „Samsung Galaxy S8“ duetas siūlo puikią 12MP kamerą, automatinį HDR, fazės aptikimo automatinį fokusavimą, OIS ir f/1.7 objektyvą, taip pat užtikrina didesnę apsaugą rainelės nuskaitymo dėka ir gavo visiškai naują balso asistentą „Bixby“. Geriausias mobilusis DAC / ausinių stiprintuvas – „RHA Dacamp L1“ Ši jauna kompanija tapo pastebima rinkoje sukūrusi savo pirmąjį nešiojamą DAC ir ausinių stiprintuvą. Komplektuojamas su visais kabeliais, reikalingais skaitmeniniam prijungimui prie mobiliojo prietaiso, jis gali pasigirti optiniu skaitmeniniu įėjimu ir USB. Audiofilams patiks ausinių išėjimas subalansuotas kartu su įprastiniu 3,5 mm lizdu bei jo dešimties valandų veikimą užtikrinanti baterija. Aukštos kokybės ESS DAC pasižymi detalizuotu ir ryškiu garsu, o jo patikimas aliuminio korpusas yra vienas iš stilingiausių. Muzikos mėgėjams tai yra puikus pasirinkimas.