Savomis rankomis menininkas jau yra sukūręs daugybę marionečių, o pirmasis jo kūrinys – smalsioji antis „Dabchick“. „Man anksčiau matytos, tradicinės už virvučių tampomos marionetės neatrodė tokios organiškos ir stabilios, kaip nejudančios, bet lanksčios lėlės. Todėl kaip atspirties tašką aš pasirinkau nejudančias lėlės. Ilgai galvojau, kaip judančias marionetes padaryti tokias pat realistiškas, kaip ir nejudančios“, – tikina lėlininkas. B. Dixono marionetės išsiskiria tuo, kad nors jos užmaunamos ant rankos plaštakos, tai nėra pirštininės marionetės. Jaunasis britas daug laiko praleidžia dirbtuvėse tobulindamas savo lėles. Visi sujungimai gaminami iš metalo, o kitos dalys iš dervos, silikono arba plastiko. Visas reikalingas medžiagas jis perka internetu. „Kuriant marionetes, reikia išspręsti dvi problemas. Pirmiausia turi žinoti, kokią konkrečią lėlę nori pasigaminti. Paskui reikia ją pritaikyti savo rankai, atsižvelgti į asimetriją ir į tai, kaip ji turėtų judėti. O tai kartais sunku įsivaizduoti. Bandau sujungti tuos du dalykus, rasti tinkamas proporcijas, tinkamus judesius ir dar pagalvoti apie estetinį vaizdą. Tai sudėtinga“, – kalba B. Dixonas. Į „YouTube“ jaunasis britas yra įkėlęs filmukų, kuriuose jo lėlės atsiduria įvairiose kasdieniškose situacijose. Čia pagrindinį vaidmenį visuomet vaidina jo Smalsioji antis, kuri šiuo metu jau turi 150 tūkst. sekėjų.