Per dešimtmetį „WikiLeaks“ paviešino apie 10 milijonų vyriausybinių dokumentų. Pasaulinio dėmesio iki šiol daugiausia sulaukia Jungtinių valstijų paslaptys. Po to, kai neseniai „WikiLeaks“ atskleidė apie bnesąžiningus Demokratų partijos vidinius susitarimus, gimtadienio proga – stebėtojai tikisi vadinamojo „Spalio siurprizo“ – naujo nutekinimo, esą galinčio pakeisti Amerikos rinkimų eigą. Demokratės Hilarry Clinton kritikas, J. Assange`as yra žadėjęs netrukus paviešinti kažką stambaus. Kaip tik šiandien iš Ekvadoro ambasados – kurioje jam suteiktas politinis prieglobstis – J. Assange`as ketina viešai kreiptis į šalininkus, tačiau apie ką – neskelbiama. Visgi „WikiLeaks“ susilaukia ir kritikos: dėl Donaldui Trumpui naudingo šališkumo, asmeninių sąskaitų su Amerikos administracija suvedinėjimo ar Rusijos poziciją primenančios retorikos.