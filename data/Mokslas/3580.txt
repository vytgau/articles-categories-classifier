Šios ir kitos grėsmės daro įtaką realiame gyvenime, skelbia „Microsoft“ po atlikto tyrimo. Kaip parodė tyrimas, 65 proc. žmonių yra patyrę bent vieną nemalonų atvejį internete. Visi pavojai buvo suskirstyti į keturias grupes: pusė apklaustųjų patyrė įkyrias patirtis, keturi iš dešimties užgaulius, 30 proc. intymius, o 19 proc. – reputacijos žeminimo atvejus. Iš visų kategorijų respondentai daugiausia skundėsi dėl nenorimų žinučių iš nepažįstamųjų (43 proc.), nepageidaujamų intymių žinučių (24 proc.), įžeidžių komentarų (22 proc.), „trollinimo“ (21 proc.), priekabiavimo (17 proc.) ir neapykantos kupinos kalbos atvejų (16 proc.). Ppusė apklaustųjų teigia, kad yra labai susirūpinę interneto aplinkos pavojais, bet šeši iš dešimties nežino, kur kreiptis pagalbos. Susidūrę su panašiomis situacijos, keturi iš dešimties respondentų mažiau pasitiki žmonėmis internete, o 30 proc. – už jo ribų. Taip pat 23 proc. teigia patiriantys daugiau streso ir nemigos atvejų, kiek mažiau nei penktadalis prarado draugą, 17 proc. stengėsi išvengti susitikimo su įžeidžių komentarų autoriumi, o 15 proc. – pajuto depresijos požymių. Taisyklės bendravimui internete Norint kurti gerus abipusius ryšius internete, tereikia vadovautis keliomis auksinėmis taisyklėmis. Pirma, internete reikėtų bendrauti pagarbiai, kiekvieną situaciją vertinti objektyviai. Antra, gerbti skirtumus ir kitokias pažiūras, o kai iškyla nesusipratimai, bandyti išvengti asmeniškumų bei įžeidimų. Trečia, prieš veliantis į kokį nors konfliktą, apgalvoti savo veiksmus ir nerašyti ar siųsti ką nors, kas gali įžeisti žmogų ar pažeminti jo orumą. Ketvirta, užtarti kitus, kurie internete patiria išnaudojimą ar netinkamą elgesį. Jei tai nepadeda, pranešti apie nusižengimus atsakingiems asmenims. Vasario 7 d. Europoje minima Saugesnio interneto diena.