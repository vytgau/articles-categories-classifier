Nuo sausio mėnesio pabaigos šio modelio telefoną bus galima įsigyti ir Lietuvoje. „Naujausiame „Galaxy A“ serijos telefone integruotos svarbiausios ir vartotojų ypač vertinamos mūsų flagmanų savybės ir funkcijos – didelis ekranas dviguba priekinė kamera bei premium klasės dizainas. Patobulintas modelis puikiai atliepia augančius vartotojų poreikius, nes pristatydami net ir vidutinės klasės išmaniuosius siekiame, kad šie suteiktų kuo daugiau pasirinkimo laisvės ir patogumo“, – sako Simonas Skupas, „Samsung Electronics Baltics“ padalinio Lietuvoje vadovas. Dar geresnė nuotraukų ir asmenukių kokybė Naujas modelis turės patobulintą 16 MP F1.7 galinę ir dvigubą, tobulai asmenukėms pritaikytą 16MP + 8MP F1.9 priekinę kamerą. Pažangi dvigubos kameros technologija leis pasirinkti norimą asmenukės tipą – bus galima pasirinkti tarp portretinės nuotraukos su švariu fonu ar pritraukto vaizdo su visu fonu. Be to, naudojant pažangią „Live Focus“ funkciją nuotraukose vartotojas lengvai išgaus „bokeh“ – suliejimo – efektą. Patobulinta kamera leis įamžinti ryškius vaizdus net ir esant silpnam apšvietimui. Naujasis įrenginys taip pat siūlo begalę linksmų nuotraukų redagavimo įrankių: savo asmenukes vartotojas galės puošti įvairiais lipdukais, o maisto fotografijas patobulinti su „Food Mode“ režimu. Telefone integruota skaitmeninė vaizdo stabilizavimo sistema „VDis“ leis nufilmuoti ryškius vaizdo filmukus net ir drebant kamerai, o su pagreitintų vaizdo įrašų kūrimo – hyperlapse – funkcija dabar bus galima kurti dar ilgesnius filmukus. Patogus kasdienis palydovas Naujas modelis turi metalinį korpusą ir iš abiejų pusių yra dengtas stiklu. Elegantiškas stiklo ir metalo rėmas, vientisa įrenginio forma leis dar patogiau stebėti ir valdyti telefone esantį turinį. Naujasis telefonas turi didesnį „Infinity Display“ ekraną, kuriame vartotojams patogiau žiūrėti filmus ar žaisti žaidimus. Šis modelis yra pirmasis „Galaxy A“ serijos išmanusis telefonas, kurį galima naudoti su „Samsung Gear VR“ virtualios realybės akiniais. Naujame išmaniojo telefono modelyje integruota iki šiol tik „Samsung“ flagmanuose buvusi „Always-On Display“ funkcija. Ji užtikrina, kad užrakinto išmaniojo ekrane visada rodomas laikas, data, kalendorius, baterijos įkrovimo laikas ir kitos funkcijos. Įrenginys atitinka IP681 standartą, todėl telefonas yra atsparus vandeniui ir dulkėms. Į telefoną bus galima įdėti microSD kortelę, tai leis padidinti jo atmintiį iki 256 GB. Išankstiniai naujojo telefono užsakymai bus priimami nuo sausio 9 d., o oficialūs pardavimai Lietuvoje prasidės nuo sausio 26 d. Vartotojai galės pasirinkti iš kelių įrenginio spalvų – juodos, auksinės ir pilkos orchidėjų.