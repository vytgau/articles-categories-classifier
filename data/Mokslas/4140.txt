Theverge.com rašė, kad tai – sunkiausias galvosūkis, kurį „SpaceX“ kada nors teko išspręsti. Dabar žinoma, kad tolimesni raketų bandymai vyks nuo gruodžio vidurio. Kalbėdamas CNBC E. Muskas patvirtino, kad prie sprogimo prisidėjo skystas helis, anglies pluoštas ir kietas deguonis, kuris yra toks šaltas, kad iš tikrųjų tampa kietuoju kūnu. E. Muskas davė keletą užuominų, kad itin šaltas skystas deguonis, kurį „SpaceX“ naudoja kaip kurą, išties tapo toks šaltas, kad tapo kietuoju kūnu. Jis galėjo sureaguoti su anglimi, įžiebdamas ugnį, sukėlusią sprogimą.  „SpaceX“ daug detalių nepateikė, ji atsisakė komentuoti ir tai, ką E. Muskas paskelbė CNBC. Be to, neaišku, kodėl skystas deguonis tapo kietu.