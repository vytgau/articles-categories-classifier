„Priešingai nei skelbia kai kurie pranešimai, NASA nėra paruošusi jokio pranešimo apie nežemišką gyvybę“, - „Twitter“ rašė NASA mokslinių tyrimų srities vadovas Thomas Zurbuchenas. Contrary to some reports, there’s no pending announcement from NASA regarding extraterrestrial life.— Thomas Zurbuchen (@Dr_ThomasZ) June 26, 2017  „Anonymous“ paskelbtas siužetas buvo paskelbtas socialiniame tinkle „Youtube“, jame girdimas pranešėjo balsas ir matomi keli seni skraidančius objektus užfiksavę vaizdo įrašai. Jame taip pat matomas žmogus su Guy Fawkeso kauke, kuri siejama su „Anonymous“ judėjimu. „Mes esame prie vieno didžiausių, precedento neturinčių istorinių atradimų ribos“, - vaizdo įraše cituojamas T. Zurbuchenas. Tačiau cnet.com rašo, kad ši citata yra išimta iš konteksto, nes kai T. Zurbuchenas tai pasakė, jis kalbėjo apie ilgalaikę perspektyvą: artimiausius metus ar net dešimtmečius, tačiau iš vaizdo įrašo susidaro kitoks įspūdis. Nors tiesa yra ir tai, kad NASA gana dažnai kalba apie galimą gyvybę kosmose, ieškoma tam tinkamų sąlygų ar buvusios gyvybės egzistavimo pėdsakų. Visgi kol kas nėra oficialiai paskelbta, kad kosmose aptikta nežemiškos gyvybės, nors tikimasi ją rasti per artimiausią dešimtmetį, du ar tris. „Ar mes vieni Visatoje? Kol mes dar nežinome, vykdome misijas, kurios galėtų padėti atsakyti į šį fundamentalų klausimą", - „Twitter“ rašė T. Zurbuchenas. Are we alone in the universe? While we do not know yet, we have missions moving forward that may help answer that fundamental question.— Thomas Zurbuchen (@Dr_ThomasZ) June 26, 2017 Kalbant apie „Anonymous“, svarbu atminti, kad ši organizacija nėra centralizuota, tad prie jos gali prisijungti visi norintys ir pateikti savo poziciją kaip „Anonymous“, ji yra vertinama prieštaringai. Pasklebtą vaizdo įrašą peržiūrėjo daugiau nei 2 mln. žmonių. 