Pasak antivirusinių programų „eScan“ kūrėjų, „Fireball“ ne tik įdiegia reklamines programas, bet ir pakeičia numatytuosius naršyklių paieškos variklius į fiktyvius, kurie nukreipia užklausas į yahoo.com arba google.com. Šie fiktyvūs paieškos varikliai gali šnipinėti vartotojus ir atsisiųsti kitas kenksmingas programas, rašoma pranešime spaudai. Nors reklaminių programų diegimas kartu su įvairia, dažniausiai nemokama programine įranga dažnai yra priimtinas daugeliui vartotojų, saugumo ekspertai nerimauja, kad „Fireball“ jau atsisiuntė daugiau, nei 250 milijonų įrenginių visame pasaulyje. „Fireball“ kelia susirūpinimą vien dėl to, kad ši programa atsisiunčia reklamines programas, kurios gali įdiegti galinių durų virusus. Tokiu būdu programišiai gali vykdyti didelio masto atakas ir telkti kompiuterius į nuotoliniu būdu valdomų „zombių“ tinklą“, – paaiškina įmonės „Baltimax“ pardavimų vadovas Deividas Pelenis. Saugumo ekspertai pataria vartotojams nesisiųsti nelegalių programų, o diegiant bet kokią programinę įrangą pasirinkti diegimą rankiniu būdu, kad būtų galima atšaukti nepageidaujamų papildomų programų diegimą. Radus kompiuteryje reklamines ar kitas įtartinas programas patariama jas kuo skubiau pašalinti. Rekomenduoja ne tik naudoti reklamines programas blokuojančias antivirusines programas, bet ir reguliariai tikrinti savo naršyklių nustatymus.