Šiemetinėje parodoje kompanija „Samsung“ pristatė namų ūkio technologijų naujienas. Buitinės technikos įdomybių sąrašą bendrovė papildė geriausios inovacijos apdovanojimą pelniusiu naujos kartos išmaniuoju šaldytuvu „Family hub“ ir skalbykle su revoliucine „QuickDrive“ technologija, rašoma pranešime žiniasklaidai. „2016 m. pristatytas šadytuvas „Family Hub“ iš karto sulaukė didelio pirkėjų dėmesio. Pirkėjai greitai pajuto, kad išmaniosios jo funkcijos itin palengvina kiekvienos šeimos kasdienybę. Atsižvelgdama į klientų atsiliepimus, bendrovė šiemet pristatė naują „Samsung Family Hub“ šaldytuvo modelį, kuris pasižymi didesne talpa ir yra praturtintas pažangiomis funkcijomis. Parodoje taip pat buvo pristatyta ir skalbyklė su „QuickDrive“ technologija, dėl kurios skalbimo procesas sutrumpėja kone per pusę“, – sakė Miroslavas Ramanavičius, „Samsung“ buitinės elektronikos pardavimų vadovas Baltijos šalyse. Išmaniosios namų technikos – lengvesnė kasdienybė Pasak M. Ramanavičiaus, šaldytuve „Family Hub“ integruoti pažangiausi sprendimai: asmeninis balso asistentas „Bixby“, „SmartThings“ (išmaniųjų daiktų) aplinka bei daiktų interneto centro technologija. Išmaniųjų daiktų aplinka „SmartThings“ vartotojui leis šaldytuvą susieti su kitais įrenginiais, o viską valdyti jis galės naudodamasis vos vienu šaldytuvo korpuse integruotu liečiamuoju ekranu. Šaldytuve integruotos programėlės palengvins kasdienį apsipirkimą, pasiūlys patiekalų receptus pagal šeimos valgymo įpročius ir praneš, kur galima įsigyti pigesnius maisto produktus. Taip pat naujuose šaldytuvuose integruota išmanioji lenta, ant kurios galima lengvai rašyti įvairius raštelius namiškiams. Taip pat ji leis matyti, kas skambina į lauko duris, reguliuoti temperatūrą namuose ar stebėti, kaip kitame kambaryje miega kūdikis. Pavasarį prekyboje pasirodysiančiame šaldytuve integruotas asmeninis balso asistentas „Bixby“ savarankiškai atpažįsta kiekvieno šeimos nario balsus, tad vos su juo pasisveikinus, asistentas suteiks konkretų asmenį dominančią informaciją. Taip pat Las Vegase pristatytą šaldytuvą galima prijungti prie išmaniojo telefono ar kito įrenginio ir klausytis muzikos ar žiūrėti kitą interaktyvų turinį. Dvigubai sutrumpintas skalbimo laikas Parodoje taip pat pristatytas ir naujas skalbyklės modelis „WW6850N“ su „QuickDrive“ technologija. Kompaktiško dydžio, 24 centimetrų skalbimo mašina skalbinius išskalbs net 35 proc. greičiau nei iki šiol bendrovės gaminti modeliai. „QuickDrive“ technologiją sudaro patobulintas skalbyklės būgnas ir jo gale esantis diskas, kuris skalbimo metu sukasi priešinga kryptimi, sukuria galingą dinaminį efektą ir priverčia skalbinius judėti keturiomis kryptimis – aukštyn ir žemyn, pirmyn ir atgal. Tokiu būdu kruopščiai pašalinami visi nešvarumai, o pats skalbimo ciklas tampa daug efektyvesnis. Išmaniųjų daiktų aplinka „SmartThings“ vartotojui skalbyklę leidžia susieti su kitais išmaniaisiais įrenginiais, o skalbimo asistentas „Q-rator“ vartotojui patars kokią skalbimo programą pasirinkti, suplanuos skalbimo laiką, o integruotuose „HomeCare Wizard“ ekranuose visa reikiama įrenginio ir skalbimo instrukcija bus išdėstyta aiškiai ir paprastai.