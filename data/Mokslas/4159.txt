Modelis „Meizu Pro 6s“ gavo 12 megapikselių modulį su f/2.0 diafragma, optiniu vaizdo stabilizavimu, lazeriniu PDAF fokusavimu ir šešių linzių optika. Dizainą ir toliau diktuoja žiedinė blykstė, esanti aplink minėtą lazerinio automatinio fokusavimo modulį, taip pat metalinis aukso, juodos, sidabro arba rožinės spalvos korpusas bei 2.5D stiklas. Viena iš maloniausių naujojo flagmano ypatybių tapo iki 3060 mAh („Pro 6“ buvo – 2560 mAh) padidinta akumuliatoriaus talpa, todėl budėjimo trukmė turėtų pastebimai išaugti. Nepaisant to, prietaiso matmenys nepasikeitė – tie patys 147,7 x 70,8 x 7,3 mm. Svoris taip pat išliko 163 gramai. „Meizu Pro 6s“ techniniai duomenys atitinka jo pirmtako lygį: 5,2″ Super AMOLED ekranas su 1080p raiška ir paspaudimo jėgą atpažįstančia technologija „3D press“, kurį saugo 2.5D „Gorilla Glass 3“ stiklas, „MediaTek Helio X25“ lustas, 4 GB RAM, 64 GB ROM (ši iteracija 32 GB versija neturi), 5 megapikselių priekinis modulis, „Cirrus Logic CS43L36“ DAC, pirštų atspaudų skaitytuvas „mTouch 2.1“, greito įkrovimo technologija ir „Android Marshmallow“ su „FlyMe OS 5.2“ vartotojo sąsaja. Kinijoje naujiena kainuos apie 360 eurų. Meizu Pro 6s With 3060mAh Battery, 12-Megapixel Camera Launchedhttps://t.co/Fk2sOHoewv pic.twitter.com/f4irv49lIe— Gadgets 360 (@Gadgets360) November 4, 2016 