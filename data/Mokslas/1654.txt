25 metus elektronikos prietaisus taisantis technikas Leonas Šukys sako pastebintis, kad šiandien pagaminti įrenginiai sugenda greičiau, tačiau dėl to kartais kalti ir patys naudotojai. To priežastys - jų savininkai jų netausoja ir elgiasi neatsakingai. Dalies gedimų, pasak jo, galima išvengti pasinaudojus paprastu patarimu. „Patarimas pirmiausia yra vienas – skaitykime instrukciją, ten yra viskas parašyta: kaip vartoti, kada vartoti“, – sako L. Šukys. Tuo metu Vilniaus Gedimino technikos universiteto profesorius Vytautas Bučinskas priduria, kad dažnai elektroninių prietaisų keitimas net nėra susijęs su fiziniu gedimu, bet tik mūsų pačių norais. „Be abejo, nauja technika tarnauja trumpiau. Iš kitos pusės galėčiau jūsų paklausti, ar norėtumėte turėti 20 metų senumo telefoną?“, – klausia profesorius. Pastebima, kad elektronikos prietaisai labai dažnai ne sugenda, o kaip sako specialistai, pasensta morališkai ir mūsų nebetenkina jų atliekamos funkcijos.