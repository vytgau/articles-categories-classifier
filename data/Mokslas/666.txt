Didesnis už Burdž Kalifą, aukščiausią pastatą pasaulyje, – toks asteroidas šį sekmadienį praskries netoli Žemės. Beveik kilometro skersmens dangaus kūną mokslininkai aptiko prieš 14 metų ir nuo tada akylai stebi. „Tai bus ganėtinai nemažas asteroidas, jo skersmuo yra vertinamas nuo 0,5 iki 1 km. Jis pralėks 10 kartų didesniu atstumu negu mėnulis yra nutolęs nuo Žemės. Tai yra beveik 4 mln. km“, – sakė VU Taikomosios fizikos ir astronomijos instituto mokslo darbuotojas Vidas Dobrovolskas. Tačiau svarbu ne tik dydis, bet ir greitis. Arčiausiai pro Žemę asteroidas skries 34 kilometrų per sekundę greičiu, o tai – net 16 kartų greičiau už greičiausią pasaulyje orlaivį. Ar verta nerimauti dėl šio asteroido, domisi Gintarė Jackevičiūtė. Žiūrėkite reportažą čia.