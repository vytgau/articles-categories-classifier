„Open AI“ buvo viena pirmųjų „Microsoft's Azure N-Series Virtual Machines“, galingos debesų kompiuterijos paslaugos, naudojančios „Nvidia“ grafinius procesorius, klientė. Bendrovės bendradarbiaus dirbtinio intelekto tyrimuose ir pritaikyme, antradienį savo tinklaraščiuose paskelbė „Microsoft“ ir „Open AI“. „Ateinančiais mėnesiais panaudosime nuo tūkstančių iki dešimčių tūkstančių tokių prietaisų, kad padidintume ne tik eksperimentų skaičių, bet ir apimtis“, – savo tinklaraštyje rašė „Open AI“. „Microsoft“ investuoja į dirbtinio intelekto tyrimus ir produktų tobulinimą įvairiose srityse, nuo medicinos iki botų – programų, kurios kalbasi su vartotojais ir atlieka automatizuotas užduotis. Generalinis direktorius Satya Nadella ne kartą kalbėjo apie etikos taisykles, vystantis dirbtiniam intelektui, bei būdus, kaip geriausia panaudoti jo teikiamą naudą. E. Muskas, „Tesla Motors“ ir „Space Exploration Technologies“ vadovas, kartu su „Y Combinator“ vadovu Samu Altmanu gruodį įkūrė nepelno siekiančią organizaciją „Open AI“, siekdamas užtikrinti, kad dirbtinis intelektas yra tobulinamas saugiai, o jo teikiama nauda tinkamai paskirstoma.