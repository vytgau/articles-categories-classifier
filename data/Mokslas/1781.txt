Bendrovė yra „Apple“ atstovu Baltijos šalyse, operatorius pagal gamintojo rekomendacijas specialiai jų įrenginiams pritaikė savo tinklą. Pirmieji „Apple“ flagmaną įsigyti galės iš anksto užsiregistravę įmonės interneto parduotuvėje. „Bitė Lietuva“, „Apple“ partneris Lietuvoje, išankstinius užsakymus „iPhone 8“ ir „iPhone 8 Plus“ pradės rugsėjo 22 dieną, o įrenginiai juos užsisakiusius klientus ir salonus pasieks rugsėjo 29 dieną. „iPhone X“ iš anksto užsisakyti bus galima nuo spalio 27 dienos, o pirkėjus ir salonus jie turėtų pasiekti lapkričio 3 dieną. Tokiomis pat dienomis išmaniuosius planuoja pristatyti ir „Tele2“. „Telia“ taip pat skelbė, kad rugsėjo 22 d. galima bus užsisakyti „iPhone 8“ ir „iPhone 8 Plus“. „iPhone X“ užsakymus „Telia“ pradės priiminėti spalio 27 d. Naujieji telefonų modeliai pristatyti antradienį, specialaus renginio Kalifornijoje metu. „iPhone“ – vienas populiariausių telefonų visame pasaulyje. Anot žurnalo „Forbes“, nuo pirmojo modelio pasirodymo, pasaulyje parduota 1.2 mlrd. „Apple“ išmaniųjų telefonų. Pirmasis „iPhone“ buvo pristatytas 2007 m., o šiemet kompanija švenčia „iPhone“ dešimtmetį.