Londone galima savo kailiu patirti visus „Absoliutaus blogio“ siaubus – tokiu būdu nuspręsta oficialiai pristatyti naują kompiuterinį žaidimą „Resident Evil 7: Biohazard“. Unikalus siaubo eksperimentas, pasibaigęs sausio 23 dieną, realybėje atkartoja vieną iš žaidimo etapų – veiksmas vyksta apgriuvusiame apleistame name. Geras 40 minučių šiai unikaliai patirčiai pasiryžusieji ieškojo būdų, kaip įminti mįsles, įveikti visas kliūtis ir per kuo trumpesnį laiką ištrūkti į laisvę. Resident Evil 7: Biohazard“ bus galima žaisti „PlayStation 4“, „Xbox One“ ir kompiuteriuose su „Windows“ operacine sistema. Oficialiai žaidimas Europos ir Šiaurės Amerikos rinkoms pristatomas jau šiandien – sausio 24 dieną.