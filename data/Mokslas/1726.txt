Apskaičiuota, kad 4000 kompiuterių tinklo savininkas per mėnesį gali padidinti savo pelną iki 30 000 JAV dolerių, o iš 5000 botnet kompiuterių tinklo nusikaltėliai gali išgauti daugiau nei 200 000 JAV dolerių, rašoma pranešime spaudai. „Bitcoin“ ir kitų kripto-valiutų sandara leidžia manyti, kad vartotojas, naudodamas kompiuterius, turinčius specializuotą „kasybos“ programinę įrangą, gali ne tik pirkti, bet ir sukurti naują valiutos vienetą (arba monetą). Tačiau, atsižvelgiant į kripto-valiutų koncepciją, kuo daugiau monetų pagaminama, tuo daugiau laiko ir skaičiavimų reikia norint sukurti naują monetą. Prieš keletą metų, kenkėjiškos programos įdiegiančios „Bitcoin“ kasyklas (kurios naudoja aukos kompiuterius, kad išgautų virtualią valiutą nusikaltėliams), buvo įprastas reiškinys, bet kuo daugiau „Bitcoin“ buvo iškasama, tuo sunkiau buvo išgauti naują vienetą. Taigi, šis procesas tapo nenaudingas: potenciali finansinė nauda, kurią nusikaltėliai galėjo gauti iš „Bitcoin“, nepadengė investicijų, kurias jiems reikėjo įdėti į kenkėjiškų programų kūrimą, paskirstymą ir infrastruktūrą. Tačiau „Bitcoin", pirmosios ir garsiausios kripto-valiutos kaina, kuri per pastaruosius keletą metų sparčiai augo nuo šimtų iki tūkstančių dolerių už vienetą, sukėlė realią „kripto-valiutos karštinę“ visame pasaulyje. Šimtai entuziastų ir pradedančiųjų pradėjo leisti savo „Bitcoin“ alternatyvas, kurių daugelis, per palyginti trumpą laiką, taip pat įgijo didelę rinkos vertę. Šie kripto-valiutų rinkos pokyčiai neišvengiamai atkreipė kibernetinių nusikaltėlių dėmesį, dabar jie grįžta prie sukčiavimo schemų, kurių metu slapta įdiegę kripto-valiutos „kasybos“ programas į tūkstančius kompiuterių. Remiantis naujausiais „Kaspersky Lab“ ekspertų tyrimais, nusikaltėliai botnetų „kasybos“ programinę įrangą išplatina naudodami reklamines programas, kurias vartotojai į savo įrenginius įsidiegę savanoriškai. Kai reklaminė programa įdiegta į aukos kompiuterį, ji atsisiunčia kenksmingą komponentą: kripto-valiutos kasimo programą. Šis komponentas įdiegia „kasybos“ programinę įrangą ir atlieka tam tikrus veiksmus, kad įsitikintų, kad kasyklos darbas vyks kuo ilgiau. Gali būti atliekami šie veiksmai: bandoma išjungti saugos programinę įrangą, stebimi visų programų paleidimai ir sustabdoma jų veikla, jei įjungiama programa, kuri stebi sistemos veiklą ar joje veikiančius procesus, įsitikinama, kad „kasybos“ programinės įrangos kopija yra kietajame diske ir ją atkuria, jeigu ji ištrinama. Kai tik „iškasamos“ pirmosios monetos, jos pervedamos į nusikaltėlių pinigines, o aukos lieka su sulėtėjusia kompiuterine įranga ir didesnėmis elektros sąskaitomis. Remiantis „Kaspersky Lab“ pastebėjimais, nusikaltėliai dažniausiai naudoja dvi kripto-valiutas: „Zcash“ ir „Monero“. Pasirenkamos šios konkrečios valiutos, nes jos leidžia anonimizuoti pervedimus ir piniginės savininkus.