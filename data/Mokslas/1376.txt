Nors mažai žinoma apie šią povandeninę olą, pradinis tyrimas rodo, kad, nepaisant plataus koralų nykimo visame Didžiajame barjeriniame rife, pačioje oloje jų formavimasis vyksta sėkmingai, rašoma dailymail.co.uk. Tai anksčiau aprašė geologai, o dabar mokslininkai nutarė išsamiau patyrinėti paslaptingąją „Mėlynąją olą“. Johnny Gaskellas, jūrų biologas iš Whitsundays Australijoje, neseniai „Instagrame“ pasidžiaugė nuostabia „Blue Hole“ nuotrauka. Yesterday's Blue Hole mission in the Great Barrier Reef. This Blue Hole has previously been explored and documented by geologists who suggested it could be even older than the famous Great Blue Hole, in Belize. It's location is in one of the least explored parts Great Barrier Reef, over 200km from our home @daydreamislandresort . To get there we had to travel overnight for 10 hours and time the tides perfectly... Was well worth it! Inside the walls was similar to the site we explored a few weeks back, but this hole was deeper and almost perfectly circular. We dived down to just over 20m yesterday, before hitting bare sediment, that slowly sloped towards the centre. Again it was great to see big healthy coral colonies. Stay tuned for video footage of the coral within... A post shared by Marine Bio | UW Photographer (@johnny_gaskell) on Oct 29, 2017 at 8:43pm PDT Jis rašė: „Ši povandeninė ola anksčiau buvo aprašyta geologų, kurie teigė, kad ji gali būti susiformavusi dar anksčiau, nei žinoma „Didžioji mėlynoji skylė“ (angl. „Great Blue Hole“) prie Belizo. „Žydroji ola“ yra vienoje mažiausiai ištirtų Didžiojo barjerinio rifo dalių. Norėdami ten patekti, mes turėjome keliauti naktį 10 valandų ir gerai apskaičiuoti galimus potvynius ir atoslūgius. Bet buvo tikrai verta!“ – tikina mokslininkas. Nardytojų komanda paniro šiek tiek daugiau nei 20 metrų žemyn į povandeninę olą. J. Gaskellas pridūrė: „Buvo puiku pamatyti dideles ir sveikas koralų kolonijas.“ Sveikų koralų atradimas yra tikrai gera žinia, mat mokslininkai ne kartą įspėjo, kad Didįjį barjerinį rifą sudarantys koralai bąla greičiau, nei buvo galima įsivaizduoti. Šio proceso priežastis – neįtikėtinais tempais vykstantis pasaulio klimato atšilimas. Koralų balimą arba blukimą sukelia kokios nors neįprastos aplinkybės, kaip antai pakilusi jūros vandens temperatūra. Pakitus įprastoms sąlygoms nuo koralų paviršiaus atitrūksta labai smulkūs fotosintezę vykdantys ir spalvą suteikiantys dumbliai, o be jų likę pliki skeletai pasmerkti žūčiai. Tokios povandeninės olos iš esmės yra smegduobės, susiformavusios per pastaruosius ledynmečius, kai jūros lygis buvo 100–120 metrų žemiau nei dabar.