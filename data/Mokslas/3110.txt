„Apple“ primena, kad naudojant nesertifikuotus prietaisų krovimo priedus, rizikuojate savo įrenginiais, tų priedų laidai gali būti lengvai pažeidžiami, kaisti ar netinkamai prisijungti prie įrenginių, galiausiai, gali nepavyksti sinchronizuoti ir krauti elektronikos. Kaip atskirti klastotę nuo originalo? „Apple“ originaliems USB jungties krovikliams naudoja kelis standartinius užrašus, tad juos verta žinoti. Ant originalių kroviklių gali būti užrašyta anglų kalba „Designed by Apple in California“ (liet. „Sukurta „Apple“, Kalifornijoje) ir priduriama arba „Assembled in China“ (liet. „surinkta Kinijoje“), arba „Assembled in Vietnam" (liet. „surinkta Kinijoje“), arba „Indústria Brasileira“ (liet. „pagaminta Brazilijoje“). Po šio užrašo seka 12-os skaitmenų numeris, rašo support.apple.com. Svarbu žinoti ir tai, kad kroviklio kabelis yra apie 18 cm nuo USB jungties. Štai vienas originalaus užrašo pavyzdžių: Yra ir daugiau bruožų, kurie leidžia atskirti originalą nuo klastotės. Dažniausiai, klastotę išduoda jos dalių papilkėjimai, neatitinkantys standartų dydžiai, netolygios formos ar papildomos spalvos be baltos, pilkos ir auksinės. Štai keletas pavyzdžių, kaip atrodo originalai (kairėje), o kaip gali atrodyti klastotės (dešinėje).  Svarbu ir tai, kad priedai prie „Apple“ įrenginių būtų įsigyjami iš oficialių gamintojų atstovų. Paprastai tokių pardavėjų tinklalapyje yra parašyta „Apple Premium Resellers“.