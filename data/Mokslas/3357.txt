Kūrėjai pasauliniame mobiliųjų telefonų kongrese Barselonoje pademonstravo patikimą ir saugią atpažinimo pagal akies rainelę sistemą. Į išmanųjį telefoną įmontuoti rainelės skeneriai. Po dvejų metų visi išmanieji telefonai bus su biometrinio identifikavimo sistema, sako „Eyelock“ vadovas Džefas Karteris. Programa identifikuoja pagal 240 parametrų. Ji funkcionuoja 60 centimetrų atstumu. Infraraudonieji jutikliai identifikuoja naudotoją, net jei jis – su akiniais nuo saulės. Sistema atskiria gyvą akį ir jos nuotrauką, pavyzdžiui, atspausdintą ant popieriaus. Identifikavimo pagal akies rainelę sistemos kūrėjai mano, kad sistema bus naudojama atlikti banko operacijoms ir pirkimui su išmaniaisiais telefonais.