Kopenhagos centre esančiame ežere esantis gulbės lizdas atrodo lyg šiukšlių krūva. Joje turės augti netrukus iš kiaušinių išsirisiantys gulbiukai. Aplinkosaugininkai perspėja, kad aplinkos užteršimas šiukšlėmis, o ypač plastiku, yra didelė problema ir kelia grėsmę laukiniams gyvūnams. Baisiausia net ne tai, kad jie priversti gyventi tarp atliekų, o tai, kad jie mažus plastiko gabaliukus suėda ir vėliau nuo to žūsta.  Šią savaitę visoje Danijoje vyksta aplinkos tvarkymo akcija, panaši į Lietuvoje jau šį savaitgalį startuosiančią akciją „Darom“. Pernai šios inicityvos metu Danijoje buvo surinkta 110 tūkst. skardinių ir 155 tūkst. kilogramų šiukšlių.