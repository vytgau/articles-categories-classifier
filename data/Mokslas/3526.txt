Technologijų milžino akcijos pirmadienį pasiekė 133,42 JAV dol. (125,88 eur) už akciją ribą ir taip pralenkė 2015-ųjų vasarį užfiksuotą rekordą - tada „Apple“ akcija kainavo netoli 133 JAV dol. (125,49 eur). 700 mlrd. JAV dol. (660,45 mlrd. eur) vertės kompanijos akcijos per pastaruosius metus kilo iš viso apie 41 proc. bei daugiau nei 9 proc. nuo sausio 31 d., kai „Apple“ ketvirtinė ataskaita parodė, kad kompanijos pajamos augo, o tam padėjo geresni, nei tikėtasi, kompanijos flagmano „iPhone“ pardavimai. Praėjusių metų rugsėjį pasirodžiusio „iPhone 7“ pardavimai bendras kompanijos pajamas padidino 3 proc., iki 78,4 mlrd. JAV dol. (73,97 mlrd. eur). Be to, akcijoms pakilti virš 133 JAV dol. padėjo 10-ajam „iPhone“ telefonų serijos jubiliejui skirto modelio laukimas.