Jau kitą savaitę net tris dienas Vilniuje vyks kūrybiškumo festivalis „Login 2017”, šiemet keičiantis tradicijas ir išsibarstęs po skirtingas erdves sostinės centre. Bloga žinia – net labai norint, visko pamatyti bus neįmanoma. Tačiau gera dalis yra tai, kad jei iš anksto atliksite namų darbus ir susidėliosite prioritetus, įkvėpimo ir temų diskusijoms užteks ilgam. M360, išnagrinėję itin platų artėjančio festivalio meniu, išrinko 10 pranešimų ir panelinių sesijų, kurių neturėtų praleisti rinkodaros ir komunikacijos profesionalai. 1. „Amazone” grupės rinkodaros vadovas ir „MrPolis.com” steigėjas Girts Polis skaitys pranešimą neurorinkodaros tema (Evolve to neuromarketing). Po 15 darbo metų „Audi”, G. Polis nusprendė įsteigti privačią rinkodaros konsultacijų įmonę „MrPolis.com”, kuri specializuojasi įmonių rinkodaros potencialo paieškose. Sėkmingas verslas lėmė jo prisijungimą prie „Amazone” grupės, kur šiuo metu užima rinkodaros vadovo pareigas. Gegužės 25 d., ketvirtadienis, 11 val., Vaidilos teatras 2. Rašytoja ir vadovė Shama Hyder vadovauja gausiai prestižinių apdovanojimų įvertintai agentūrai „The Marketing Zen Group”. Ji yra ir dviejų bestselerių autorė: „The Zen of Social Media Marketing“ ir „Momentum“. Visame pasaulyje laukiama pranešėja „Login“ pasakos apie lyderystę skaitmeniniame amžiuje (Leadership in the Digital Age) ir ko reikia norint išlikti nuolat besikeičiančioje skaitmeninėje ekosistemoje. Savo praktikoje Sh. Hyder dirbo su tokiomis pirmaujančiomis įmonėmis kaip „Capital One”, AT&T, „Mary Kay”, „Dippin' Dots” ir „Chase”. Per savo karjerą yra gavusi nemažai reikšmingų apdovanojimų, tarp kurių rikiuojasi „Technology Titan Emerging Company CEO“ bei „Top 30 Under 30 Entrepreneurs“ apdovanojimai. Taip pat Sh. Hyderbuvo pagerbta ir apdovanota Baltuosiuose rūmuose bei Jungtinių Tautų Organizacijoje kaip viena iš 100 geriausių jaunųjų šalies verslininkų. Gegužės 25 d., ketvirtadienis, 11.15 val., TELIA salė, Lietuvos nacionalinis dramos teatras 3. Nicolas Lymbouris pranešimas pastarųjų savaičių kontekste itin aktualus. Jis žada atskleisti, kaip reikia perprasti hakerių mąstymą ir ką reikia žinoti organizacijoms, kurios nori išlikti saugios. O juk to nori visas… (Digging into a hacker’s mind: knowledge and capabilities an organization needs to acquire in order to stay secure). Gegužės 25 d., ketvirtadienis, 12.30, DELFI salė, Vilniaus mažasis teatras 4. Liudvikas Andriulis, parodęs, kad vieno savaitgalio užtenka susirinkti 5 tūkstančius sekėjų feisbuke. Tik bijantiems demotyvacijos į šį pranešimą eiti nereikėtų, nes pranešėjas žada papasakoti, kad „šūdas tas tavo startupas“. Be to, kad gali prisistatyti kaip blogeris, L. Andriulio biografijoje įrašyti darbas „Telekomui”, „Bitei”, „Vilniaus Prekybai” („Eurocom”) ir prigalvojimas keistų idėjų, tokių kaip „TeleMaxima”. Po to išvažiavo dirbti į Belgiją ir pardavė savo idėjas „Carrefour”, Izraelio paštui bei didžiausiam Kenijos bankui, taip pat dirbo su klientais Filipinuose, Taivanyje, Brazilijoje ir kitur. Gegužės 25 d., ketvirtadienis, 14.45 val., DNB salė, Kongresų rūmai. 5. „Gemius" regiono vadovas Marekas Molicki, ir pernai viešėjęs „Login“, šiemet kalbės apie reklamas, reklamos blokavimą ir vadinamus „clickbaits“ (Clickbaits, Ads and AdBlockers. Why Publishers’ life is tough). Savo karjerą pradėjo daugybėje Lenkijos ir tarptautinių kompanijų, veikiančių elektroninės komencijos, leidybos, technologijų ir žaidimų industrijose. Marekas yra didelis e-komercijos, socialinių medijų ir kasdieniame gyvenime asistuojančių technologijų fanas. Šiuo metu įmonėje „Gemius" užima regiono vadovo pareigas, yra atsakingas už pardavimų ir rinkodaros strategijos diegimą visuose kompanijos padaliniuose Europoje. Gegužės 25 d., ketvirtadienis, 16.15 val, Vaidilos teatras 6. Verslo internete ekspertė, išmananti ir verslo psichologiją Lina Žemaitytė Kirkman dalinsis žiniomis, kas slypi už mūsų priklausomybės išmaniesiems telefonams (The psychology behind smartphone addiction). L. Žemaitytė Kirman įgijo Verslo psichologijos magistro diplomą Londone, kur internetinio verslo konsultacijas teikė didiesiems Jungtinės Karalystės bankams ir draudimo kompanijoms. Po 8 metų praleistų Jungtinėje Karalystėje, Lina grįžo į Vilnių valdyti internetinės bankininkystės sitemos viename didžiausių bankų Lietuvoje. Susijungiančios interneto galimybės ir žmogaus psichologija - ją labiausiai dominanti sritis. Gegužės 26 d., penktadienis, 10.15 val., DELFI salė | Vilniaus mažasis teatras 7. Pasaulinės tencencijų ir įžvalgų analitikų komandos „TrendWatching.com" vadovas Davidas Mattinas pasidalins savo įžvalgomis apie skaitmeninės ateities tendencijas (Trend driven innovation. Build Something People Love: five digital-fueled trends for 2017 and beyond!). D. Mattinas turi daugiau nei 12 metų patirties kalbant ir rašant technologijų, socialinių ir kultūrinių pokyčių temomis. Dabar Davidas vadovauja „TrendWatching” tendencijų analitikams, todėl yra dažnai cituojamas Jungtinės Karalystės ir tarptautinės žiniasklaidos kaip inovacijų ir vartotojų įžvalgų ekspertas. Jis taip pat yra knygos „Trend-Driven Innovation“ bendraautorius. Gegužės 26 d., penktadienis, 11 val., TELIA salė | Lietuvos nacionalinis dramos teatras 8. Panelinė sesija „Gedulingi pietūs už reklamą“. Dalyvauja kūrybos vadovas Mantas Velykis ir „McCann Vilnius“ strategijos vadovas Tomas Bartninkas. Gegužės 26 d., penktadienis, 14. 45 val., Vaidilos teatras 9. Panelinė sesija dar viena karšta tema, apie vis stiprėjančias melagingų naujienų internete tendencijas (Fake news: past, Present, FUTURE) . Dalyvauja: „Adform" verslo plėtros direktorius Baltijos šalims Audrius Janulis, „Gemius Baltic" vadovė Baltijos šalims Gryta Balserytė, „Fabula Hill + Knowlton Strategies" valdybos pirmininkas Mykolas Katkus, DELFI direktorius Vytautas Benokraitis. Gegužės 26 d., penktadienis, 14.45 val, Vaidilos teatras 10. „True Insight Lab” vadovė Kamilė Butkevičiūtė papasakos, kaip technologijos pakeis mūsų bendravimą su prekės ženklais (From eye tracking to deep learning - how technology will change the way we interact with brands). K. Butkevičiūtė yra rinkodaros ekspertė, tikinti ir dirbanti su technologijomis bei tyrimais. Pirmąją patirtį atrado reklamos agentūrose, kurią panaudojo sukurdama savo verslą („Nbranded"). Keliaudama pažino startuolių aplinką ir tapo vieno iš jų rinkodaros vadovė („Ovao") Prekės ženklai, tyrimai ir technologijos susijungė į neurorinkodaros kryptį ir domėjimąsi vartotojų įpročiais. Naujo projekto „True insight lab” kūrimas prasidėjo nuo noro paprasčiau vykdyti neurorinkodaros tyrimus ir auga į pirmąjį automatizuotą dėmesio nuspėjimo algoritmą. Gegužės 26 d., penktadienis, 14. 45 val., LRT salė, Vilniaus mažasis teatras