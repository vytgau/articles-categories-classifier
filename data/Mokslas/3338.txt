Šį mygtuką „Facebook“ išbando pirmą kartą, reaguodama į didelį vartotojų poreikį būtent tokiai emocijai, rašo independent.co.uk. Naudodami „nemėgti“ mygtuką, nedidelė dalis „Messenger“ esančių vartotojų gali reaguoti į asmenines žinutes. Anksčiau ne kartą buvo svarstyta, ar „Facebook“ įdiegs mygtuką „nemėgti“, tačiau šios idėjos vis buvo atsisakoma siekiant apsaugoti jautresnius žmones nuo neigiamų emocijų ir siekiant neleisti užgaulioti vieniems kitų. „Nemėgti“ mygtuko tikslas – siųsti žinutę „ne“, pavyzdžiui, kai yra balsuojama dėl kokio nors pasiūlymo. „Mes visą laiką bandome įvairias priemones, kurios „Messenger“ padarytų smagesnį ir įtraukiantį. Tai yra nedidelis testas, kuriuo mes įgaliname žmones naudoti šį jaustuką, kuris geriausiai atspindėtų jų jausmus po konkrečios žinutės“, - kalbėjo „Facebook“ atstovas „TechCrunch“. Prieš metus „Facebook“ padaugėjo emocijų, kuriomis galima reaguoti į patalpinamą turinį ir jos tapo aktyviai naudojamos. Iki šios dienos „Facebook“ naudotojai išsiuntė apie 300 mlrd. Įvairių reakcijų, iš kurių širdelė yra dažniausiai naudojama.