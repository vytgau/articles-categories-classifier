Neseniai Kinijos mokslų akademijos (CAS) mokslininkai aptiko šešis dinozaurų fosilijų klodus. Jie buvo atkasti per didelio masto kasinėjimo darbus, dar gegužę pradėtus Dzilino provincijos Jandzi mieste. Šiuolaikinių miestų teritorijose kasinėjimai paprastai nevykdomi, todėl ir fosilijų tokiose vietovėse neaptinkama. Anot mokslininkų, atsižvelgiant į skirtingas atkastų klodų spalvas, galima spręsti apie laikmečiui, kada jie susiformavo, būdingą klimatą, o šis, savo ruožtu, leidžia daryti išvadą, kad tai įvyko ankstyvojo ir vėlyvojo kreidos periodų sandūroje, kitaip sakant, maždaug prieš 100 milijonų metų. Vykdant kasinėjimus pavyko nukasti dalį kalno ir žvelgiant į savotišką jo pjūvį aiškiai pamatyti skirtingus sluoksnius. Mokslininkai tvirtina, kad tokį akivaizdų kreidos periodo sluoksnių pavyzdį Kinijoje pavyksta aptikti labai retai.