Pranešime žiniasklaidai teigiama, kad „Tele2“ neribotą internetą dabar siūlo už mažiausią kainą tarp panašių mobiliojo ryšio operatorių pasiūlymų – 19 eurų/mėn. su 12 ar 24 mėn. sutartimi. „4G interneto greitis ir kokybė leidžia juo naudotis taip pat laisvai kaip ir tradiciniu internetu. Dabar žmonių neribos ir jokie naršymo limitai“, – sakė „Tele2“ generalinis direktorius Petras Masiulis. Plečiantis 4G mobiliojo interneto aprėpčiai ir mažėjant kainoms, jis jau gali būti pagrindinis interneto šaltinis namuose ar biure ir patenkinti visus naršymo poreikius. 4G greičio užtenka ir darbui, ir pramogoms, o vykstant darbo reikalais, į gamtą ar sodybą, mobilųjį internetą galima pasiimti su savimi. Neribotą internetą gali užsisakyti ir verslo, ir privatūs klientai. Operatoriaus siūlomo mobiliojo 4G interneto išskirtinumas taip pat yra tai, kad jis veikia praktiškai visoje Lietuvoje. Biure ar namuose vienu mobiliojo interneto paketu gali naudotis daug įrenginių. Turint namams skirtą maršrutizatorių, bevieliu ryšiu prie interneto gali jungtis iki 32 įrenginių – planšetės, telefonai, kompiuteriai, televizoriai ir pan. Naudojantis nešiojamojo kompiuterio modemu – iki 10 įrenginių.