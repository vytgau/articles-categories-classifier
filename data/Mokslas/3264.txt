Penktosios kartos naikintuvą sukūrė Čengdu mieste įsikūrusi Aviacijos pramonės korporacija ir į orą jie pakilo dar 2011 metais. Taktinės ir techninės Chengdu J-20 „Juodojo erelio“ charakteristikos vis dar įslaptintos. Naikintuvas įtartinai panašus tuo pat metu į rusų MiG 1.44 ir amerikiečių F-22, o oro paėmimo angų išdėstymas ir uodegos geometrija primena F-35. Nematomasis lėktuvas J-20 pagamintas pagal „anties“ schemą: pora kilių po fiuzelažu ir variklių išdėstymas analogiškas kaip MiG 1.44, o kabinos gaubtas ir priekinė dalis nukopijuota nuo F-22. Remiantis kai kuriais duomenimis, jame sumontuoti rusiški ketvirtos kartos naikintuvams skirti turboreaktyviniai dviejų kontūrų varikliai AL-31F-M2, kurie buvo nurašyti ir kuriuos įsigijo kinų kariškiai. Naikintuvo ilgis – 20,3 m, sparnų mojis – 12,9 m, maksimali kilimo masė – 36,3 t. Su pirmuoju „Juodojo erelio“ prototipu buvo atliekami aerodinaminės komponuotės ir nematomumo technologijų bandymai, su antruoju prototipu buvo testuojama lėktuvo radioelektronika, o taip pat hidraulinės ir pneumatinės sistemos. Trečiasis ir ketvirtasis prototipas į orą nebuvo keliami ir su jais buvo atliekami statiniai bandymai, o su likusiais buvo atliekami galutiniai lėktuvo sistemų veikimo testai. Artimiausiu metu planuojama lėktuvuose sumontuoti kiniškus reaktyvinius variklius WS-15. Dabar Chengdu J-20 oficialiai priimtas į Kinijos liaudies respublikos karinių oro pajėgų ginkluotę. Taip Kinija tapo antrąja pasaulio šalimi – po JAV – savo ginkluotėje turinčia penktosios kartos naikintuvus. Kinams pavyko aplenkti Rusiją, Japoniją, Indiją, Iraną ir Turkiją. 