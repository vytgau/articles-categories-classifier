„Sony Music Entertainment“ ketvirtadienį pranešė, kad jai priklausanti gamykla į pietvakariuos nuo Tokijo iki ateinančio kovo pradės vėl gaminti vinilines plokšteles, kurių gamybą Japonijos kompanija nutraukė 1989 metais, nes ėmė populiarėti kompaktiniai diskai ir kitos muzikinės technologijos. Remiantis Japonijos muzikos įrašų pramonės asociacijos duomenimis, piko metu aštuntojo praėjusio dešimtmečio viduryje per metus buvo pagaminama beveik 200 mln. plokštelių. Verta paminėti, kad pati „Sony“ ir buvo viena iš pagrindinių kompanijų, prisidėjusių prie kompaktinių diskų išpopuliarėjimo. Tiesa, šie vėliau nusileido muzikos įrašų atsisiuntimams internetu bei muzikos klausimo internetu platformomis. Vinilinių plokštelių populiarumas auga ne tik dėl vyresnio amžiaus vartotojų nostalgijos, bet plokštelės sulaukia ir jaunesnės kartos atstovų susidomėjimo. Šiuo metu vienintelė Japonijoje plokštelių gamintoja „Toyokasei“ nespėja tenkinti augančios paklauso, pastebi įtakingas dienraštis „Nikkei“. Jo teigimu, „Sony“ dabar ieško vyresnės kartos inžinierių, kurie yra susipažinę su vinilinių plokštelių gamyba. Kokie muzikos įrašai bus leidžiama vinilinėmis plokštelėmis „Sony“ neskelbia. Šiais metais pasaulinė prekybos vinilinėmis plokštelėmis apyvarta, kaip prognozuojama, sieks 1 mlrd. JAV dolerių.