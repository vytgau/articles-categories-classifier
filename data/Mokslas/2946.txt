Kartu kiekviename miestų buvo rengiami verslo prisistatymų konkursai (angl. pitch battle), kurių trim laimėtojams „Startup Lithuania“ dovanojo kvietimus į svarbiausią Lietuvos startuolių metų renginį „LOGIN Startup Fair“. Kviečiame trumpai susipažinti su 12 užsienio startuolių, laimėjusių prisistatymų konkursus Tel Avive, Sankt Peterburge, Minske ir Kijeve. Iš viso „LOGIN Startup Fair“ laukiama apie 50-ies investuotojų ir dar apie 50-ies startuolių iš Lietuvos bei kaimyninių šalių. Registruotis startuoliams organizatoriai rekomenduoja jau kuo greičiau, o „LOGIN Startup Fair“ dalyviams-žiūrovams renginys bus nemokamas: jame lauks dešimtys pranešimų, techninės kūrybos užsiėmimai, meistriškumo mokyklos, paspirtukų lenktynės ir kitos pramogos. Sankt Peterburgas: „Tvori“ - tai programinė įranga, skirta kurti 3D animacijas virtualioje realybėje. Startuolio teigimu, trimačių vaizdų, scenų ir animacijų kūrimas šiuo metu yra sudėtingas, specifinių žinių reikalaujantis procesas. Todėl „Tvori“ sukūrė platformą, kurioje naudotojas užsideda virtualiosios realybės akinius ir su specialiais valdikliais bei naujoviška naudotojo sąsaja trimačius filmukus gali kurti intuityviau ir paprasčiau, be specifinių žinių. „Right“. Šis startuolis kuria robotizuotą patarėją nepatyrusiems naudotojams, norintiems prekiauti akcijomis ar obligacijomis. Ši programa klientams pataria atsižvelgdama į jų norimą prisiimti rizikos laipsnį, tendencijas biržose ir kitus faktorius. „Hi Jay“ - tai mobilioji programėlė, padedanti rasti ir susitikti su jūsų mieste esančiais žmonėmis, kalbančiais kita kalba, ir šitaip iš jų mokytis. Programėlė turi funkcijas asmeniniams ir grupiniams susitikimams, siūlo galimybes kalbų mokykloms ir kt. Minskas: Eightydays.me - tai išmanus kelionių planavimo ir organizavimo įrankis, padedantis suplanuoti keliones po keletą miestų ir padedantis išvengti tokių keliautojų nemėgstamų situacijų kaip su viešbučio registracijos laiku nesutampantis atvykimo į oro uostą laikas, tolimi oro uostai ir kt. Taip pat, įrankis padeda rasti pigiausius bilietus planuojant maršrutus po keletą miestų. Kompanija jau turi tūkstančius aktyvių naudotojų ir yra susilaukusi solidaus žiniasklaidos dėmesio. „Fansy“ - tai įrankis, padedantis per "Twitch" platformą transliuojantiems kompiuterinių žaidimų žaidėjams automatiškai atrinkti įspūdingiausias jų mūšių akimirkas ir iš jų sukurti patraulų vaizdo filmuką. „OneSoil“ - tai platforma ir programa ūkininkams, padedanti stebėti ir prižiūrėti pasėlius bei planuoti darbus. Tel Avivas: „SwitchRTC“ - platforma, skirta turinio transliacijoms. Startuolio kuriama technologija leidžia įgyvendinti sudėtingus ir individualius video bei audio transliacijų sprendimus verslui. „Distribyte“ - dirbtinio intelekto technologijoms grįstas variklis, programuotojams palengvinantis skaitmeninių produktų kūrimą ir plėtrą. „Labsuit“ - Laboratorijoms ir tyrimų organizacijoms skirta e-prekyvietė, supaprastinanti ir atpiginanti moksleinei veiklai reikalingos įrangos įsigijimą. Šis startuolis jau bendradarbiauja su prestižiniu Izraelio Technion universitetu, taip pat Estijos universitetais, domisi Lietuvos rinka. Kijevas: Senstone - aksesuaras su mikrofonu, leidžiantis kurti priminimus ir užrašus. Naudotojui užtenka balsu pasakyti tekstą, kurį apdoroja ir išsaugo Sensone programinė įranga. Cardiomo - išmanusis pleistras. Tai dėvimas įrenginys, stebintis ir fiksuojantis naudotojo sveikatos būklę bei jos pokyčius, perspėjantis apie pavojų artimuosius, analizuojantis informaciją. Lit-Era - naujos kartos elektroninis knygynas. Bendrovė siūlo tiek nemokamų, tiek ir mokamų elektroninių knygų, jos pardavimai pastaraisiais ketvirčiais viršija 250 tūkst. JAV dolerių.  Su jais susipažinti, o galbūt ir aptarti bendradarbiavimo galimybes, galėsite „LOGIN Startup Fair“ metu, „Vilnius Tech Park“ centre gegužės 24-25 dienomis. Iš viso „LOGIN Startup Fair & Lithuania’s Startup Visa Roadshow” startuolių konkursuose 4 miestuose sudalyvavo 46 startuoliai, o informacijos apie Lietuvą, startuolių ekosistemą, “Startuolių vizą”, teisinę ir mokestinę aplinką bei Vilnių klausėsi beveik 200 startuolių atstovų. Šią renginių seriją „Startup Lithuania“ vykdė bendradarbiaudama su „Go Vilnius“ ir advokatų kontora TRINITI.