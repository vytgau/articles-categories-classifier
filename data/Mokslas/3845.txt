Savo pareiškime „Nokia“ tvirtina valdanti tris intelektinės nuosavybės portfelius. Taip pat pabrėžiama, kad jos nuosavybei tenka dešimt tūkstančių patentų, susijusių su daugybe technologijų, naudojamų šiuolaikiniuose išmaniuosiuose telefonuose ir planšetėse. „Nuo tada, kai buvo pasirašyta sutartis dėl licencijavimo, sudaryta 2011 metais ir taikoma kai kuriems iš „Nokia Technologies“ patentams, „Apple“ atmeta „Nokia“ siūlymus licencijuoti ir kitas užpatentuotas technologijas, naudojamas daugelyje bendrovės produktų“, – tvirtinama Suomijos bendrovės pareiškime. „Nokia“ pažymi, kad po daugelį metų trukusių derybų su „Apple“ ji ketina ginti savo teises teisme. Anksčiau skelbta, kad išmanieji telefonai su „Nokia“ prekės ženklu prekyboje pasirodys pirmajame 2017 metų pusmetyje.