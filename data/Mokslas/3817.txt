Gruodžio 21 dieną buvo paviešintas vaizdo įrašas, kuriame užfiksuota įstabi ir spalvinga povandeninio Antarktidos pasaulio kasdienybė. Kaip sako biologijos mokslų daktaras Glennas Hohnstone‘as, Antarktidos vandens temperatūra siekia 1,5 laipsnio šalčio, net 10 mėnesių per metus jį dengia 1,5 metro storio ledo sluoksnis. Nuotoliniu būdu valdomo roboto O‘Brieno įlankoje po vandeniu nufilmuota medžiaga suteikia retą progą susipažinti su ekosistema, kurią mokslininkai „dar tik pradeda suprasti“. Vaizdo medžiaga parengta, kol mokslininkai iš vandens gelmių traukė „SeapHox“ pH duomenų prietaisą, kuris nuo 2015 metų lapkričio fiksavo vandens rūgštingumą, deguonies ir druskų kiekį bei temperatūrą.