Buvo atnaujintas valdymo skydelis. Pažymima, kad paspaudžiamos piktogramos padidės. Kompanija parodė ir pakeistą programėlių parduotuvės „App Store“ dizainą. Mokėjimo sistemoje „Apple Pay“ pinigus bus galima pervesti, naudojant „iMessage“. „Apple“ taip pat pagerino virtualaus pagalbininko „Siri“ veikimą, dabar jis galės iš karto versti iš anglų kalbos į prancūzų, vokiečių, italų ir kinų kalbą. Be viso kito, „iOS 11“ atsiras failų tvarkyklė „Files“, palaikanti ne tik „iCloud“, bet ir trečiųjų šalių debesų saugyklas. Kartu su naujos operacinės sistemos kūrimu, kompanija užsiims ir papildytosios realybės (angl. augmented reality – AR) palaikymu programėlėse. Konkrečiau – standartinių bibliotekų rinkiniu „ARkit“, kuriuo bus galima įdiegti AR technologijas programėlėse. „iOS 11“ planuojama išleisti 2017 metų rudenį.