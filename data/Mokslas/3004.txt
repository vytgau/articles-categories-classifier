Šio susitarimo esmė – už atskleistą informaciją apie technologijas ir naudojamas priemones leidžiama vogti pinigus užsienyje, rašo newsru.com, cituodama televizijos kanalą „Dožd“. Jis susitarime dalyvaujančius kibernetinius nusikaltėlius vadina „vagimis – patriotais“, apie tai rašoma jo kreipimuose į valstybės institucijas ir visuomenę, skelbė televizijos kanalas. Jo teigimu, kibernetiniai nusikaltėliai yra verbuojami atlikti valstybines užduotis mainais už apsaugą nuo specialiųjų tarnybų. Anot R. Stojanovo, tai gali lemti naują nusikaltimų bangą šalyje, nes kai jiems nepavyks pasisavinti užsienyje esamų pinigų, jie savo jėgas nukreips į Rusijoje veikiančias įmones. Jo teigimu, kaltinimai valstybės išdavyste jam pateikti dėl to, kad iškėlė į viešumą šią problemą ir tapo grėsme kai kurių valstybės pareigūnų pasiekimams bei sutrukdė „vagių – patriotų“ verslui. Prokurorai R. Stojanovą ir kitus kaltina JAV perdavus duomenų, kurie sudaro valstybės paslaptį. JAV vykdo didelio masto tyrimą, kurio metu aiškinasi programišius, dirbančius Rusijos naudai. Specialiosios tarnybos aiškinasi, kaip jie galėjo paveikti 2016 m. prezidento rinkimų kampaniją JAV. Tiriamos ir kitos kibernetinės atakos, kuriuose galėjo dalyvauti programišiai iš Rusijos.