Naudodamiesi radarais, archeologai aptiko įrodymų, kad po marmuro kamera gali būti originalios Kristaus kapo uolos sienos, siekiančios maždaug 1,8 m. aukštį. Šiuo metu archeologai bando nuimti marmuro sluoksnį ir patekti prie originalaus akmens. Komanda iš Nacionalinio technikos universiteto Atėnuose (Graikija) teigė, kad visa tai paaiškėjo Kristaus kapo bažnyčios restauravimo projekto metu, kurio dalyvis yra ir „National Geographic“. Taip tvirtino archeologas iš Nacionalinės geografijų draugijos Frederikas Hiebertas, kuris yra prisidėjęs prie Tutanchamono kapo tyrimų. Jis pasakojo, kad „atidengę marmuro dangą, mokslininkai buvo nustebinti po ja buvusios medžiagos. Laukia ilga mokslinė analizė, tačiau ilgainiui mes galiausiai galėsime pamatyti originalų uolos paviršių, ant kurio, kaip skelbia tradicija, buvo paguldytas Kristus.“ „National Geographic“ skelbia, kad Jėzaus Kristaus kūnas po nukryžiavimo turėjo būti padėtas ant lentynos arba laidojimo lovoje. Laidojimo lentyna vėliau buvo apsaugota kamera, esančia bažnyčioje. Archeologai ją norėjo restauruoti pirmą kartą po 1810 m., tačiau aptiko, kad po marmuru slepiasi paslėptos sienos. Šiuo metu jie tyrinėja vietą toliau. Nuėmę pirmą kameros sluoksnį, jie aptiko dar vieną marmuro apdangalą, kuris, tikima, slepia tikrąjį Kristaus kapą. Jei komanda kapą atras, tai tikriausiai tai suteiks jiems progą studijuoti krikščionybės tradicijas – archeologai kelia klausimą, ar išties Jėzaus kūnas buvo paguldytas. Be to, išsamesni tyrimai gali daugiau atskleisti apie pačios vietos istoriją ir jos įvykius. Remiantis tikėjimo dogmomis, Kristus po mirties buvo prikeltas praėjus trims dienoms po jo nukryžiavimo: kai jo kapą aplankė moterys, palaikų jame nebebuvo. Kristaus kapo bažnyčia buvo pastatyta 12 a. Ji yra viena svarbiausių ir vertingiausių bažnyčių katalikams.