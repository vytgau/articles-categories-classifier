Modelyje buvo skaičiuojama, kaip ilgai gyvuojančių radioaktyvių branduolių - kalio, torio ir urano - skilimas gali paveikti ledo dengiamų popaviršinius vandenynus turinčių palydovų Saulės sistemoje evoliuciją. Nustatyta, kad skilimo metu išspinduliuojami elektronai ir gama spinduliai gali suardyti vandens molekules ir taip gaminti vandenilio molekules bei keletą oksiduojančių junginių. Vandenilio molekulių gamyba nėra ypatingai reikšminga viso kūno mastu - sudaro vos kelis procentus vandenilio molekulių, atsirandančių dėl cheminės vandens sąveikos su uolienomis. Tačiau oksiduojančių junginių ar elementų išskyrimas gali leisti atsirasti įvairiems sulfatams, kurie gali tapti deguonies alternatyva gyviems organizmams. Taigi radioaktyvi energija, sklindanti iš planetų ar palydovų gelmių, gali padėti jose atsirasti gyvybei. Toks procesas gali vykti ne tik Saulės sistemoje, bet ir egzoplanetose. Tyrimo rezultatai publikuojami Astrophysical Journal Letters.