„Mes patvirtiname atsiskyrimą“, – pranešė NASA atstovas tiesioginėje šio vaizdo transliacijoje, kai statinės pavidalo erdvėlaivis atsiskyrė nuo TKS 13 val. 22 min.Grinvičo (15 val. 22 min. Lietuvos) laiku. Šis laivas su visu turiniu sudegs sekmadienį apie 23 val. 30 min. Grinvičo (1 val. 30 min. Lietuvos) laiku; bet šitas vaizdas nebus transliuojamas, pridūrė NASA atstovas. Nauja patobulinta raketa „Antares 230“ spalio 17 dieną iškėlė automatinę krovininę kapsulę „Cygnus“ iš NASA skrydžių centro Volopo saloje Virdžinijoje; šis startas buvo pirmas po šios bendrovės ankstesnės versijos raketos sprogimo prieš dvejus metus. Į TKS atgabenta pustrečios tonos atsargų ir maisto orbitoje gyvenantiems astronautams bei medžiagos mokslo eksperimentams. Ir „Orbital ATK“, ir „SpaceX“ turi virš milijardo dolerių kontraktus kroviniams gabenti į kosminę stotį.