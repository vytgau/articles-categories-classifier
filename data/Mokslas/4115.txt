Pranešime žiniasklaidai rašoma, apie penkis paprastus patarimus, kurių verta laikytis žiemą. „Automobilį ruošti šalčiams pradedame anksčiau nei ateina šis metų laikas, bet apie telefonus dažnai pamirštame. O nevertėtų, juk įrenginyje į šaltį stipriai reaguoja tokios detalės kaip baterija ar ekranas. Žema temperatūra veikia sklandų telefono veikimą, ekranas gali prarasti savo jautrumą, o baterija greičiau išsikrauti. Norint išvengti tokių problemų, reikėtų riboti telefono laiką šaltame ore, jei nepavyksta – pasinaudoti specialiomis apsaugos priemonėmis“, – sako „Bitės išmaniųjų mokyklos“ ekspertas Egidijus Adomkaitis ir dalinasi penkiais patarimais, kaip naudotis telefonu atėjus šalčiams. Pirmas patarimas: nepalikite telefonų šaltose vietose ilgam Anot E. Adomkaičio, labai svarbu telefono nepalikti atviroje vietoje spaudžiant šalčiams: „Einant į parduotuvę ar užsukant pas draugus į svečius, nerekomenduojama palikti telefoną automobilyje ar kitoje vietoje ilgesniam laikui. Žema oro temperatūra gali jį net sugadinti. Jei jau taip nutinka, kad išmanųjį privalote palikti vėsioje patalpoje ilgam laikui, geriau jį išjungti. Tokiu būdu telefonas gali paisyti žemesnę temperatūrą.“ Be to, specialistas pataria peržiūrėti vartotojo gidą, nes šioje instrukcijoje rasite informaciją apie tai, kokią temperatūrą gali palaikyti jūsų telefonas. Antras patarimas: atsargoje turėkite išorinę bateriją Ekspertas pastebi, kad nors ir kaip saugotumėme telefoną nuo šalčių, dažnam vartotojui baterija šiuo metų laiku nebus tokia gyvybinga: „Nedidelis šaltis jaučiamos įtakos baterijai neturėtų sukelti, bet termometro rodyklei nukritus, pavyzdžiui, iki 20 laipsnių šalčio ir žemiau, telefoną gali tekti krauti kur kas dažniau. Nuo to, kaip ilgai telefonas prabus šaltyje, priklauso jo baterijos įkrovos ciklas. Tad, jei išsiruošiate ilgesnei kelionei, būtinai pasiimkite išorinę bateriją, kad greitai senkanti baterija nesukeltų netikėtų nepatogumų.“ Trečias patarimas: telefoną laikykite arčiau savęs Nors ir elementaru, bet vėsiu oru telefoną geriau laikyti arčiau savęs, nei kuprinėje ar rankinėje. Anot E. Adomkaičio, priežastis paprasta – tokiu būdu bent šiek tiek kompensuojamas šaltas oras. Laikant išmanųjį, pavyzdžiui, džinsų kišenėje, jį šildo natūrali žmogaus kūno temperatūra ir jis yra atsparesnis lauko orui. Ketvirtas patarimas: naudokite dėklus Dėklai naudojami apsaugoti telefonus visus metus, bet jie ypač padeda šaltu oro metu: „Šalti orai telefono vidines ir išorines detales padaro labiau pažeidžiamas, o tai reiškia, kad bet koks telefono netyčinis išslydimas iš rankų gali kainuoti labai brangiai. Tad, nepalikite namų be dėklo telefonui“, – pataria ekspertas. Penktas patarimas: savo patogumui naudokite specialias pirštines E. Adomkaitis rekomenduoja šaltu oro metu paprastas pirštines iškeisti į specialias, skirtas telefono naudojimui: „Tokiu būdu ne tik nešals rankos, bet ir galėsite naudotis išmaniuoju nenusiimdami pirštinių. Be to, naršant telefonu be pirštinių atėjus šalčiams, padaugėja netyčinių atvejų, kai telefonas išslysta iš rankų.“