2015 metais MTEP darbas skirtos lėšos siekė 389,7 mln. eurų ir sudarė 1,04 proc. šalies BVP, teigiama Statistikos departamento pranešime. Pernai, kaip ir 2015 metais, daugiausia išlaidų MTEP darbams skirta aukštojo mokslo sektoriuje – 127,6 mln. eurų (44,6 proc. visų išlaidų), verslo įmonių sektoriuje – 103,5 mln. eurų (36,2 proc.), valdžios sektoriuje – 55 mln. eurų (19,2 proc.). Per metus MTEP finansavimas verslo lėšomis padidėjo 4,9 proc. iki 116,6 mln. eurų, o valdžios lėšomis – sumažėjo 9,5 proc. iki 124,7 mln. eurų. Per metus 73 proc. iki 36,1 mln. eurų sumenko MTEP finansavimas iš užsienio, tai lėmė beveik 8 kartus iki 14,4 mln. eurų smukusios Europos Sąjungos fondų lėšos. MTEP išlaidų santykis su BVP aukštojo mokslo ir valdžios sektoriuose pernai sudarė 0,47 proc. (2015 metais – 0,76 proc.), verslo sektoriuje - 0,27 proc. (2015 metais – 0,29 proc.). 2016 metais MTEP darbuotojų darbo užmokesčiui buvo skirta 161,6 mln. eurų (56,5 proc. visų MTEP išlaidų), ilgalaikiam materialiajam turtui įsigyti – 30 mln. eurų (10,5 proc.), kitoms išlaidoms – 94,5 mln. eurų (33 proc.). Išlaidos MTEP darbuotojų darbo užmokesčiui pernai sumažėjo 3,4 procento. Daugiausia lėšų MTEP darbuotojų darbo užmokesčiui skyrė aukštojo mokslo sektoriaus institucijos - 84,1 mln. eurų, arba 65,9 proc. visų išlaidų MTEP aukštojo mokslo sektoriuje. Valdžios sektoriuje MTEP darbuotojų darbo užmokesčiui skirta 33,9 mln. eurų (61,6 proc. visų šio sektoriaus išlaidų MTEP), verslo sektoriuje - 43,6 mln. eurų (42,1 proc.). Verslo sektoriuje daugiausia lėšų MTEP skyrė mokslinių tyrimų ir taikomosios veiklos (50,3 mln. eurų), kompiuterinių, elektroninių ir optinių gaminių gamybos (8,2 mln. eurų), kompiuterių programavimo, konsultacinės ir susijusios veiklos (5,9 mln. eurų), finansinės ir draudimo veiklos (4,9 mln. eurų), chemikalų ir chemijos produktų gamybos (4,3 mln. eurų) ir variklinių transporto priemonių, priekabų ir puspriekabių gamybos (3,7 mln. eurų) įmonės. Didžiausią išlaidų MTEP dalį pagal finansavimo šaltinius sudarė valstybės biudžeto lėšos 43,6 proc., verslo įmonių lėšos - 40,8 proc., užsienio lėšos ir aukštojo mokslo bei ne pelno institucijų lėšos sudarė atitinkamai 12,6 proc. ir 3 procentus. 2016 metų pabaigoje mokslo tiriamąja veikla užsiėmė 21,7 tūkst. darbuotojų, 8 tūkst. iš jų turėjo mokslo laipsnį.