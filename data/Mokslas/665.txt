Peru archeologai atkasė tris XIX amžiaus mumijas, priklausančias, kaip spėjama, imigrantams iš Kinijos. Mumijas, gulinčias mediniuose karstuose, aptiko darbus vykdę gamtinių dujų tiekėjo „Calidda“ darbininkai. Remiantis vietos žiniasklaidos pranešimais, mumijos Limai priklausančiame Karbailo rajone buvo palaidotos kiek mažesniame nei metro gylyje. Karstuose šalia mumijų buvo ir tradicinių kinų kultūros artefaktų, pavyzdžiui, žiebtuvėlių ir pypkių opiumui.