Nors astronautai kosmose paprastai yra labai užsiėmę, P. Whitson rado laiko nustebinti bendros komandos narius iš Rusijos iškrėsdama pokštą, kuris yra įmanomas tik kosmose. Kaip galima pamatyti iš nuotraukos, astronautė pasislėpė kroviniams skirtame krepšyje ir pasitelkdama dar du išdaigos sąjungininkus - NASA astronautą Shane'as Kimbrough ir Prancūzijos astronautą Thomas Pesquetas – nustebino kolegas iš Rusijos. „Jie buvo pakankamai nustebę, kai aš iššokau!“, - parašė astrinautė „Twitter“. Ekspedicijoje yra trys astronautai iš Rusijos, tai: Andrejus Borisenko, Sergejus Ryzhikovas ir Olegas Novitskis. Galima tik spėti, ką jie pagalvojo, kai atrodytų nekaltas krovininis krepšys įplaukė į jų modulį vien tam, kad iš jo išlįstų P. Whitson. Europos kosmoso agentūros astronautas T. Pesquetas taip pat mėgino įlipti į krovininį krepšį, bet jam nepavyko. „Aš bandžiau...Bet netilpau!“, - rašė jis „Twitter“. Tai ne pirmas kartas kai P. Whitson ir jos komandos nariai kosmose prisigalvoja pramogų. Zipped inside a cargo bag @Thom_astro & @astro_kimbrough took me over to the Russian segment. They were quite surprised when I popped out! pic.twitter.com/om59WVfzwE — Peggy Whitson (@AstroPeggy) February 13, 2017  Astronautai P. Whitson, T. Pesquetas ir O. Novitskis prisijungė prie misijos pernai lapkritį. Planuojama, kad kiti trys astronautai Tarptautinėje kosmoso stotyje esantys ilgiau, šį mėnesį sugrįš į Žemę.