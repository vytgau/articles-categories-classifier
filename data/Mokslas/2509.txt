Nors šaltinio patikimumas kol kas nepatvirtintas, tam tikros paviešintos detalės žada tikrą sensaciją, rašė brg.com. „PoyocoTech“ yra naujos „Twitter“ paskyros pavadinimas. Šioje paskyroje galima rasti naujausios nutekintos informacijos ir gandų apie būsimų įtaisų technologinius pranašumus. Tikėti, kad paskyroje teikiami duomenys pagrįsti, deja, negalima, nes neaišku, ar paskyros savininkas turi prieigą prie patikimų šaltinių, ar tiesiog publikuoja tai, ką randa forumuose, pokalbiuose bei socialiniuose tinkluose, ir pateikia turinį kaip privačiais kanalais gautą informaciją. Ar paskyra „PoyocoTech“ – pasitikėjimo vertas šaltinis, ar eilinis melagingų naujienų sklaidos taškas, netruksime įsitikinti, o kol kas galima tik paviešinti keletą „Twitter“ naudotojo paskelbtų būsimo „Galaxy Note 8“ charakteristikų, į kurias verta atkreipti dėmesį. Anot „PoyocoTech“ savininko, planšetofono „Galaxy Note 8“ dizainas bus panašus į „Galaxy S8“. Note8 and Note3 side-by-side #Note8 #Samsung #NextGalaxy #iPhone8 #UnboxYourPhone @SuperSaf @EveryApplePro pic.twitter.com/HZOWlKSWnL— Poyoco Tech (@PoyocoTech) June 6, 2017 Išskirtinio dėmesio vertas didelis „Infinity“ ekranas. Paskyroje „PoyocoTech“ galima rasti ir seniau girdėtų gandų apie „Galaxy Note 8“. Čia, pavyzdžiui, skelbiama, kad po įrenginio ekranu bus įmontuotas pirštų atspaudų jutiklis, o kitoje pusėje – dviejų objektyvų kamera. Informacijos skleidėjas teigia, kad „Samsung“ dizaineriai, siekdami tobulo rezultato, prievadus nutarė preciziškai sulygiuoti įrenginio apačioje. Galinė kamera turėtų būti toje pačioje vietoje kaip ir „Galaxy Note 3“ kamera. Būsimas telefonas turėtų būti papildytas stereofoniniu garsiakalbiu, perduodančiu AKG standarto garsą. Ant „Galaxy Note 8“ puikuosis dirbtinio intelekto sistemos „Bixby“ iškvietimo mygtukas, o aksesuaras „S Pen“ bus panašus į „Note 7“ modelio rašiklį. „S Pen“, kaip tvirtinama, bus su įtaisytu vibracijos mechanizmu, be to, per jį bus galima naudotis telefono buvimo vietos nustatymo paslauga „Find My Mobile“. Taigi, jei nutekinta informacija pasitvirtins, paleidę programėlę galėsite nesunkiai rasti nežinia kur padėtą telefoną. Štai kaip atrodė „Galaxy Note 7“. 