Svarstant apie gyvybės pėdsakų paieškas paprastai daugiausiai dėmesio skiriama deguoniui – šios dujos yra labai reaktyvios, taigi be nuolat jas gaminančios gyvybės ilgai atmosferoje neišsilaikytų. Bet deguonį gaminanti biocheminių reakcijų seka yra gana sudėtinga, todėl šansų, kad ji išsivystys kitose ekosistemose, nėra tiek jau daug. Taigi verta pagalvoti ir apie kitus pėdsakus. Dabar pristatytas tokių galimų pėdsakų sąrašas, paremtas Žemės istorija ir gyvybės poveikio atmosferai analize. Pavyzdžiui, Archėjaus eone – geologiniame laikotarpyje nuo 4 iki 2,5 milijardo iki mūsų dienų – gyvybė kūrė atmosferą iš azoto, anglies dvideginio, vandens ir metano. Tokia atmosfera, aptikta kitoje planetoje, taip pat būtų gana tvirtas gyvybės egzistavimo įrodymas. Tyrimo rezultatai publikuojami „Science Advances“.