Prototipas, kurį sukūrė savaiminio susirinkimo prietaisų laboratorijos mokslininkai, tai padaro mažiau nei per minutę, rašo mashable.com. Kiekvienas telefonas yra sudedamas iš trijų dalių. Bandymo metu šešios dalys buvo įmestos į būgną, kuris sukosi pakankamai greitai, kad telefono dalys maišytųsi tarpusavyje ir dėl prie jų pritvirtintų magnetų susijungtų į telefonus. Aišku, būgnas nesisuko pašėlusiu greičiu – siekiant išlaikyti telefonų dalis sveikas ir nesulūžusias.  Šis projektas yra eksperimentas, tačiau MIT laboratorijos darbuotojas Skylar Tibbits tvirtina, kad ši koncepcija atvers daug naujų dizaino galimybių. Šios technologijos vystymas ir plėtra leistų tikėtis, kad netrukus parduotuvių lentynose išvysime modulinių telefonų. „Šiuo metu visos telefono specifikacijos yra nuspręstos iš anksto, tai naudojama surenkant telefonus. Tačiau įsivaizduokite, kad jūs turite keletą skirtingų detalių, kurias pagal savo pageidavimus galite surinkti į telefoną, nuolat juos keisti, taip nustatydami skirtingus telefono funkcionalumus. Svarbu yra ta, kad tokiu atveju jūs įgyjate visišką dizaino laisvę“, - sakė jis „Fast Company“.