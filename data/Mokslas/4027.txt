Bet Japonijos elektronikos gamybos milžinė „Panasonic“ yra kitos nuomonės šiuo klausimu: ji į projektą investavo 60 mln. JAV dolerių, skelbia BBC. Įmonė „Seven Dreamers“ prie „Laundroid“ projekto darbavosi dešimtmetį. Ji tvirtina, kad robotas, kuris rinkoje turėtų pasirodyti kitais metais, gali sulankstyti marškinius per dešimt minučių. Maždaug spintos dydžio įrenginys dirbtinio intelekto ir vaizdo atpažinimo technologijų dėka gali sulankstyti ir surūšiuoti drabužius, nors jo vertė dar nenustatyta. Tačiau „Seven Dreamers“ tikina, kad robotas turi galimybių iš esmės pakeisti gyvenimą namuose. Savo tinklalapyje įmonė tvirtina, kad robotas gali sutaupyti daugiau laiko, nes vidutiniškai vienas asmuo per savo gyvenimą skiria 9000 valandų, arba 375 dienas, skalbiniams lankstyti. Kaip BBC sakė „Panasonic“ atstovas, Japonijos bendrovė finansuoja tik 10 proc. Dar viena minėto projekto investuotoja yra Japonijos bendrovė „Daiwa Housing“. 