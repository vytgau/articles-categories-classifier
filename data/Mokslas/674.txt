Bendrovė skelbia, kad jos pelnas per tris paskutinius praėjusių metų mėnesius, palyginti su tuo pačiu laikotarpiu prieš metus, padidėjo iki 20 mlrd. JAV dolerių, o apyvarta išaugo 13 proc. iki 88,3 mlrd. JAV dolerių. „Džiaugiamės galėdami pranešti apie geriausią ketvirtį „Apple“ istorijoje, kuomet fiksuotas platus augimas, įskaitant didžiausias kada nors iš naujos „iPhone“ linijos pardavimų gautas pajamas, – pranešė „Apple“ vadovas Timas Cookas. – „iPhone X“ viršijo mūsų lūkesčius ir buvo perkamiausias „iPhone“ telefonas kiekvieną savaitę nuo prekybos pradžios lapkritį.“ Tačiau „Apple“ taip pat pranešė, kad bendri „iPhone“ telefonų pardavimai sumažėjo vienu milijonu iki 77,3 mln. vienetų. Tačiau iš jų pardavimų gautos pajamos išaugo 13 proc., kas rodo, kad naujesnių modelių pardavimai įgauna pagreitį. „Apple“ duomenys rodo, kad „iPhone“ telefonų pardavimų pajamos augo visuose regionuose, o žemyninėje Kinijoje „iPhone“ buvo perkamiausias telefonas, pabrėžė T. Cookas. „Tai buvo puikus ketvirtinis „iPhone“ telefonams. „iPhone X“ buvo populiariausias“, – sakė kompanijos vadovas. Šį ketvirtį „Apple“ prognozuoja 60,62 mlrd. JAV dolerių apyvartą, o tokia prognozė yra ne tokia „rožinė“, kaip daugumos analitikų.