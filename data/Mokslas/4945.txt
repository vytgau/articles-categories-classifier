26-erių Sophia Pedraza nusprendė savo dienas leisti renkant pokemonus, o tada juos parduoti „eBay“ už grynuosius. High Barnet rajone, Šiaurės Londone, gyvenanti mokytoja taip pat turi teisės studijų diplomą – moteris pasakojo, kad ją sužavėjo programėlė ir ji tiki, kad gali iš jos užsidirbti pragyvenimui. Dienraščiui „The Sun“ ji pasakojo: „Vos tik ją parsisiunčiau, supratau, kad galiu iš to užsidirbti. Pasiekus aukštą lygį žaidime, gali jį parduoti „eBay“. Anksčiau jau buvau girdėjusi apie pardavinėjamus „Pokemon Go“ žaidimus, o pasižiūrėjus „eBay“ pamačiau, kad programėlės, kuriose jau pasiektas 20 lygis ir daugiau, yra parduodamos už 1000 svarų, žemiau 15 lygio – 100-200 svarų.“ S. Pedraza, matematikos mokytoja, privačiai dar mokiusi anglų kalbos ir muzikos, pasakojo, kad planuoja įsigyti daugiau telefonų, tam, jog galėtų vienu metu žaisti daug „Pokemon Go“. Pražaidus žaidimą 18 valandų, S. Pedraza planuoja šio visuotinio pamišimo dėka susikrauti turtus. „Mano mama galvoja, kad aš išprotėjau, tačiau pamažu ji tampa vis atviresnė šiai idėjai. Užsiimsiu tuo tol, kol tai leis man užsidirbti.“- pasakojo moteris.