Bet verslininkų mintyse – nauji grandioziniai projektai – 3D spausdintuvu gaminti žmogaus audinius ar organų fragmentus, panaudojant kamienines ląsteles. Specialistų teigimu, kiekvienas žmogus unikalus, jo problemai išspręsti reikia preciziško tikslumo, tad būtent medicinoje 3D technologija praverčia kaip niekur kitur. Ir pažanga nesustoja. Amerikos mokslininkų ambicija – trimačiu biospausdintuvu spausdinama širdis su visomis kraujagyslėmis ir vožtuvais. Tai iškart leido repetuoti operacijas, bet pagrindinė užduotis – tokią širdį pritaikyti per organų transplantaciją. Apie trimatį biospausdintuvą svajoja ir lietuviai. „Kamieninių ląstelių tyrimų centras“ užsibrėžęs sukurti technologiją, kuri, panaudojant kamienines ląsteles, leistų gaminti žmogaus audinius ir organų fragmentus. Ir kad tinkami jie būtų ne tik tyrimams, bet ir transplantacijai. Plačiau – Irmos Janauskaitės, Loreta Mačiulienės ir Urtės Korsakovaitės reportaže.