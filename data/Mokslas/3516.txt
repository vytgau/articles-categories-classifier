Paukštę primenanti akmeninė statutėlė – ne dažnas svečias pagrindinėje Atėnų nacionalinio archeologijos muziejaus ekspozicijoje. Kuratoriai nusprendė į dienos šviesą ištraukti, kaip teigia patys, „7 tūkst. metų senumo paslaptį“. Būtent taip jie įvardija artefaktą, eksponuojamą vykdant labai įdomų projektą „Nematomas muziejus“. Jo tikslas – visuomenei pristatyti bent dalį iš 200 tūkst. saugomų eksponatų, kurie įprastai nuo žmonių akių slepiami saugyklose. 36 centimetrų aukščio statulėlė pagaminta iš granito. Archeologai kol kas negali atsakyti į klausimą, kokiu instrumentu galėjo naudotis neolito epochos meistras, kurdamas šį daiktą – juk tuo metu niekas metaliniais įrankiais nesinaudojo. Statulėlę galima interpretuoti kaip vaizduojančią žmogų su paukščio galva, teigia viena iš muziejaus darbuotojų Katia Manteli. Paslaptis gaubia ir šio artefakto kilmę bei atsiradimo muziejuje istoriją. Žinoma tik tiek, kad šis 7 tūkst. metų amžiaus meno kūrinys į muziejų pateko iš privačios kolekcijos. Archeologai spėja, kad jis galėjo buvo sukurtas Tesalijoje arba Makedonijoje. Mįslingumas – vienas iš eksponatų, dalyvaujančių projekte „Nematomas muziejus“, atrankos kriterijų.