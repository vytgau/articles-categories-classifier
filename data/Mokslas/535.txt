2016 metais „Samsung“ – pagrindiniam didžiausios Pietų Korėjos verslo grupės padaliniui – teko patirti žeminantį išmaniųjų telefonų „Galaxy Note 7“ atšaukimą. Po to įmonė pateko į korupcijos skandalą, dėl kurio buvo nušalinta šalies prezidentė Park Guen-hye. Tačiau išmanusis telefonas „Galaxy S8“ sulaukė pasisekimo, kuris įmonei leido dar pagerinti savo finansinę padėtį. 2017 metais „Samsung Electronics“ grynasis pelnas viršijo 42 trln. vonų (39 mlrd. JAV dolerių), o šį mėnesį iš kalėjimo buvo paleistas grupės įpėdinis Lee Jae-yongas – nors apeliacinis teismas paliko galioti jo teistumą dėl kyšininkavimo, jam skirta bausmė buvo sušvelninta iki lygtinio laisvės atėmimo. Naujausi „Samsung“ telefonai bus pristatyti mobiliųjų technologijų parodoje „Mobile World Congress“ Barselonoje. Kalbama, kad pagrindiniai pakeitimai susiję su įrenginių kameromis.