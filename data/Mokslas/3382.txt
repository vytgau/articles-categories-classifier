„VR One“ veikimo principas: ant pečių užsimesti kuprinę su joje esančiu kompiuteriu bei užsidėti VR akinius ir įrenginys naudotoją nukelia į skaitmeninį pasaulį. Nekraunant baterijos virtualioje realybėje galima išbūti kiek daugiau nei 1,5 val. „Būtent laidai VR įrenginiuose ir yra vienas iš labiausiai kompiuterinių žaidimų fanatikus ir kitus klientus atbaidančių dalykų. „VR One“ siūlomas sprendimas neabejotinai prisidės prie aukštesnės VR patirčių kokybės“, - pranešime spaudai cituojamas „Elektromarkt“ komercijos vadovas Vitalijus Tarasevičius. Prognozuojama, kad pasaulinės VR rinkos vertė vien tik per šiuos metus šoktels iki beveik 5 mlrd. JAV dol., skelbia „Elektromarkt“ pranešime spaudai ir tikisi, kad Lietuva – ne išimtis. „Prognozuojame, kad VR produktų pardavimai augs 10 kartų. Optimistines šios rinkos augimo prognozes įžvelgia ir ekspertai. Be to, VR gerbėjų laukia ir įvairios naujovės. Pavyzdžiui, balandžio mėnesį „Samsung“ planuoja pristatyti II kartos VR akinius“, - sakė jis. Skaičiuojama, kad šiuo metu Lietuvoje VR akinius galima įsigyti už beveik 20 eurų.