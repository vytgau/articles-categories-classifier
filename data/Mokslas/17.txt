Atnaujinime bendrovė vartotojus pasitiks visiškai naujos „Timeline“, „Focus Assist“ funkcijos, kurios leis taupyti laiko ir dirbti produktyviau, o „Microsoft Edge“ programos patobulinimai padės naršyti patogiau ir saugiau, rašoma pranešime žiniasklaidai. Didelis dėmesys nepertraukiamam darbui Produktyviausias darbas – nepertraukiamas darbas, todėl viena didžiausių atnaujinimo ypatybių – „Focus Assist“ funkcija. Ji leidžia vartotojui pasirinkti, kokiais atvejais jo netrukdys įvairūs pranešimai iš socialinių tinklų ar programėlių. Pavyzdžiui, galima nustatyti, kokiame laiko intervale funkcija neleis jokiems pašaliniams trikdžiams daryti įtaką žmogui. Taip pat galima susikurti ir įvairius scenarijus, kada žmogus norėtų matyti pranešimus. Pavyzdžiui, pasirinkti žmones, kurių elektroninius laiškus norėtų matyti iškart ar nustatyti programas, kurios yra svarbios žmogui bei iš jų gauti informaciją tuojau pat. Prisiminti, ką veikėte kompiuteriu, taps paprasčiau Dažna problema dirbant kompiuteriu – negebėjimas prisiminti, kur vartotojas matė konkrečią nuotrauką ar ieškojo naudingos informacijos. Naujoji „Timeline“ funkcija leis grįžti į praeitį ir rasti dalykus, su kuriais vartotojas dirbo ar jų ieškojo vakar, praėjusią ar prieš kelias savaites. Pavyzdžiui, žmogus prieš kelias dienas „Bing“ paieškos sistemoje ieškojo naujų baldų savo namams. Keli iš jų jam patiko, bet dabar jis negali atrasti, kur juos matė. „Timeline“ leis sugrįžti atgal laiku ir iš naujo peržiūrėti minėtą paieškos užklausą ir jos rezultatus. Funkcija veikia ir planšetiniuose kompiuteriuose, ir mobiliuose telefonuose, prisijungus prie „Microsoft“ paskyros. „Microsoft Edge“ naršyklėje – nauji patogumai Atnaujinime bendrove daug dėmesio skyrė ir naršyklei „Microsoft Edge“. Nuo šiol jos skirtukuose vartotojai galės užtildyti iš jų sklindančią muziką, o naujasis skaitymo režimas leis peržiūrėti puslapius be perteklinės medžiagos ar įkyrių reklamų. Taip pat naršyklė gebės išsaugoti vartotojo adresą, apmokėjimų ir kitą informaciją, kad būtų galima patogiau saugiai ir greitai užpildyti įvairias internetines formas ateityje. Be to, naujieji gramatikos įrankiai pagelbės sunkiau skaitantiems – automatiškai suskirstys žodžius į skiemenis, skirtingomis spalvomis pažymės daiktavardžius, veiksmažodžius ir būdvardžius. Atnaujinimas bus prieinamas nuo balandžio 30 d., platinamas nemokamai ir palaipsniui.