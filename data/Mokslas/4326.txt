Bendrovės atstovai tvirtina, kad jie tokią galimybę turi. Tuo tarpu ekspertai tvirtina, kad visiškas „Note 7“ sunaikinimas pakenks aplinkai. „Samsung“ atsisakė komentuoti tokius pareiškimus. Spalio 11 dieną Pietų Korėjos išmaniųjų telefonų gamintoja pranešė nutraukianti išmaniųjų telefonų „Galaxy Note 7“ gamybą ir pardavimus. Analitikų paskaičiavimais, „Samsung“ prarado 17 mlrd. dolerių, po pasipylusių nusiskundimų dėl prietaiso defektų. Naujieji „Galaxy Note 7“ telefonai prekyboje pasirodė šių metų rugpjūtį. Netrukus iš pirkėjų pasipylė skundai, esą kraunant telefoną sprogsta baterija, o aparatas užsidega. Daugelio šalių valdžia paprašė savo piliečių nenaudoti išmaniųjų telefonų „Galaxy Note 7“ lėktuvuose. JAV valdžia rekomendavo savo piliečiams išjungti naujuosius šio modelio telefonus ir daugiau jų nenaudoti. Dar rugsėjo 2 dieną Pietų Korėjos telefonų gamintoja „Samsung“ pristabdė savo naujojo išmaniųjų telefonų modelio pardavimus ir atšaukė 2,5 mln. anksčiau parduotų prietaisų dėl brokuotų baterijų. Internete pasirodė apdegusių naujųjų išmaniųjų telefonų nuotraukos. Kilus skandalui dėl naujųjų išmaniųjų telefonų, Pietų Korėjos bendrovės rinkos vertė smarkiai krito.