Škotijos mokslininkai išrado naują būdą, kaip iš netinkamų mobiliųjų telefonų, televizorių ir kompiuterių išgauti auksą. Jasonas Love’as iš Edinburgo universiteto sako, kad apie septynis procentus pasaulio aukso mėtosi senos elektronikos sąvartynuose. Šiuolaikiniai aukso išgavimo iš nereikalingos technikos metodai yra neefektyvūs ir pavojingi, nes dažnai naudojamos toksinės medžiagos, tokios kaip cianidas. Dabar mokslininkai sukūrė paprastesnį ir ekologiškai švarų metodą.