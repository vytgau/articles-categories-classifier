Tinklas jau leidžia kai kurioms garsenybėms ir kitiems vartotojams, kurių paskyros sulaukia didžiulio komentarų srauto, filtruoti komentarus pagal raktinius žodžius, o taip pat išjungti galimybę komentuoti tam tikrus įrašus. „Mūsų tikslas yra paversti „Instagram“ draugiška, smagia ir, svarbiausia, saugia saviraiškos vieta“, – agentūrai AFP elektroniniu paštu atsiųstame komentare sakė socialinio tinklo atstovas. Jo teigimu, jeigu priekabiavimą nukreiptos priemonės testavimas pasiteisins, galimybę filtruoti ir išjungti komentarus per ateinančias kelias savaites bus pasiūlyta visiems vartotojams. „Instagram“ jau leidžia ištrinti komentarus arba juos filtruoti blokuojant nešvankius komentarus. „Instagram“ birželį pranešė, kad jos vartotojų skaičius viršijo pusę milijardo. Per mažiau nei metus jis šoktelėjo 100 mln. Daugiau nei 80 proc. šio tinklo vartotojų gyvena už Jungtinių Valstijų ribų. „Facebook“ įsigijo „Instagram“ 2012 metais.