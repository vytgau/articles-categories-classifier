Šviesi spalva skrendant lėktuvui atspindi saulės šviesą ir radiaciją, taip padėdama išlaikyti jo viduje vėsą. „Iš esmės, tai tarsi apsauga nuo saulės“, – leidiniui „Business Insider“ sakė Masačusetso technologijų instituto aeronautikos ir astronautikos profesorius R. Johnas Hansmanas. Kodėl dauguma lėktuvų yra balti? Tai nėra jų natūrali spalva. Kompanijos vienam lėktuvui sunaudoja daugiau kaip 250 litrų dažų. Kam to reikia? R. Johnas Hansmanas: Pagrindinė priežastis, dėl kurios orlaiviai dažomi baltai ar šviesiomis spalvomis – saulės šviesos atspindėjimas ir karščio bei galimos saulės radiacijos žalos sumažinimas. Iš esmės, tai tas pats, kaip apsauga nuo saulės. Pavyzdžiui, saulėtą dieną, jeigu vilkite tamsios spalvos marškinėlius, sušilsite labiau nei vilkėdami baltus marškinėlius. Vėsesnis lėktuvas reiškia, kad oro linijoms mažiau kainuoja vėsinimas. Tačiau taip daroma ne vien pinigų taupymo sumetimais. R. Johnas Hansmanas: Svarbiausios dalys, kurios turi būti šviesios ir apsaugotos nuo saulės šviesos, yra plastikinės ir iš sudėtinių medžiagų pagamintos dalys. Anglies pluoštas, stiklo pluoštas ir panašiai. Paprastai jos būna priekiniame konuse, kuris turi būti skaidrus, nes po juo yra radaras. Taigi, tai yra plastikinė medžiaga. Be to, dažnai šiuolaikiniuose orlaiviuose valdymo paviršiai gaminami iš sudėtinių medžiagų. Taigi, jie paprastai dažomi arba baltai, arba kartais šviesiai pilkai. Tačiau neleiskite, kad tai sugadintų jūsų nuomonę apie spalvotus lėktuvus. R. Johnas Hansmanas: Tikrai nieko blogo, jeigu lėktuvas nudažomas kokia spalva. Kitas dalykas, kuris paprastai nutinka bėgant laikui, tai dažų oksidavimasis. Taigi, jeigu kažką dažote raudonai, po kurio laiko dėl saulės ir aplinkos poveikio spalva kiek pabals dėl oksidacijos. Kai kurios oro linijos istoriškai bandė išvis nenaudoti jokių dažų. Tad ilgą laiką „American Airlines“ turėjo vien metalo spalvos lėktuvus, todėl jie neturėjo jokios apsaugos, ir vėl gi, tai nėra gerai metalinėms detalėms. Problema slypi tame, kad tokie lėktuvai bėgant laikui pradeda tamsėti, tad nuolatinis jų poliravimas reikalauja laiko ir lėšų. Taigi, dauguma oro linijų dabar perėjo prie šviesiai dažytų orlaivių.