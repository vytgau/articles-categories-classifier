Latvija užima 21 vietą, o Lietuva – 57-ą, skelbia ega.ee. Pirmąją vietą sąraše užima Singapūras, po to rikiuojasi JAV, Malaizija, Omanas. Į kibernetiniu požiūriu saugiausių valstybių dešimtuką patenka šalis Indijos vandenyne Mauricijus, Australija, Gruzija, Prancūzija ir Kanada. Įdomu tai, kad į saugiausių šalių sąrašus patenka ir tos valstybės, kurios sąlyginai turi mažiau išplėtotą ryšių ir komunikacijos sektorių. Atitinkamai, Norvegijai teko 11 vieta, kai Suomijai 16, o Švedijai – 17. Indeksas sudarytas vertinant 5 parametrus: valstybės teisinę bazę, technines galimybes, organizacinius pajėgumus, gebėjimų stiprinimą ir bendradarbiavimą. Iš viso indekse yra 195 pasaulio valstybės. Indeksą pristatė Tarptautinė telekomunikacijų sąjunga (ITU), kuri yra viena seniausių tarptautinių organizacijų. ITU pirmtakė Tarptautinė telegrafo sąjunga (ITU) buvo įkurta 1865 m. Šiuo metu ITU yra didžiausia pasaulinė telekomunikacijų organizacija, vienijanti 192 valstybes nares. Tai nėra vienintelis indeksas, matuojantis valstybių kibernetinio atsparumo galimybes, pavyzdžiui, Oksfordo universitetas yra pristatęs Kibernetinio brandumo modelį (angl. Cybersecurity Maturity Model), o Pasaulio bankas yra pristatęs įrankį, kuriuo naudojantis galima matuoti kibernetinių išpuolių mastą.