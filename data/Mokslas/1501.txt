Filmo „Bėgantis skustuvo ašmenimis“ tęsinyje netrūksta gilių pamąstymų apie žmogaus egzistenciją ir dirbtinio intelekto svarbą visuomenėje. Tai, ką šiandien matome Lietuvos kino teatruose, jau greitai galėsime pritaikyti realybėje. Dirbtinis intelektas, robotika, „blockchain“ technologija žada tikrą revoliuciją įvairiose gyvenimo srityse. Kaip Lietuvos verslui išlikti konkurencingam – savo įžvalgomis dalinasi konferencijos „Next Economy“ pranešėjai: ekonomistas prof. Kęstutis Glaveckas, „GetJar“ ir „Nextury Ventures“ įkūrėjas Ilja Laursas, advokatų kontoros vadovaujantysis partneris Robertas Juodka, įmonės „Etronika“ bendraįkūrėjas Kęstutis Gardžiulis ir kiti.