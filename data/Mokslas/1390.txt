Tyrimas ketvirtadienį buvo pristatytas specializuotame žurnale „Nature“. Nuo 2015 metų Egipto, Japonijos, Kanados ir Prancūzijos tyrėjai milžiniškoje Cheopso piramidėje drauge ieškojo slaptų erdvių. S. Hawass vadovauja mokslo komitetui „ScanPyramids“, kuris prižiūri slaptų patalpų paieškos projektą. Kai projekte dalyvavę mokslininkai pristatė savo išvadas, jie esą buvo informuoti, kad tai nėra „atradimas“, – teigė S. Hawass. Paskelbtus tyrimo rezultatus praėjusį penktadienį sukritikavo ir naujasis vyriausiasis egiptologas Mustafa Wasiri. Projektas, anot jo, prieš publikuojant rezultatus, turi praeiti visus numatytus mokslinio tyrimo žingsnius. Remiantis studija, rasta ertmė 4 500 metų buvo visiškai nepaliesta. Ji yra tokio dydžio, kaip 200 vietų keleivinis lėktuvas ir visiškai uždara. Vienas tyrėjų pareiškė, kad jokioje teorijoje apie slaptus kambarius nebuvo minima tokia didžiulė ertmė. Viskas, kad yra jos viduje, esą nebuvo paliesta nuo didžiulės kapavietės statybos laikų. Taip pat kol kas neaišku, kam ši erdvė buvo numatyta. Iki šiol buvo žinoma tik apie tris ertmes – karalienės kambarį, karaliaus kambarį ir Didžiąją galeriją. 139 metrų aukščio Cheopso piramidė yra didžiausia iš Gizos piramidžių. 230 metrų pločio kapavietė buvo pastatyta faraonui Cheopsui, valdžiusiam XXVII-XXVI amžių sandūroje prieš mūsų erą. Šį piramidė laikoma vienu iš septynių pasaulio stebuklų. Kaip tiksliai monumentas buvo statomas, iki šiol nežinoma.