Programėlė leidžia pasirinkti iš galybės nuotraukų filtrų ir paprastas nuotraukas paverčia meno kūriniais. Programėlės nuorodą parduotuvėje galite rasti čia. Atkeliavusi iš Rusijoje įkurtos kompanijos „Prisma Labs“, programėlė pirmiausia buvo pristatyta operacinės sistemos „iOS“ naudotojams. „Prisma“ nenaudoja nuotraukos pikselius keičiančių ar apdirbančių filtrų, programėlė, remiantis jos kūrėjais, veikia remdamasi neuroninių tinklų ir dirbtinio intelekto technologijomis. Tai jai esą leidžia pateikti kūrybingesnes nuotraukas. Popiet DELFI pabandė pakeisti keletą nuotraukų, tačiau to padaryti nepavyko. „Android“ operacinę sistemą palaikančiame telefone, padarius nuotrauką, pasirinkus filtrą, buvo gautas pranešimas, kad šiuo metu „Prisma“ programėle naudojasi pernelyg daug žmonių. Buvo rašoma, kad reikėtų palaukti ir tada bandyti vėl. Pasinaudoti programėle pavyko tik iš ketvirto karto. „Prisma“ ateitis, tvirtina mashable.com, yra vaizdo siužetai ir virtuali realybė, nors tokie produktai „Prisma“ programėlės mylėtojų dar nepasiekė. Vaizdo siužete apačioje galite pamatyti, kaip atrodytų „Prisma“ programėlėje sukurtas muzikinis klipas. Socialinio tinklo „Instagram“ naudotojas slapyvardžiu Junk-E-Cat kiekvieną muzikinio klipo kadrą pakeitė „Prisma“ programėle ir juos visus suklijavo atgal į muzikinį klipą. PRISMA-groove. filter: transverse line sounds: black bird kit on a #maschine mikro #prisma #fingerdrumming #fingerdrum #instamood #instagroove #gopro #goprohero4 #fingergangbang #gopromusic #maschinemikro #electronicbeats #ebmusicgear #drumandbass #prismatic #prismacolor #prismaticworldtour #instatalent #factinstabeats #nativeinstruments #rooftop #onepiece #onepiecenorway #onesie @music #pov #talentedmusicians #maschinemasters #worldmusicaddict @nativeinstruments #evolutionofbeats A video posted by the junk-E-cat (@junk_e_cat) on Jul 19, 2016 at 10:04am PDT 