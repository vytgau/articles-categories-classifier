„Acer“ išleido vartotojų nekantriai lauktą nešiojamąjį žaidimų kompiuterį „Predator 21 X“ – pasaulyje pirmąjį „notebooką“ su lenktu ekranu. Specialiai sukurtas išskirtinio įrenginio pageidaujantiems žaidimų entuziastams, „Predator 21 X“ yra rinkoje pažangiausias kompiuteris. Pasaulyje pirmasis „notebookas“ su lenktu 21 colio (53.3 cm) įstrižainės IPS ekranu, 2560 x 1080 taškų raiška ir 120 Hz atnaujinimo dažniu užtikrina neįtikėtinai ryškų vaizdą žaidžiant, ypač naudojant kartu su „Tobii“ akių sekimo technologija. Žaidimams suteikiamos visiškai naujos galimybės, kadangi žaidėjas gali identifikuoti priešus, taikytis ir viską matyti ramiai žiūrėdamas į ekraną. Be to, lenktame ekrane įdiegta NVIDIA® G-SYNC™ technologija užtikrinanti sklandų ir aiškų vaizdą. Po nešiojamojo kompiuterio dangčiu slypi galingas variklis, laukiantis, kol jį paleisite nuo pavadėlio. Čia slypi „dual NVIDIA GeForce GTX 1080 in SLI“ vaizdo plokštė bei 7-os kartos „Intel Core i7-7820HK“ procesorius su „overclocking“ funkcija. Šią neįtikėtiną galią palaiko 64 GB DDR4-2400 darbinė atmintis, iki keturių 512 GB SSD diskų bei spartus vieno terabaito talpos kietasis diskas. Be to, sistema „Killer DoubleShot Pro“ automatiškai užtikrina sparčiausią ryšį tinkle („Ethernet“ arba belaidį), svarbiausieji žaidėjui duomenys siunčiami atskirai greičiausiuoju kanalu, o įprasta informacija – kitu kanalu. Tokiu būdu prioritetinė informacija visada perduodama sparčiausiai ir ypač patikimai. „Thunderbolt 3“ tipo USB-C sąsaja veikia iki 40 Gb/s sparta. Intensyvių žaidimų sesijų metu išsiskiriančią šilumą efektyviai išsklaido šiame nešiojamajame kompiuteryje įdiegta pažangi aušinimo sistema, kurią sudaro penki ventiliatoriai. Taip pat įrengta sistema „Acer Dust Defender“ apsauganti nuo dulkių ir gerinanti šilumos išsklaidymą. Pilno dydžio mechaninėje klaviatūroje įrengti „Cherry® MX Brown“ jungikliai su individualiai programuojamais apšviečiamais mygtukais, užtikrinama 16.7 milijono atspalvių paletė. Naudojant įdiegtą programinę įrangą, vartotojas gali juodiems W, A, S ir D klavišams suteikti specialias spalvas, o unikalią skaičių klaviatūrą galima apversti ir naudoti kaip liečiamąją aikštelę. Realaus veiksmo pojūčius užtikrina „Predator 21 X“ integruota trijų juostų akustinė sistema, kurią sudaro aukštųjų, vidurinių ir žemųjų dažnių garsiakalbiai. Korpuso dešiniojoje pusėje virš klaviatūros įrengtas metalinė panelė leidžia lengvai pakeisti darbinę atmintį ir vieną iš 2.5 colio kietųjų diskų. Nešiojamasis kompiuteris parduodamas su mėlyno drakono vaizdu ant korpuso arba pagal pirkėjo pageidavimą gali būti sukurtas unikalus paveikslas, kurį gali sudaryti 24 grafiniai vaizdai, 13 valstybinių vėliavų ir 3 pozicijos vardo graviravimui. Be to, pirmieji 300 kompiuterių turės „limited edition“ serijinius numerius. Saugų transportavimą ir laikymą užtikrina kiekvienoje „Predator 21 X“ pakuotėje pridedamas ypač tvirtas ir patikimas kelioninis krepšys, kuriame patogu nešiotis kompiuterį bei aksesuarus.