Viena Singapūro bendrovė ieško sprendimų, kaip tobulinti dirbtinį intelektą – jie siekia priversti programinę įrangą automatiškai aptikti ir užblokuoti nepageidaujamo turinio vaizdo medžiagą. Prieš kelias dienas vienas Tailando gyventojas savo paskyroje socialiniame tinkle „Facebook“ transliavo, kaip nužudo savo 11 mėnesių dukrelę. Tai naujausias protu nesuvokiamo žiaurumo atvejis, privertęs bendrovėje dirbančius specialistus viešai klausti, kaip veikia „Facebook“ pranešimų sistema ir kaip greičiau galima blokuoti tokio pobūdžio turinį. Singapūro bendrovė „Graymatics“ savo sistemą tobulina nuo 2011 metų. Pagrindinis jos tikslas – išmokyti kompiuterius atkartoti smegenų veiklą. Kompiuterio programinė įranga apmokoma atskirti potencialių klientų nepageidaujamą turinį – naudojami pavyzdžiui iš gyvenimo, kino filmų ar filmuojamos suvaidintos situacijos. Tuomet sukuriami algoritmai, padėsiantys atpažinti tokio turinio transliacijas realiu laiku.