Mokslinę veiklą vykdanti taryba „The British Antarctic Society“ nusprendė atšaukti mokslininkų komandą iš „Haley VI“ tyrimų stoties Antarktidoje. Toks sprendimas priimtas pastebėjus įspūdingą įtrūkį ledo masyve. Plyšys, kuris iš paukščio skrydžio tiesiog gniaužia kvapą savo didybe, užfiksuotas Branto šelfiniame ledyne, maždaug už 16 kilometrų nuo „Halley VI“ tyrimų stoties. Bepiločio nufilmuotoje medžiagoje atsiskleidžia įtrūkio ilgis ir gylis. Šiuo metu „Halley VI“ tyrimų centre dirba 88 mokslininkai, kurie fiksuoja klimato kaitos duomenis, būtent jie atliko vieną svarbiausių vaidmenų 1986 metais aptinkant ozono skylę. Centre dirbantys mokslininkai jau kuris laikas atidžiai stebi plyšio raidą, tačiau teigia nežinantys, ar jis kartais nesugalvos dar progresuoti ir nuo pagrindinio ledo masyvo atskirti jo dalį. Mokslininkai į tyrimų centrą, kaip planuojama, tęsti darbų sugrįš pasibaigus žiemai.