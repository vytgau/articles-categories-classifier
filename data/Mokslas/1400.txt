Ramūs buvo tik tie, kurie naujausią modelį užsisakė iš anksto ir žinojo, kad iš salono išeis su pirkiniu. Pirma gauta partija labai ribota, pardavėjai jau iš vakaro skelbė, kad telefonų užteks tik užsisakiusiems iš anksto, tačiau nemaža susirinkusių „iPhone“ fanų dalis vis tiek bandė laimę ir laukė. Pirkėjų susidomėjimas ir eilės prie salonų džiugina pardavėjus. Šį kartą pardavėjų nebaugina net tai, kad „iPhone X“ yra brangiausias net tik iš „iPhone“ telefonų, bet ir šiuo metu esančių „Android“ konkurentų. 8 valandą ryto prie „iDeal“ salono durų „Panoramoje“ sutikta pora sakė, kad šįryt kėlėsi penktą valandą ryto ir į Vilnių atvažiavo net iš Minsko, kad galėtų nusipirkti naujausią „Apple“ kompanijos telefoną. „Tai mano gyvenimo palydovas. Naudojuosi „iPhone“ telefonu nuo pirmos kartos. Visada buvau ištikimas jam. Naudosiuosi juo ir toliau,“ – spausdamas „iPhone X“ rankose komentavo pirkėjas iš Baltarusijos. „Aš apskritai esu „iPhone“ fanė ir man labai būna įdomu žiūrėti, kokias naujoves jie išleidžia. Turėdama „iPhone“ telefoną jaučiuosi koja kojon su naujausiomis technologijomis, o „iPhone X“ toks ir yra. Iš anksto nesiregistravau. Atėjau ryte ir gavau kortelę, tai tikrai galėsiu įsigyti šį telefoną,“ – džiaugėsi vilnietė. Eilėje laukiantis Ignas, šiuo metu naudojasi „iPhone 6S“ modeliu, todėl pasak vaikino, jau atėjo pats laikas atsinaujinti. „iPhone 8“ nesuviliojo, nes žinojau, kad geriausias kompanijos modelis startuos mėnesiu vėliau, todėl nusprendžiau lukterti ir įsigyti geriausią“, – norą turėti tik naujausią „iPhone“ modelį atskleidžia Ignas.  Eilės prie „iPhone“ telefonų vėl grįžo. Ribotas išankstinis tiražas ne visus norinčius pradžiugins naujais pirkiniais. Lukas Vasiliauskas „iDeal“ vykdomasis direktorius komentavo, kad per savaitę turėjo net 1000 išankstinių užsakymų. „iPhone X“ gerokai viršijo prieš tai buvusių „iPhone“ telefonų paklausą. Iki metų pabaigos tikimasi, patenkinti visų norinčiųjų poreikius. „iPhone X“ brangiausias modelis kompanijos istorijoje. Tačiau lojalumas prakąstam obuoliui veda iš proto, kad net lietuviams kaina 1200 eurų nebeatrodo kosminė ir visas išankstinių užsakymų kiekis buvo tiesiog išgraibstytas.