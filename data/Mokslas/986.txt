Kasmet Meksikos įlankoje susirenka tūkstančiai Cynoscion othonopterus žuvų. Čia jos užsiima dauginimosi ritualais, kurie traukia ir šiomis žuvumi mintančius plėšrūnus. Pavyzdžiui, šie žuvų spiečiai labai traukia delfinus. Tačiau yra viena problema – šis didžiulę orgiją primenantis procesas kelia tokį garsą, kuriam negali prilygti ir sporto fanų keliamas triukšmas stadione. Mokslininkai iš Teksaso Universiteto yra įsitikinę, kad nieko panašaus nesukuria jokios kitos žuvys, o ir apskritai tai – vienas iš garsiausių garsų gyvūnijos pasaulyje. Netoliese besisukiojantiems delfinanams, jūrų liūtams ir ruoniams šis garsas gali sukelti negrįžtamus klausos sutrikimus. Mokslininkams prireikė specializuotos įrangos, kad užfiksuotų šiuos neįtikėtinus garsus ir juos išmatuotų. Visgi, kaip dažnai būna, juos aplenkė paprasti žvejai, kurie žuvų spiečius seka būtent pagal šiuos garsus. Teigiama, kad vienu tinklu galima pagauti dvi tonas šių žuvų. Vis dėlto, žvejams nereikėtų didžiuotis, nes Cynoscion othonopterus rūšis šiuo metu yra laikoma pažeidžiama būtent dėl per daug intensyvios žvejybos. Mokslininkai ragina saugoti šias žuvis, nes tai yra unikalus reiškinys, kurio daugiau niekur gamtoje sutikti neįmanoma. O kaip dėl delfinų klausos? Dažniausiai sukeliami pažeidimai nėra per dideli ir klausa atsistato per kelis mėnesius. Tačiau ir tais atvejais, kuomet sukeliama nepataisoma žala žuvų kaltinti nereikėtų – juk tai natūralus gamtos reiškinys.