Laikraštis „Science and Technology Daily“ citavo erdvėlaivių inžinierių Zhang Bainianą, kuris sakė, kad naujasis erdvėlaivis bus daugkartinio naudojimo ir kad jame tilps keli astronautai. Nors straipsnyje daugiau detalių pateikta nebuvo, jis palygino savo erdvėlaivį su JAV Nacionalinės aeronautikos ir kosmoso administracijos (NASA) ir Europos kosmoso agentūros (ESA) kuriama kapsule „Orion“. Tikimasi, kad ji išgabens astronautus į kosmosą iki 2023 metų. Kinų kapsulė „Shenzhou“, kuri į jau šešis kartus skraidino šalies astronautus į kosminę stotį, yra sukonstruota pagal rusų erdvėlaivių „Sojuz“ pavyzdį. Jos pakartotinio naudojimo modulyje vienu metu gali būti 3 žmonės. Ši šalis žmogų į kosmosą pirmąkart pasiuntė tik 2003 metais, o šalies kosminiai pajėgumai dar atsilieka nuo JAV ir Rusijos. Vis dėlto Pekino programa labai ambicinga, o per pastarąją misiją praėjusiais metais du kinų astronautai mėnesį praleido Kinijos kosminėje stotyje „Tiangong“. Kinija planuoja per 5-erius metus pastatyti nuolatinę kosmoso stotį, kurioje įgula dirbtų visą laiką, ir galiausiai išlaipinti vieną savo piliečių Mėnulyje.