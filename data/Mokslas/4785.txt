Jis įsikurs Alytaus kolegijoje – čia antradienį bus pasirašyta sutartis dėl tokio centro steigimo. Švietimo ir mokslo ministerijos iniciatyva Lietuvoje kuriamas visas mokslo populiarinimo tinklas. Numatyta, kad bus dešimt tokių mokiniams skirtų centrų – kiekviename regione. Tikimasi, kad tai skatins moksleivius labiau domėtis tiksliaisiais mokslais, naujausiomis technologijomis, mokytis tyrinėti, daryti eksperimentus. Dešimties tokių centrų kūrimui planuojama skirti beveik 6 milijonus eurų iš struktūrinių Europos Sąjungos fondų.