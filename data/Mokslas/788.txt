Trečiadienį naujienų agentūrai BNS priklausanti LETA patyrė kibernetinę ataką prieš jos serverius. Vadinamoji paskirstyto atsisakymo aptarnauti (DDoS) ataka, vykdoma iš daugelio kompiuterių, prasidėjo maždaug 13 va. 30 minučių vietos (ir Lietuvos) laiku. Maždaug dvi valandas agentūros svetainė buvo nepasiekiama klientams. Per DDoS ataką į serverį siunčiama daugybė užklausų iš nieko neįtariančių vartotojų kompiuterių. Serveris su tokiu srautu nesusidoroja ir jo darbas blokuojamas. Kalbama apie dešimtis tūkstančių užklausų per sekundę. Tuo tarpu Latvijos naujoji e. sveikatos apsaugos sistema didelę kibernetinę ataką iš užsienio patyrė antradienį. Jos metu iš daugiau kaip 20 valstybių Afrikoje, Karibuose ir Europos Sąjungoje per sekundę buvo gaunama tūkstančiai prašymų išrašyti receptus. Pavojus duomenims nebuvo iškilęs, nurodė sveikatos apsaugos pareigūnai, kurie iš karto uždarė tik šį mėnesį atidarytą receptų išrašymo svetainę. V. Teivanas sakė valstybinės Latvijos televizijos (LTV) laidai „Ryta panorama“ („Ryto panorama“), kad norėdama palyginti „Cert.lv“ paprašė informacijos apie kibernetines atakas ir aptiko kelis sutapimus. Pavyzdžiui, kai kurie serveriai buvo panaudoti per abi šias kibernetines atakas. Tačiau kol kas per anksti daryti išvadas, nurodė V. Teivanas. Jis pastarąją kibernetinę ataką pavadino „primityvia ir brutalia“, ir pridūrė, kad tokią ataką galima laisvai užsisakyti „juodojoje“ rinkoje, ji kainuoja ne tiek jau daug. V. Teivanas pažymėjo, kad atskleisti tikruosius minimų kibernetinių atakų šaltinius bus sunku, nes naudojamos kitos pažeidžiamos sistemos visame internete. Į klausimą, ar galima bent jau nustatyti šalį, iš kurios organizuota ataka, jis atsakė, kad identifikuoti ją sunku ir tam prireiks kelių mėnesių. V. Teivanas taip pat pabrėžė, kad ESAS buvo pernelyg apkrauta ir tapo neprieinama, bet duomenų nutekėjimo nebuvo. Pasak jo, kibernetinės atakos vyksta beveik kasdien, bet dauguma jų lieka nepastebėtos. Latvijos informacinių technologijų infrastruktūra gali šias atakas atremti, pridūrė jis. BNS IT specialistams problemas pavyko pašalinti.