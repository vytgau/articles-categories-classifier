Dvi ypač pažangios Kinijos technologijų bendrovės paleido pirmą pasaulyje kvantinės kriptografijos protokolais pagrįstą debesijos serverį. Toks žingsnis vertinamas kaip galingas proveržis sparčiosios kompiuterijos sprendimų srityje. Kvantinės kriptografijos serveris – tai įmonių „Dawning Information Industry Co.“ ir „CAS Quantum Co.“ bendro darbo vaisius. Minėtos bendrovės yra pavaldžios Kinijos mokslų akademijai. Serveryje įdiegta kvantiniu ryšiu pagrįsta raktų valdymo sistema, saugių operacijų platforma ir debesų kompiuterijos operacinė sistema, kurios pagrindu pavyksta sukurti urbanistinius ir privačius debesijos tinklus. Kvantinės kriptografijos serverio paleidimas atitinka Kinijos siekį užimti lyderės pozicijas pasaulinėje kvantinės kompiuterijos pramonėje.