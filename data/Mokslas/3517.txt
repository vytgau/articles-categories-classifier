Jaunuoliai virtualioje realybėje, žaidime „Minecraft“, per 2 dienas pastatė tunelį ir „SpaceX“ biurą bei oro uostą. „Po to, kai pasaulį apskriejo žinia apie tai, kad per 2 dienas „Minecraft“ žaidime pastatėme geidžiamiausią pasaulyje gamyklą „Tesla Gigafactory“ Elonas Muskas savo „Twitter“ paskyroje publikavo tunelio statybos nuotrauką su prierašu „Minecraft“. Mes priėmėme iššūkį ir su geriausiais linkėjimais pastatėme išradėjui turbūt garsiausią šiomis dienomis pasaulio tunelį. „Minecraft“ žaidime, žinoma“, - pranešime cituojamas vienas iš „Minecraft Gigafactory“ projekto organizatorių Vytautas Butkus.  Lietuvos „Minecraft“ bendruomenė jau atkreipė vienos iš E. Musko bendrovių „Tesla“ dėmesį, kai žaidimo platformoje per dvi dienas pastatė „Gigafactory 2“ ir taip pakvietė gamyklą statyti Kruonio technologijų parke. Netrukus po to statybų vaizdo įrašu „Twitter“ paskyroje pasidalino „Tesla“ ir rašė: „Lietuva žino kelią į mūsų širdį“. Apie Lietuvą parašė ir „The New York Times“. 