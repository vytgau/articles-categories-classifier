„Maxima“ atstovai DELFI patvirtino, kad tokios akcijos neorganizavo. „Norime įspėti, jog kovo 1 d. socialiniame tinkle „Facebook“ bei kituose interneto šaltiniuose pradėjusi sklisti informacija apie „Maximos“ 26-ojo gimtadienio proga dalinamus 200 eurų vertės dovanų kuponus – yra netikra. „Maxima“ šiuo metu nemini savo 26-ojo gimtadienio, taip pat nevykdo jokios kampanijos, konkurso ar apklausos, kurios metu būtų dalinami tokios vertės dovanų kuponai. Taip pat, „Maxima“ niekada neprašo už dalyvavimą savo konkursuose susimokėti patiems. Visus konkursus, apklausas ar kampanijas „Maxima“ skelbia tik oficialiuose savo informacijos sklaidos šaltiniuose: oficialiame „Facebook“ puslapyje „Maxima LT“ ir interneto svetainėje. Įspėjame gyventojus ir savo pirkėjus būti atsargiems bei neįkliūti į interneto sukčių pinkles. Jokiu būdu nespauskite nepatikimų nuorodų, nepalikite savo asmens ar kontaktinių duomenų“, – rašoma pranešime.