Naujas kompiuteris sukurtas reikliems žaidimų mėgėjams ir aprūpintas naujausios kartos „Intel“ procesoriumi, 64 GB DDR4 tipo RAM, keletu SSD kaupiklių, pora galingų AMD arba NVIDIA vaizdo plokščių bei pažangia vandens aušinimo sistema. Viso to turėtų pakakti 4K raiškos žaidimams ir patogiam pasinėrimui į virtualią realybę. Pigiausia „R1 Razer Edition“ modifikacija kainuoja 999 dolerius (beveik 900 eurų). Už šią sumą vartotojai gauna kompiuterį su 3,2 GHz „Intel Core i5“ procesoriumi, 8 GB RAM, vaizdo plokšte „GeForce GTX 1060“ ir 1TB talpos kietuoju disku. Reiklesni žaidimų mylėtojai galės įsigyti galingesnius ir brangesnius modelis. Pavyzdžiui, išleidus apie 4000 dolerių (beveik 3,6 tūkst. eurų), galima gauti žaidimų PC su „Intel Core i7“ procesoriumi, 16GB RAM, 1TB kietuoju disku, ir„GeForce GTX 1070“ grafika su 8 GB atminties. Tačiau tai nėra riba – galingiausia „R1 Razer Edition“ konfigūracija kainuoja 10 tūkst. JAV dolerių (beveik 9 tūkst. eurų).