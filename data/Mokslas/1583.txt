Ataskaitoje pranešama, kad technologijos milžinė „Google“ atsekė Rusijos remiamą dezinformacijos kampaniją ir svarsto ar kitą mėnesį pateikti parodymus Kongresui. Socialinės žiniasklaidos kompanijos „Facebook“ ir „Twitter“ jau sutiko duoti parodymus. „Google“ atsekė rusų buvimą keldama duomenis iš „Twitter“. „The Washington Post“ ataskaita pagrįsta su tyrimu susipažinusiais neįvardytais šaltiniais. „Turime griežtą reklamos politiką, kurią sudaro tikslinės politinės reklamos naudojimas ir draudimai naudoti tikslinę reklama rasės ir religijos pagrindu“, – sako „Google“. „Išsamiai tiriame galimus mėginimus piktnaudžiauti mūsų sistema, dirbame su tyrėjais ir kitomis kompanijos, padėsime tebevykstančiuose tyrimuose“, – toliau sakoma pranešime. „Facebook“ neseniai su Kongresu pasidalino informacija apie apytiksliai 3 tūkst. Rusijos remtų reklamų. JAV žvalgybos agentūros padarė išvadą, kad Rusijos prezidentas Vladimiras Putinas vadovavo dezinformacijos kampanijai, kuria siekta padėti Donaldui Trumpui laimėti rinkimus.