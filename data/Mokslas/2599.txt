Net žaidimų kompiuteriuose su įrengta skysčiu aušinama sistema, nesent didelei apkrovai, „Core i7-7700K“ procesoriai dažnai praneša sistemai apie pakilusią savo temperatūrą, o tai priverčia aušinimo ventiliatorius didinti sukimosi greitį. Pastovus ventiliatorių šniokštimas, žinoma, akustinio komforto nepadidina. Dar apmaudžiau, kada tai pasireiškia dirbant su biuro programomis, kurios CPU neapkrauna tokiu mastu, kad būtų galima patikėti įkaitimu iki 90 laipsnių Celsijaus. „Intel“ atstovas atsakydamas į pretenzijas atitinkamoje forumo temoje pareiškė, kad visi „Core i7-7700K“ procesoriai veikia tinkamai, o temperatūros šuoliai nėra defektas, ir jei kam nors nepatinka tokio pobūdžio ventiliatorių darbas, tada jiems reikia rasti būdą kaip sklandžiai pakeisti jų sukimosi greitį. Tuo pačiu, „Intel“ primena, kad procesoriaus darbo dažnio ir darbinės įtampos priverstinis padidinimas, taip pat šilumos paskirstytojo dangtelio nuėmimas, siekiant pakeisti šiluminę sąsaja, yra veiksmai, kurie pažeidžia garantines naudojimo sąlygas.