„Minecraft: Gear VR Edition“ „Minecraft“ neabejotinai yra vienas populiariausių žaidimų pasaulyje, prie kurio milijonai žaidėjų kasdien praleidžia ne vieną valandą. Specialiai jam yra sukurta daugybė skirtingų versijų įvairioms platformoms – nuo personalinio kompiuterio iki „PlayStation 3“ ar „Xbox“. Būtent pastarajai „Xbox“ konsolei neseniai buvo pristatyta speciali virtualios realybės žaidimo versija, kurią išbandyti galima su virtualios realybės akiniais, rašoma „Samsung“ pranešime spaudai. Tokiu būdu žaidėjai gali į viską žvelgti ne iš šono kaip įprasta, bet iš personažo perspektyvos. „Herobound Gladiators“ Vis dėlto, ne tik senieji, visų širdis užkariavę žaidimai keliasi į virtualybę. Didžiulis dėmesys skiriamas ir naujų virtualios realybės žaidimų kūrimui. Vienas iš jų – „Herobound Gladiators“. Šis žaidimas žaidžiamas komandomis, kuriose žaidėjai kovoja prieš goblinus, pabaisas ar kitus mistinius herojus. Norint įveikti milžiniškas blogiukų pajėgas, reikalingi geri įgūdžiai valdant personažo ginklų arsenalą, būtinas ir geras komandinis taktinis pasiruošimas. Žaidimų transliacijų platforma „SLIVER.tv“ Dalintis pasiekimais tapo populiaru specialiose internetinėse platformose, kuriose galima transliuoti savo žaidimą, viena jų - tinklalapis „twitch.tv“. Čia galima stebėti žaidimų, tokių kaip, „CS:GO“ ar „League of Legends“ pasaulinius čempionatus, bei mokytis iš profesionalų, kurie dalija patarimus. Alternatyva šiam tinklalapiui šiandien siūloma „SLIVER.tv“ platforma, kur taip pat galima naudotis virtualios realybės akiniais. 