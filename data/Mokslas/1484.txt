Šunys-robotai jau labai greitai gali tapti tokie pat populiarūs kaip išmanieji telefonai ar dronai. Bent jau tuo šventai tiki Kinijoje veikianti bendrovė „Unitree Robotics“. Naujausias keturkojis jų gaminys vadinasi „Laikago“. Inžinieriai sako, kad šiuo savo projektu norėjo įamžinti 1957 metais į kosmosą sovietų kosmonautų išsiųsto šuns atminimą. Šis šuo-robotas sveria 22 kilogramus, o valdomas jis bevieliu interneto ryšiu. Be žmogaus pagalbos šis robotas neveikia. Panašias funkcijas kaip „Laikago“ atlieka ir amerikiečių pagamintas analogas, kurį sukūrė bendrovė „Boston Dynamics“. Tiesa, amerikiečių žaislas kainuoja kone dvigubai brangiau nei jo giminaitis iš Rytų. Nepaisant to, ir kinų šuns-roboto kaina šiek tiek kandžiojasi – į jį investuoti tektų 20-30 tūkst. dolerių. Panašu, kad didelė kaina susidomėjusių neatbaido: „Unitree Robotics“ teigia sulaukiantys nemažai užsakymų, ir ne tik iš Kinijos.