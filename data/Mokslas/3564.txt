Naujieji modeliai atlenkiami 360 laipsnių kampu, derinant nešiojamojo kompiuterio ir planšetės funkcionalumą. Planuojama, kad jų pardavimai Lietuvoje prasidės kovą. „Tiksli kompiuterių kaina dar nėra žinoma. Pavyzdžiui, Jungtinėje Karalystėje šiais modeliais bus pradėta prekiauti kitą savaitę, kaina priklausys nuo komplektacijos ir „Latitude 11 (3189)“ kainuos nuo 259 svarų sterlingų (nuo 304 eurų)“, - rašoma komentare DELFI. Šiuos kompiuterius galima priskirti vidutiniam kainų segmentui. Skelbiama, kad kompiuteriai gali atlaikyti intensyvų kasdienį naudojimą klasėje – modeliai yra atsparūs smūgiams, turi sandarias klaviatūras ir jutiklinius kilimėlius, apsaugančius kompiuterį apliejus skysčiu, bei metalinį rėmą, saugantį maitinimo jungtis nuo pasukimo iš vietos. Visi trys serijos įrenginiai yra suderinami tiek su „Windows“, tiek su „Chrome“ operacinėmis sistemomis. Kartą įkrovus, naujieji mokymuisi skirti nešiojamieji kompiuteriai veikia visą dieną. Visuose įrenginiuose įdiegti 6 arba naujausi 7 kartos „Intel®“ procesoriai. Kompiuterių įstrižainės gali būti 11 ir 13 colių.  „Latitude 11 (3189)“ 11 colių įstrižainės lankstomas nešiojamasis kompiuteris – 360 laipsnių lankstumas leidžia kompiuterį naudoti „išvirkščiai“ uždarytą, atidarytą kaip planšetinį kompiuterį ar pastatytą trikampiu. Stiklas „Corning® Concore Glass“ ir „Gorilla® Glass NBT™“ apsaugo jutiklinį ekraną nuo įbrėžimų. Naudojant planšetinio kompiuterio režimą, „Windows“ versijoje veikia priekinė kamera, leidžianti kurti vaizdo įrašus judant. Kartu su „Windows“ versija taip pat prieinamas specialiai jutikliniam ekranui pritaikytas rašiklis „Dell Productivity Active Pen“. „Latitude 11 (3180)“ 11 colių nešiojamasis kompiuteris yra naujo dizaino, turi ergonomišką, aktyviam naudojimui pritaikytą klaviatūrą. Akumuliatorius išlieka įkrautas visą dieną. Klaviatūra ir jutiklinis kilimėlis yra sandarūs ir apsaugoti apliejus skysčiu, klavišai yra 50 proc. atsparesni nei ankstesnių kartų įrenginiuose. Kompiuteris gali būti atlenktas 180 laipsnių kampu ir tapti plokščias. „Latitude 13 (3380)“ 13 colių nešiojamasis kompiuteris turi didesnį ekraną, galingesnį procesorių ir spartesnę atmintį, kad mokiniai galėtų patogiai naudotis naujausiomis STEM (gamtos mokslų, technologijų, inžinerijos ir matematikos) mokymosi programomis. Akumuliatorius išlieka įkrautas visą dieną. „Dell EMC“ yra kompanijos „Dell Technologies“ dalis, padedanti organizacijoms modernizuoti, automatizuoti ir transformuoti savo duomenų centrus.