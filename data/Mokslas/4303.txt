Filmuke, kuris nufilmuotas pietryčių Azijoje, Indonezijoje, matyti didelė būtybė, keliaujanti pro krioklį, skelbia dailymail.co.uk. Vaizdo siužetas negali 100 proc. patvirtinti, kad tai – sniego žmogus, tačiau konspiracijos teorijų kūrėjai tvirtina, kad šis įrašas gali tapti įrodymu.  Vaizdo siužetas prasideda nuo įspūdingo Indonezijos kalnyno kadro. Ilgainiui krioklio kairėje galima pastebėti judantį objektą, kuris praeina tiesiai pro krioklį. Taigi vieni tvirtina, kad čia yra sniego žmogus, kiti tai vertina skeptiškai ir sako, kad vaizdo siužetą reikėtų įvertinti kritiškiau. @steveglosson Big Foot. Indonesia. https://t.co/DoPPqrIolE— Jezza (@Jezza_W) October 16, 2016  Neaišku, kada paplito legenda apie sniego žmogų, tačiau paaiškėjo, kad daugeliu atvejų tai buvo lokiai – ne sniego žmonės. Reikia pastebėti, kad Indonezijoje lokių nėra. DELFI yra rašęs, kad mokslininkai, pasinaudodami DNR tyrimais įrodė, kad paslaptingos mitinės būtybės, žinomos kaip sniego žmogus, jetis, „bigfootas“, „sasquatchas“ bei kiti vardai, neegzistuoja. Ištyrus šiuos padarus neva mačiusių žmonių surinktus kailio mėginius, paaiškėjo, kad tai tiesiog įprastų gyvūnų kailis, rašo „Popular Mechanics“.