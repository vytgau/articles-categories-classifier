Svorio kategorijoje iki 3 kg, Giedriaus sukurtas autonominis robotas pateko į „Internacional Robot Sumo“ didijį finalą, kuriame kovojo 92 dalyviai iš įvairių pasaulio kampelių ir gali pagrįstai didžiuotis esantis tarp šešiolikos geriausių sumo kovų robotų pasaulyje šioje kategorijoje Su savo kūriniu Giedrius atstovavo KTU Panevėžio fakulteto Technologijų mokymo centro komandai, kurioje be roboto ir jo kūrėjo yra ir asistentas Audrius Malūkas iš Klaipėdos. Giedriaus užduotis prieš pasaulinio lygio varžybas buvo sukurti kuo „protingesnį“ kovotoją, o jo komandos draugas Audrius buvo atsakingas už varžybų strategiją. Konkurencija didžiulė Robotų sumo kovos vyksta ant plieninio 1,5 m skersmens ringo, o pagrindinis kovojančių tikslas – kuo greičiau nustumti priešininką į užribį. Kiekvienas tokio pobūdžio kovose dalyvaujantis robotas turi peilį, kuriuo užkabinęs priešininko peilį, bando jį pakelti nuo plieninio ringo. Kuris pirmas sugeba atplėsti priešininką nuo plieninio ringo, tam pergalė garantuota. Jei pasirenkama teisinga strategija, įvertinami priešininko duomenys, robotų sumo kova gali baigtis ir po kelių sekundžių. Nors įprasta manyti, kad geriausi robotikos srityje yra japonai, tačiau šiemet „Internacional Robot Sumo“ svorio kategorijoje iki 3 kg varžybose nugalėjo lenkas. Japonijoje tokie sumo robotų turnyrai yra labai populiarūs ir vyksta jau nuo 1991 metų. Tai tarsi japonų kultūros dalis, kurioje dalyvauja įvairaus amžiaus ir išsilavinimo žmonės, Pamažu turnyras tapo tarptautiniu ir dėl galimybės į jį patekti varžosi robotų kūrėjai iš viso pasaulio. Kad patektum į tarptautinį renginį, neužtenka vien noro ir turėti robotą. Reikia sudalyvauti tam tikro lygio varžybose ir gauti pakvietimą. Sukonstravęs robotą „Ciongs“, panevėžietis šių metų pavasarį dalyvavo olimpiadoje „Robotiada 2017“ ir būtent čia laimėjo kelialapį į Japoniją. Kitas Lietuvai skirtas kelialapis atiteko Klaipėdos universiteto robotikos klubo komandai – Oleg Lyan ir Augustui Gedgaudui, kurie sumo kovose dalyvavo su robotu „ Vytis 3“ ir taip pat pateko tarp šešiolikos geriausių pasaulyje. Į Panevėžį atvyko iš pajūrio Iš Kretingos kilusį vaikiną naujausiomis technoloijomis dar aštuntoje klasėje sudomino technologijų mokytojas. Jo paskatintas Giedrius pradėjo robotika ir pradėjo dalyvauti įvairiose varžybose Lietuvoje ir užsienyje. Baigęs mokyklą vaikinas nusprendė studijuoti Panevėžyje, nes jį traukė robotikos studijos, o geriau nei KTU Panevėžio fakultete įrengtos Robotikos laboratorijos ir šiuo metu nėra. Panevėžyje automatikos ir valdymo specialybę įgijęs vaikinas šiuo metu studijuoja maigstrantūroje dirba bendrovėje „Profibus“, užsiimančia robotų pardavimu ir programavimu. Dar besimokydamas trečiame bakalauro kurse Giedrius pradėjo vesti užsiėminus robotais ir naujausiomis technologijomis besidomintiems moksleiviams KTU Panevėžio fakultete įkurtame Technologijų mokymo centre. Nors dirbdamas laiko šiai veiklai turi mažiau, tačiau visiškai jos neapleidžia – padeda jaunesniems už save įgyvendinti sumanymus, pasirengti varžyboms. „Tikiu, kad su naujausiomis technologijomis draugaujantys moksleiviai, ateityje rinksis ir atitinkamas studijas ir robotais besidominčių žmonių bendruomenė tik didės“, – sako G. Liaučys. Robotika – brangus hobis Robotų sumo kovos yra pakankamai brangus hobis, nes konkurecingam robotui sukurti reikia nemažų investicijų. Pradinio kovų roboto dalių rinkinio kaina siekia kelis tūkstančius eurų, o galutinė – priklauso nuo kūrėjo fantazijos. Pasižvalgęs Japonijoje Giedrius neketina sustoti, jo tikslas – sukurtį tokį sumo kovų robotą, kuris būtų geriausias pasaulyje.