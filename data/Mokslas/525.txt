Kaip rodo downdetector.com duomenis, stipriausiai socialinio tinklo „Facebook" veiklos sutrikimą pajuto Vidurio ir Vakarų Europos gyventojai, taip pat ir Lietuvos. Vertinant vartotojų nusiskundimus tinklalapyje downdetector.com, daugiau nei pusė vardijo, kad „Facebook" visiškai nereaguoja, jie turi sunkumų prisijungiant, nerodomos nuotraukos. Taip pat pastebėta, kad stringa ir socialinio tinklo „Instagram" veikla. Maždaug po valandos „Facebook" Lietuvoje vėl pradėjo veikti, tačiau Skandinavijoje, Lenkijoje ir kitose šalyse vis dar buvo neįmanoma naudotis socialiniu tinklu. Kol kas nežinomos tokio sutrikimo priežastys.