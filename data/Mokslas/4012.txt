Gentinė bendruomenė įsikūrusi Janomamai teritorijoje, šiaurės Brazilijoje. Netoli jos gyvenvietės yra siena su Venesuela. Tvirtinama, kad bent trys šiai bendruomenei priklausančios grupės nekontaktuoja su visuomene ir prašalaičiais. Vaizdai, fotografuoti iš oro, rodo gentinės bendruomenės namus. Kiekviena šios genties šeimyna turi po asmeninę pastogę, kurioje jie laiko maistą, kuria laužus ir kabina savo hamakus. New glimpse of uncontacted Amazon tribe https://t.co/n4cRWXosGH #brazilian #uncontacted #yanomami pic.twitter.com/iwOqRHus1Z— Geekjournal (@GeekJournalNews) November 22, 2016  Gentinė bendruomenė, tvirtinama, sudaryta iš maždaug 100 narių. Ši, kaip ir kitos bet kokio sąlyčio su modernia visuomene vengiančios gentys, stengiasi nebendradarbiauti ir vengia bet kokio kontakto. Tokių genčių nariai laikomi vienais pažeidžiamiausių žmonių planetoje. Jiems grasina ne tik prašalaičių prievarta, bet ir jų nešiojamos ligos, agresija. „Šie vaizdai tik dar kartą įrodo, kad ryšių su mūsų civilizacija nepalaikančių genčių yra daug – mums nuolat tenka atrasti, pamatyti, nufotografuoti naujų gyvenviečių. Šie žmonės neturėtų būti laikomi laukiniais, nes gyvena sudėtingose šiuolaikinėse bendruomenėse, kurių teisės turi būti gerbiamos. Yra aišku, kad šie žmonės kuo puikiausiai gyvena ir be tokių sąvokų kaip „pažanga“ ar „plėtra“, – sakė tarptautinės organizacijos, kovojančios už žmonių teises „Survival international“ direktorius Stephenas Corry'is. Šiame regione gentims grėsmę kelia nelegalūs aukso ieškotojai, kurie regione platina maliariją bei užteršia geriamo vandens šaltinius ir maistą gyvsidabriu. Janomamai šamanas Davi Kopenava Janomamai, aukso ieškotojus aprašė kaip termitus, kurie nuolat grįžta ir neleidžia ramiai gyventi. Jis patvirtino, kad šie turto ištroškę prisideda prie to, kad upėse nyksta krevetės ir žuvys, taip pat pašalaičiai atneša į regioną ligas – gripą ir tymus–, kurioms genties žmonės nėra atsparūs. Genties nuotraukos buvo padarytos Brazilijos valdžios vykdyto tyrimo metu, kai buvo ieškoma apie 5 tūkst. nelegaliai dirbančių aukso ieškotojų.