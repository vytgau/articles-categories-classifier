Robertas Youngas iš Teksaso universiteto, kuris nedalyvavo tyrime, teigia, kad tyrimo išvados nereiškia, kad turime nustoti sodinti augalus miestuose. Jis siūlo ir toliau gausiai apsodinti žaluma gatves, bet taip pat rūpintis taršos šaltinių kontrole. Medžiai anglies dioksidą paverčia į deguonį, bet esant karštam orui jie reaguoja su aplinkoje esančiais teršalais ir taip gamina nebe švarų, o užterštą orą. Pavyzdžiui, izoprenas gali reaguoti su azoto oksidais ir suformuoti dujas, kurios pavojingos žmogaus sveikatai. Monoterpenas ir seskviterpenas taip pat gali reaguoti su azoto oksidais ir ore paskleisti mažyčių, į suodžius panašių dalelių. Tokių cheminių darinių augalai negeba paversti švariu deguonimi. Miestuose oksidu orą daugiausia teršia transporto priemonės. Naujausiame tyrime Galina Čurkina iš Humboldto universiteto Berlyne kartu su kolegomis po bandymų teigia, kad kai temperatūra pasiekia 25 laipsnius Celsijaus, augalų išskiriamų teršalų kiekis padidėja nuo 6 iki 20 procentų, o pasiekus 30 laipsnių – net iki 60 procentų. Tyrėjai pataria nenustoti sodinti medžių. Jie, kaip ir tyrime nedalyvavęs R. Youngas, siūlo atsakingiau reguliuoti įprastu kuru varomų transporto priemonių taršą ir didinti švarios energijos šaltinių naudojimą.