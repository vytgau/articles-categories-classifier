Centrinėje Peru dalyje naujai aptikta piramidės konstrukcija galėtų apversti aukštyn kojomis iki šiol galiojusį mokslininkų supratimą apie šios vietos svarbą inkų hierarchijoje. Po metus trukusio tyrimo mokslininkai teigia manantys, kad ši konstrukcija yra tai, kas vadinama „ušnu“. Ušnu yra terasomis einančios piramidžių konstrukcijos, kurias, mokslininkų manymu, vietiniai senovės valdovai naudojo reikšmingiausių ceremonijų metu, kai jie gėrė ir aukojo skysčius dievams. Tyrimai rodo, kad jos taip pat galėjo būti naudojamos astrologiniams stebėjimams, nors dar daug kas apie šias konstrukcijas turi būti išsiaiškinta. Rasta ušnu Huailaso alėja vadinamame slėnyje, esančiame už maždaug 285 kilometrų į šiaurę nuo Limos, galėtų reikšti, kad ši teritorija inkų visuomenei buvo reikšmingesnė nei manyta anksčiau. Anksčiau buvo manoma, kad ši vieta iškilusi natūraliai, o ne dėl piramidės, padengtos tankiu augmenijos sluoksniu. Šioje vietoje dirbantis archeologas Miguelis Aguilaras įspėjo, kad reikia daugiau mokslinių tyrimų, kad galima būtų patvirtinti hipotezę, jog ši vieta buvo reikšminga inkų civilizacijai.