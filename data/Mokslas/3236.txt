O pasirodo, kad tai bus įmanoma ant „iPhone“ telefono uždėjus tam tikrą dėklą su specialiu ekranu, kuris atsidurs ant telefono nugarėlės. Taigi, tai bus dviekranis telefonas, kurių vienas rodys originalią operacinę sistemą, o kitas – „Android“. Pastaroji sistema nebus įdiegta telefone, ją tik bus galima naudotis per antrinį ekraną. Toks dėklas buvo pavadintas „Eye“ (Akis) ir jam per pasaulinę sutelktinio finansavimo internetu platformą „Kickstarter“ per 32 dienas buvo suaukota tiek pinigų, jog buvo viršytas pirminis tikslas – 95 tūkst. JAV dolerių. „Eye“ dėklas bus gaminamas 4,7 ir 5,5 colio įstrižainės ir gerokai pagerins naudojimąsi „iPhone“ telefonu. Antrinis ekranas bus didelės raiškos su „Always-on“ funkcija. Dėkle bus įmontuota 2800 mAh baterija bei belaidžio įkrovimo sistema. Be to, telefonui dėklas suteiks papildomos 256GB talpos, papildomą microSD kortelę ir du papildomus SIM kortelių lizdus, NFC palaikymą. Jame taip pat bus įdiegtas infraraudonų spindulių jutiklis ir net 3,5 mm ausinių lizdas. Taip, toks dėklas gerokai pastorins plonytį „iPhone“ telefoną, tačiau, rodos, daugumai jo gerbėjų tai nė motais. Skelbiama, kad pirmieji tokie dėklai atsiras prekyboje jau rugpjūtį, likus mėnesiui iki „iPhone 8“ pristatymo rinkai. Kainuos jis 189 JAV dolerius.  