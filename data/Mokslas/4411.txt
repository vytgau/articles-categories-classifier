Juo remdamiesi gamintojai galės kurti prietaisus, leidžiančius garsą perduoti per USB-C prievadą. Standartus pristačiusi organizacija aiškiai nurodė šio žingsnio tikslą: naujai priimtas standartas leis įmonėms pašalinti pasenusią garso jungtį. Teoriškai tai leis sukurti kompaktiškesnius prietaisus, taip pat geriau apsaugoti juos nuo drėgmės, užtikrinti aukštesnę garso kokybę. Norint į ausines perduoti skaitmeninį garsą, reikės jose įdiegti specialią mikroschemą. Ji leis išplėsti ir ausinių funkcionalumą: tarkime, leis atpažinti balso komandas. Ši technologija taip pat leis sunaudoti mažiau energijos ar bent jau ne daugiau nei iki šiol. USB ADC 3.0 ne tik apibūdina skaitmeninį standartą, bet palieka galimybę naudoti analoginį garsą, kuriam rezervuoti du nepriklausomi kontaktai. Manoma, kad kai kurie gamintojai pradiniame etape, gali šią parinktį laikyti tinkamesne: be rimtų konstrukcijos pakeitimų ji leis ausinėms pridėti naujų funkcijų. Pagrindiniu skaitmeninio standarto komponentu taps į ausines integruoti MPU lustai, kurie bus atsakingi už garso sinchronizaciją, skaitmeninį-analoginį konvertavimą, stiprinimą, triukšmo mažinimą, aido panaikinimą ir kitas funkcijas. MPU standartą turėtų palaikyti ir „USB Audio Type-III“, ir „Type-IV“. Šis numato signalo suspaudimą ir išlaiko suderinamumą su ADC 1.0 ir 2.0.