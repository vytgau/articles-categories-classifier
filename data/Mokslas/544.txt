Dabar panašių, maždaug ryžio didumo, pailgų granulių aptikta Marse, kur „Curiosity“ tyrinėja Gale kraterį. Įdomu tai, kad Žemėje tokių kristalų egzistavimas byloja apie kadaise egzistavusį druskų persotintą ežerą, tačiau Gale krateryje kol kas aptikta tik gana gėlo vandens pėdsakų. Kol kas visiškai neaišku, kokio amžiaus yra šie kristalai – jie galėjo susiformuoti kartu su uolienomis, ant kurių guli, bet galėjo atsirasti ir gerokai vėliau. Taip pat keista yra tai, kad kai kurie prie granulių randami kristalai yra gerokai tamsesni už gipsą, todėl gali būti, kad po susiformavimo gipsas pranyko – pavyzdžiui dėl vėjo ar vandens erozijos – ir jį pakeitė kitos nuosėdos.