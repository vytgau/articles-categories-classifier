Teoriniai modeliai teigia, kad nežymius jonizuotų dalelių svyravimo sukurtus magnetinius laukus labai sustiprina turbulentiškas dujų judėjimas. Šis procesas vadinamas turbulentišku dinamu ir yra šiek tiek panašus į Žemės magnetinio lauko atsiradimą. Dabar pirmą kartą laboratorijos sąlygomis pavyko atkurti turbulentiško dinamo procesą. Sukūrę maždaug monetos dydžio plazmos rutuliuką, mokslininkai nustatė, kad magnetinis laukas jame vos per kelias nanosekundes išaugo nuo nykstamai mažų verčių iki dešimties teslų – daugiau, nei naudojama magnetinio rezonanso skaneriuose. Šie rezultatai modelį patvirtina kokybiškai, bet dar nežinia, ar astronominėmis sąlygomis magnetinį lauką dinamas gali išauginti pakankamai sparčiai. Tyrimo rezultatai publikuojami Nature Communications.