2015 metais Nevadoje bendrovė pastatė nuotoliniu būdu valdomą 110 MW galios „Crescent Dunes“ saulės energijos įrenginį su 1100 MWh energijos saugojimo baterija. Tiek energijos užtenka aprūpinti 75 000 Nevados namų ūkių. Planuojama įgyvendinti panašius koncentruotos saulės energijos projektus (CSP) Pietų Australijoje, Afrikoje, Čilėje ir kitose šalyse visame pasaulyje. Skirtingai nuo įprasto saulės ir vėjo energijos naudojimo, kuris yra priklausomas nuo saulėtumo ir vėjuotumo, įrenginiai naudojantys išlydytą druską gali veikti bet kuriuo paros metu ir sukaupti energijos kiekį, kurio užtektų iki 10 valandų. Ši energijos forma gana paprasta: veidrodžių sukoncentruota saulės spindulių energija yra sutelkiame bokšte, kuriame įkaitina druską virš 1000 laipsnių pagal Farenheitą (538 laipsniai pagal Celsijų). Išsiskirę garai suka turbiną ir gamina elektros energiją Lydytos druskos įrenginiai yra ganėtinai nebrangūs. Pasak Inside Climate News, „Crescent Dunes“ pagamina 1 kWh elektros energijos už 0,06 dolerio. O Tarptautinės atsinaujinančios energijos agentūros (IRENA) manymu, tokios kainos netgi dar labiau mažės. Vis dėlto, „SolarReserve“ dar šiek tiek atsilieka nuo savo planų. Planuojama, kad „Crescent Dunes“ per metus pagamins 500 000 MWh elektros energijos. Tuo tarpu Ispanijos inžinierių bendrovė „Sener“ vykdo du projektus netoli Kuarzazato, Maroke, kuriuose taip pat naudojama lydyta druska. Nors abiejų projektų kaina dar nėra pakankamai žema, tačiau kompanija tikisi užimti geriausias pozicijas, kai tik tokių projektų kainos pradės kristi. Netgi „Google“ planuoja vystyti atsinaujinančios energetikos projektus panaudojant lydytą druską, tačiau dar sieks išbandyti savo sistemą, kad sužinotų ar tokia technologija atsipirks. Lydytos druskos naudojimas gali išspręsti atsinaujinančių energijos šaltinių nepastovumo problemą. „SolarReserve“ generalinis direktorius Kevinas Smithas teigia, kad „JAV komunalines paslaugas tiekiančios įmonės tiesiog norėjo įprastų kilovatvalandžių. Jiems nerūpėjo, kaip jas gaus“. Kitaip tariant, jiems nelabai rūpi, kiek laiko per parą bus galima naudoti atsinaujinančių energijos šaltinių pagamintą energiją. Smithas teigia, kad viskas po truputi keičiasi: „Tikiu, kad dabar yra CSP rinkos atsigavimas ir viskas dėl energijos išsaugojimo“. 