Tam, kas jais nesidomi, verta pasakyti, kad įprastame žemėlapyje Afrika atrodo daug mažesnė nei yra iš tikrųjų, o Grenlandija – ne tokia didelė, kaip pavaizduota. Dizaineris Japonijoje sukūrė kitokį žemėlapį, kuris yra toks tikslus kaip ir pats pasaulis. Jame galite pamatyti, kaip atrodo žemynai ar pasaulio šalys. Žemėlapio dizainą sukūrė Japonijos dizaino bendrovė „AuthaGraph“, kuri visai neseniai už savo darbą buvo įvertinta garbingu apdovanojimu „Good Design Award“ (iš angl. k. Gero dizaino apdovanojimas). Prie jo daugiausia dirbo menininkas ir architektas Hajime Narukawa. Iš pirmo žvilgsnio šis žemėlapis atrodo labai keistas, nes jame pavaizduota netikėta Azijos ir Šiaurės Amerikos orientacija. Tačiau prie šio vaizdo mes nesame pripratę: Sciencealert.com skelbia, kad tai yra proporcingiausias žemėlapis, kokį tik turime. Įprasti mums žemėlapiai, paprastai kabantys mokyklose, atspausdinti atlasuose, gimė 1569 m. Juos pristatė Flandrijos geografas Gerardas Merkatorius. Jo technika leido daugiau ar mažiau įsivaizduoti pasaulio šalis dvimačiame popieriaus lape ir suteikė galimybę naudojantis tokiu žemėlapiu puikiai naviguoti vandenyne. Jei vertintume jo tikslumą, reikėtų nusivilti: Merkatoriaus žemėlapių sudarymo metodika lėmė, kad greta Žemės polių esančios šalys atrodo daug didesnės nei iš tikrųjų yra. Tarkime, Grenlandija atrodo panašaus dydžio kaip ir Afrika, nors ši yra 14 kartų didesnė. Naujas „AuthaGraph“ žemėlapis buvo skirtas neteisybei ištaisyti. Turėdamas šį tikslą, dizaineris padalino pasaulį į 96 lygius regionus ir, prieš kurdamas galutinę žemėlapio versiją, perkėlė matmenis iš sferos į tetraedrą. Tai darydamas Hajime Narukawa sugebėjo išlaikyti tinkamus žemės ir vandens mastelius. „Toks originalus kartografavimo metodas gali perduoti sferinį paviršių ant stačiakampio paviršiaus, išlaikydamas teisingas proporcijas įvairiose srityse“, – teigiama konkursiniame darbo aprašyme. Ir nors žemėlapis giriamas už preciziką, juo remtis naviguoti nepatartina. „Kitas žingsnis – dar smulkiau sudalinti žemėlapį, stengiantis visiškai tiksliai atvaizduoti jo dalis“, – tvirtinama projekto aprašyme.