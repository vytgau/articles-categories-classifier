Dabar populiaru girtis trumpomis miego valandomis, tačiau ar tai tikrai yra gerai žmogaus gebėjimui lyderiauti? Kiek valandų miega, pavyzdžiui, Donaldas Trumpas? O Elonas Muskas, Markas Zuckerbergas ir Billas Gatesas? Mokslininkai teigia, kad žmonės nėra linkę sekti mažai miegančių lyderių. Jie negali įkvėpti masių savo pavyzdžiu ir atsidavimu darbui. Nors kai kurie žmonės vis dar giriasi, kad miega labai trumpai, mokslininkai teigia, kad tai ne visada yra matoma kaip gera asmens savybė. Politikos ir verslo lyderiai turi daug pagalbininkų. Tinkamai suburta komanda gali padėti sumažinti krūvį ir išlaikyti pakankamai sveiką gyvenseną. Lyderiai, kurie per mažai miega, yra matomi kaip negebantys išnaudoti savo komandos ir asmeninių resursų. Galiausiai, jei dažnai nėra geriausios nuotaikos, jiems sunku ryte pradėti darbus. Mokslininkai sako tiesiai – jei jums 16-64 metai ir jūs kasnakt nemiegate bent 7-9 valandas, jūs kenkiate savo nuotaikai, gebėjimui susikaupti ir vykdyti protines užduotis. Tačiau senosios mados keičiasi. Girtis trumpu nakties miegu jau nebėra madinga. Mokslininkai ištyrė 35 tūkstančių lyderių verslo, mokslo ir politikos srityse miego ritmus ir pastebėjo, kad jie miega vis ilgiau. Na, ne visi – JAV prezidentas Donaldas Trumpas teigia, kad miega tik 4 valandas per parą. Pasak mokslininkų, tai gali paveikti jo gebėjimą priimti sprendimus, tačiau, kita vertus, natūralūs miego ritmai būna skirtingi. O kiek miega technologijų pasaulio lyderiai? Billas Gatesas nebėra toks aktyvus verslo pasaulyje, tačiau jo miego režimas nepasikeitė – jis kasnakt miega bent 7 valandas. Gatesas yra sakęs, kad pavydi žmonėms, kurie keliasi labai anksti ryte, nes jie turi daugiau laiko mokymuisi, darbui ir žaidimams. Elonas Muskas yra labai užimtas žmogus, kurio darbotvarkėje nėra laiko net normaliems pietums. Tačiau jis teigia, kad į miegą žiūri labai rimtai ir vidutiniškai miega 6 valandas per dieną. Markas Zuckerbergas taip pat yra apsikrovęs darbais, tačiau visada agituoja už 8 valandų miegą. Tiek miega ir Jeffas Bezosas, kuris net pabudęs vengia rytinių susitikimų ir svarbius darbus atideda vėlesniam dienos laikui. Tačiau ne visi verslo lyderiai miega tiek ilgai. Timas Cookas, „Apple“ vadovas, keliasi dar prieš 4 valandą ryto, nors dažnai miegoti eina apie vidurnaktį. „Fiat Chrysler“ vadovas Sergio Marchionne keliasi maždaug pusę ketvirtos ryte, miegojęs apie 4 valandas. O štai Marissa Mayer, „Yahoo!“ vadovė, pamokas apie miegą išmoko priverstinai – 2014 metais ji pramiegojo svarbią vakarienę, nes tiesiog negalėjo pabusti iš pokaičio miego. Ši verslininkė taip pat miega apie 4 valandas per parą. Donaldo Trumpo miego režimas nesikeitė jau kelis dešimtmečius. Taigi, jis mano, kad tokie įpročiai jo neigiamai neveikia. Kiekvienas žmogus turi surasti sau tinkamiausią darbo-poilsio režimą, nes kitaip būti lyderiu būti tiesiog neįmanoma.