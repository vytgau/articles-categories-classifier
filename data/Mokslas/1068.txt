Duomenys renkami per savanoriškus medicininius tyrimus, tačiau neaišku, ar pacientai žino, kad biometriniai duomenys skirti ir policijai. „Visos populiacijos bioduomenų, įskaitant DNR, saugojimas yra grubus tarptautinių žmogaus teisės normų pažeidimas“, – sakė organizacijos direktorė Kinijoje Sophie Richardson. Duomenys esą gali būti panaudoti tikslingai religinių mažumų ar vyriausybės kritikų kontrolei. Sindziangas, esantis pačiuose šalies vakaruose, vis drebinamas išpuolių, dėl kurių Pekinas kaltina uigūrų ekstremistus. Čia tvyro įtampa tarp uigūrų musulmonų mažumos ir hanių kinų – didžiausios Kinijos tautinės grupės. Musulmonų mažuma jaučiasi ekonomiškai, politiškai ir kultūriškai engiama hanių kinų. Kontrolė provincijoje aštrinama jau daug metų. Vasarį vyriausybė paskelbė, kad per GPS siųstuvus seks visus automobilius.