Ekspedicijos Antarktidoje dalyviai perkėlė ant šelfinio Branto ledyno įkurtą tyrimų stotį „Halley VI“. Stoties perkėlimo priežastis – netoliese lede atsivėrę du pavojingi plyšiai. Stoties „Halley VI“ konstrukciją sudaro aštuoni vienas su kitu sukabinti moduliai, iškelti ant slystančių polių, todėl prireikus, stotį galima perkelti iš vienos vietos į kitą. Perkėlimo darbai buvo pradėti dar lapkritį ir truko net 13 savaičių. Prie šį laiką stotį pavyko paslinkti per 23 kilometrus į žemyno gilumą. Visus 88 ekspedicijos dalyvius buvo nutarta evakuoti, kad poliarinę žiemą jie praleistų kitur. Mokslininkų teigimu, atskilus dideliam ledkalniui, ištisą parą nesibaigiančioje tamsoje ir neigiamoje temperatūroje iš šios vietos būtų labai sunku išvežti žmones. Didžiosios Britanijos Antarktidos tyrinėtojų bendrija informavo, kad prie mokslinio darbo ekspedicijos dalyviai grįš 2017-ųjų metų lapkritį.