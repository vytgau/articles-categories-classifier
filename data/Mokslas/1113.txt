Netikite? Paklausykite vyresnių žmonių prisiminimų ir pastebėkite, iš kurio laikotarpio prisiminimai yra patys gražiausi. Dauguma žmonių savo laimės viršūnę pasiekia gyvenimo tarpsnyje tarp 15 ir 30 metų. Šį laikotarpį mokslininkai vadina „prisiminimų viršūne“. Kitaip tariant, po daugelio metų gražiausi prisiminimai dažniausiai kyla iš būtent šio gyvenimo tarpsnio. Kodėl taip yra? Nes veikiame daugiau. Žmonės nemėgsta patys sau to pripažinti, bet daugelis gyvena pagal iš anksto parašytą scenarijų. Mokslai, darbas, šeima, pelnytas ir ramus išėjimas į pensiją. Daugelis žmonių į šį receptą įberia kelias keliones, dalyvavimą kokios nors organizacijos veikloje, galbūt karjeros keitimą, tačiau iš esmės taip gyvena dauguma žmonių, nors to girdėti nemėgsta. Ir tai nėra blogai, tačiau žmogaus laimei reikalingi pokyčiai. Čia ir galima sugrįžti prie tos 15-30 metų jaunystės. Šiame laikotarpyje jūs greičiausiai patirsite pirmą stiprią meilę, romantinius santykius, baigsite mokyklą, įgysite vairuotojo pažymėjimą, įstosite mokytis į profesinę ar aukštąją mokyklą, susirasite pirmą nuolatinį darbą, surasite savo gyvenimo meilę ir sukursite šeimą. Kalbant statistiškai, tačiau realybėje pirmų kartų į šiuos 15 metų dauguma žmonių prideda ir daugiau. Tikėtina, kad būtent tame laikotarpyje sukursite verslą, pirmą kartą keliausite lėktuvu, gausite brangiausių dovanų. Taigi, dauguma gražiausių prisiminimų yra būtent šiame laike. Apie tai kalbama ir 2004 metų tyrime, kuriame teigiama, kad būtent šiame gyvenimo laike įvyksta didžioji dalis svarbiausių gyvenimo įvykių susijusių su jumis. Taip, vėliau galite džiaugtis pirmaisiais savo vaiko žingsniais, pirmąja jo diena mokykloje, šalies sportininkų laimėjimais, istorinėmis valstybės pergalėmis. Tačiau jūsų šiame prisiminime nėra. Ką tai reiškia? Tai reiškia, kad žmonės pradeda ieškoti naujų pirmų kartų, o jų neradę pasineria į depresiją ar kokio nors amžiaus krizę. Pirmas sportinis automobilis? Automobilį jau turite. Nauja kelionė, nauja šukuosena, šuolis parašiutu – niekas taip nebenudžiugina kaip tie jaunystės pasiekimai. Rezultate, kaip teigia knygos „Time Warped“ autorė Claudia Hammond, laikas pradeda tekėti kur kas greičiau. Tai ką daryti? „Prisiminimų viršūnė“ nebūtinai turi būti viena. Galima persikelti gyventi kitur, į savo karjerą įdėti daugiau energijos, pradėti verslą, dovanoti dovanas. Vaikytis tą jausmą yra beprasmiška, bet galite susikurti naują. Pirmi kartai lėtina laiką, kaip teigia Hammond.