Mokslininkai, suaugusioms pelėms persodinę naujagimių graužikų kamieninių ląstelių, gavo neįtikėtiną rezultatą – jų gyvenimo trukmė po tokios procedūros vidutiniškai pailgėjo 10-15 proc. Eksperimentą atliko Alberto Einsteino vardo medicinos koledžo Niujorke moksliniai darbuotojai. Kaip teigia prie projekto dirbę mokslininkai, mažų pelyčių kamieninės ląstelės padėjo atnaujinti konkrečią suaugusių pelių smegenų sritį – hipotalamą, kuris atsakingas už esmingiausius gyvenimo aspektus. Mokslininkai viliasi, kad vieną dieną iš šio jų atradimo realios naudos turės ir žmonės. Mokslininkai ketina tyrimą tęsti ir toliau – galbūt pavyks dar labiau prailginti pelių gyvenimo trukmę.