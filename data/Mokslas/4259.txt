Vakarop ataka atsinaujino, didelė dalis interneto vartotojų negali pasiekti minėtų svetainių. Dėl šios atakos laikinai buvo sutrikusi ir portalo DELFI veikla, kai kurie puslapiai buvo nepasiekiami. Kiek anksčiau LRT pranešė taip pat galimai patyrusi kibernetinę ataką. DDoS ataka – tai ataka, nukreipta prieš konkretų serverį (ar jų grupę), į jį nukreipiant per daug užklausų iš skirtingų kompiuterių ir taip sutrikdant serverio veiklą. Gizmodo.com praneša, kad ketvirtadienio vakarą ataka atsinaujino. Interneto tiekėjas „DynDNS“ teigia, kad patiria dar vieną ataką, dėl kurios sutriko daugelio interneto svetainių veikla. Pirmoji atakų banga nuvilnijo ketvirtadienio rytą. Naujoji ataka paveikė serverius, esančius vakarinėje JAV pakrantėje ir Europoje. Kol kas neaišku, kaip šios dvi atakos yra susijusios, tačiau jų požymiai labai panašūs, rašo gizmodo.com. Sąrašas svetainių, kurios Gizmodo duomenimis, patyrė ataką: