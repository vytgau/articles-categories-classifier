„Amazon“ grynasis pelnas daugiau nei padvigubėjo nuo 749 mln. iki 1,9 mlrd. JAV dolerių. O apyvarta išaugo 38 proc. iki 60,5 mlrd. JAV dolerių. Prieaugis atrodo dar įspūdingesnis atsižvelgus, jog kompanija tokį rezultatą pasiekė atidėjusi 789 mln. JAV mokesčiams nuo į Jungtines Valstijas iš užsienio sugrąžintą pelną. Nors „Amazon“ per daug nedetalizavo tokio įspūdingo augimo priežasčių, J. Bezosas pranešė, kad itin didelės įtakos tam turėjo skaitmeninė asistentė „Alexa“, kuria vis aktyviau diegia automobilių, buitinių prietaisų ir kitų susietų įrenginių gamintojai. „Mūsų prognozės dėl „Alexos“ pernai buvo labai optimistinės, ir mes gerokai viršijome lūkesčius, – sakė J. Bezosas. – Pasiekėme svarbų tašką, kai kitos kompanijos ir kūrėjai vis sparčiau taiko „Alexą“.