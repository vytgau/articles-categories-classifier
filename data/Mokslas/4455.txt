Vienas tyrimo autorių Jesse Everettas sakė, kad šviesos judėjimo kontrolė buvo labai svarbi siekiant sukurti ateities kvantinius kompiuterius, kurie galėtų išspręsti šiandieniniams kompiuteriams neįveikiamas problemas. „Optinės kvantinės kompiuterijos dar reikės gerokai palaukti, tačiau sėkmingas mūsų eksperimentas – šviesos judėjimo sustabdymas – žada proveržį“, – tvirtino Fizikos ir inžinerijos mokyklos bei Kvantinės kompiuterijos ir komunikacijos tobulinimo centro universitete darbuotojas J. Everettas. Jis tvirtino, kad kvantiniai kompiuteriai, kurių veikimas pagrįstas šviesa – protonais – galėtų būti lengvai susiejami su kitomis technologijomis – optiniu pluoštu. Naujai sukurti produktai gali būti pritaikyti medicinoje, gynyboje, telekomunikacijų ar finansų srityse. Tyrimo komandos eksperimentas, leidęs sukurti spąstus šviesai naudojantis infraraudonaisiais lazeriais, buvo įkvėptas J. Everetto atliktos kompiuterinės simuliacijos. „Jau aišku, kad kai sustabdomas šviesos judėjimas, fotonai sukasi aplink atomus. Aišku, atomai sugeria dalį sugautos šviesos, tačiau bandymo metu buvo užšaldyta didelė dalis fotonų“, – pasakojo mokslininkas. Tyrimo vadovas asocijuotas profesorius Benas Buchleris tvirtino, kad šviesos spąstų eksperimentas pademonstravo dar neregėtą mokslininkų pasiekimą – kontroliuoti labai sudėtingą sistemą: „Mūsų metodas leidžia mums preciziškai manipuliuoti šviesos ir atomų sąveika.“ 