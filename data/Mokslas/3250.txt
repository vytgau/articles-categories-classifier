Čempionate 2-ąją vietą užėmęs 29-erių druskininkietis Almantas Šarakojis užrašė 1272 skaitmenis, o „Fizikos olimpo“ mokyklos 3-iojo kurso moksleivis, 18-os metų Dominykas Ruibys, užrašęs 420 skaitmenų, liko trečias. 2012 m. kovo 14 d., 5-ojo pčempionato metu Valdas Eimontas (20), VU Fizikos fakulteto II kurso studentas, pasiekė Lietuvos rekordą, oficialiai įregistruotą „Lietuvos rekordų knygoje“: iš atminties parašė 4561 konstantos p skaitmenį po kablelio. Šio įspūdingo intelektinio rekordo niekam nepavyko pagerinti 5-erius metus. Pasaulyje Pi diena švenčiama nuo 1988 metų, o Lietuvoje šiai dienai paminėti itin gabių mokinių papildomo ugdymo mokykla „Fizikos olimpas“ nuo 2008 m. rengia konstantos p rašymo iš atminties čempionatus, kurie tradiciškai vyksta Vilniaus universiteto Fizikos fakultete. Čempionatų pradžia 13 val. 59 min. (1.59 po vidurdienio), toks laikas pasirinktas dėl tolimesnių konstantos Pi skaitmenų po kablelio: 3,14159... Pi diena (angl. Pi Day) – neoficiali tarptautinė kasmetinė šventė, skirta matematinei konstantai p(tariama - pi) paminėti. Konstanta p – iracionalusis skaičius, kurį sudaro sveikoji dalis – skaitmuo 3 ir begalinė neperiodinė dešimtainė trupmena, šios konstantos apytikslė suapvalinta skaitmeninė išraiška yra 3,14. Todėl Pi diena ir minima kovo 14-ąją, nes šios datos kalendorinio kovo mėnesio numeris 3 atitinka konstantos pirmąjį skaitmenį, o po kablelio esantys pirmieji du skaitmenys 14 atitinka kalendorinę dieną.  Ankstesnių Lietuvos p čempionatų nugalėtojai ir jų pasiekti rezultatai: 600 skaitmenų - Donatas Valius, 18 metų, Plungės „Saulės“ gimnazijos mokinys 1452 skaitmenų - Almantas Šarakojis, 21 metai, VDU Istorijos fakultetas, II kursas 4054 skaitmenų - Valdas Eimontas, 18 metų, Garliavos Juozo Lukšos gimnazija, 4 klasė 658 skaitmenų - Almantas Šarakojis, 23 metai, VDU Istorijos fakultetas, IV kursas 4561 skaitmenų - Valdas Eimontas, 20 metų, VU Fizikos fakultetas,II kursas 1897 skaitmenų - Henrikas Šalūga, 23 metai, vadybininkas 210 skaitmenų - Henrikas Šalūga, 24 metai, vadybininkas 2078 skaitmenų - Henrikas Šalūga,25 metai, vadybininkas 3117 skaitmenų - Henrikas Šalūga,26 metai, vadybininkas Pagrindinį prizą įsteigė čempionato organizatorius, mokyklos “Fizikos Olimpas” steigėjų tarybos pirmininkas Petras Jonušas; skatinamuosius prizus įsteigė EPS Young Minds sekcija Vilniuje. Daugiau informacijos apie Pi dieną ir Lietuvos p čempionatus ieškokite „Fizikos olimpo“ mokyklos interneto svetainėje olimpas.lt.