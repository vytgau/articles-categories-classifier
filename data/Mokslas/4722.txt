Harvardo universiteto tyrėjų komanda išrado pirmąjį visiškai minkštakūnį robotą naudodami 3D spausdintuvą, pneumatiką ir chemines reakcijas. Robote nėra jokių elektroninių ar kietų komponentų. Minkštakūniai robotai dažna atkartoja aštuonkojus, tad nenuostabu, kad pirmasis tokio tipo robotas yra šio moliusko formos. Robotas pavadintas „Octobot“ ir kiekviena jo pneumatinė galūnė sujungta su kūnu, kuris užsiima valdymu. Vaizdo įraše galima pastebėti, kad roboto galūnės juda, bet neatlieka jokių naudingų veiksmų. Mokslininkų tikslas buvo pirmiausia sukurti visiškai minkštakūnio roboto modelį, kitas žingsnis – pagaminti sudėtingesnę versiją, kad robotas galėtų plaukioti ir sąveikauti su kitais objektais, rašo geek.com. 