Pranešime žiniasklaidai teigiama, kad „Kaspersky Lab“ ir „iconKids&youth“ atlikto tyrimo Growing Up Online - Connected Kids rezultatai rodo, kad 8–16 metų berniukai ir mergaitės internete elgiasi skirtingai, o tai reiškia, jog reikia taikyti skirtingus būdus jų saugumui užtikrinti. Mergaitės mėgsta naudotis išmaniaisiais telefonais, o berniukams labiau patinka kompiuteriai ir žaidimų pultai. Vaikinai, tikėtina, labiau priklausomi nuo kompiuterinių žaidimų: jie dažniau nurodo juos savo kasdienių veiklų internete sąraše. Mergaitės mieliau renkasi bendravimą socialiniuose ir keitimosi žinutėmis tinkluose. Kai klausiama apie mėgstamus komunikacijos būdus, jos dažniau pamini skambučius ir žinutes, o tai nestebina, turint omenyje jų prisirišimą prie išmaniųjų telefonų. Tikriausiai dėl to, kad yra socialesnės, mergaitės kaip informacijos šaltinį dažniau linkusios rinktis šeimos narius ar draugus, o berniukai labiau pasikliauja internetu. Jie taip pat dažniau nei mergaitės yra įsitikinę, kad žino, kaip naudotis internetu ir kaip jame apsisaugoti. Atsižvelgiant į tyrimo rezultatus, berniukai yra mažiau slopinami internete nei mergaitės: jie suteikia daug asmeninės informacijos socialinių tinklų svetainėse ir apsimeta vyresniais, nei yra. Jie taip pat bando savo prietaisuose apeiti Tėvų kontrolės funkciją ir nuo tėvų slepia informaciją apie savo veiklą internete. Beje, yra ką slėpti – berniukai dažniau nei mergaitės siekia prieigos prie vaikams netinkamo turinio. „Tyrimas rodo, kad berniukų tėvai turėtų atkreipti ypatingą dėmesį į savo atžalų veiklą internete. Jiems vertėtų taikyti atnaujintą Tėvų kontrolės funkciją, kuri tiesiog būtina siekiant apsaugoti patrakėlius sūnus nuo nepageidaujamos ar pavojingos informacijos, pavyzdžiui, ne vaikams skirtų žaidimų. O mergaičių tėvai turėtų labiau domėtis, su kuo jų dukros bendrauja internete. Socialiniuose ir keitimosi žinutėmis tinkluose dažnai naudojami abejotini simboliai su nesuprantamais motyvai, kurie kaip kirminas skverbiasi į vaiko pasitikėjimą“, – sako „Kaspersky Lab“ vartojimo skyriaus vadovas Andrejus Mocholia.