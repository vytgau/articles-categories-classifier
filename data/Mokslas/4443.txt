Šveicarijos kompanija „Gresso“ turtingiems klientams už pusę milijono JAV dolerių pasiūlė „iPhone 7“ versiją „Black Diamond“. Už šią sumą vartotojas gaus riboto tiražo įrenginį su titano lydinio Ti-6AL-4V korpusu, inkrustuotu 1450 juodų deimantų, kurių bendras svoris siekia 102 karatus. Ant galinio dangtelio taip pat įsikūrusi 10 gramų plokštelė, pagaminta iš 18 karatų aukso, kurioje išgraviruotas stilizuotos G raidės formos „Gresso“ logotipas. Iš aukso pagamintas ir galinės kameros objektyvo apvadas. Be to, „iPhone 7 Black Diamond“ komplekte pirkėjai ras belaides ausines „AirPods“, kurių kiekvieną puošia trisdešimt juodųjų deimantų. Kiekvienas išmanusis telefonas puošiamas rankiniu būdu, o visas šis procesas trunka ilgiau nei 18 valandų. Jokių pakeitimų prietaiso techninėje ir programinėje įrangoje nepadaryta. Kurdama „Black Diamond“ modifikaciją, „Gresso“ naudojo standartinį „iPhone 7“ su 4,7 colių ekranu ir 256 GB vidinės atminties.