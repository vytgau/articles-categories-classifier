Ieškovai teigia atstovaują visiems darbuotojams, su kuriais buvo neteisingai elgiamasi dėl jų konservatyvių politinių pažiūrų, priklausymo europidų rasei ir vyriškos lyties. Ieškinyje sakoma, kad kompanijoje nustatytos moterų ir tautinių mažumų atstovų įdarbinimo kvotos, o tai prieštarauja įstatymui. Be to, ieškovai teigia, kad korporacija negina tų, kurių pažiūros yra konservatyvios ir kurie, pavyzdžiui, palaiko JAV prezidentą Donaldą Trumpą. Jies esą sulaukia tiesioginių grasinimų ir įžeidimų vadovybei visiškai nuolaidžiaujant. „Google“ atstovas jau pareiškė, kad korporacija pasirengusi susitikti su ieškovais teisme. Vienas iš ieškinio autorių – Jamesas Damore`as, 2017 metais atleistas dėl skandalingo laiško, kuriame disproporcija tarp kompanijoje dirbančių vyrų ir moterų skaičiaus buvo aiškinama biologiniais skirtumais. Į teismą kreipėsi ir trys buvusios „Google“ darbuotojos, kurios pareiškė, kad kompanija moterims moka mažiau negu vyrams, atliekantiems analogišką darbą.