Vokietijos technologijų įmonėje „Festo“ sukurta bioninė skraidančioji lapė kone identiškai atkartoja tikro gyvūno judesius. Laisvėje gyvenantys šie gigantiški šikšnosparnių būrio atstovai išsiskiria ypač puikiu manevringumu. Tiksliai manevruoti jiems padeda priekines ir užpakalines galūnes jungianti elastinga odos plėvelė. Mechaninės skraidančiosios lapės sparnai aprėpia daugiau nei dviejų metrų diapazoną, o sveria ji tik 580 gramų. Aparatui kylant ir leidžiantis būtinas žmogaus įsikišimas, tačiau ore jis kuo puikiausiai orientuojasi savarankiškai. Bioninio šikšnosparnio veikimą užtikrina kameros, jutikliai ir viduje integruotas kompiuteris. Įsigyti bioninės skraidančiosios lapės modelių nepavyks. Pasak aparato kūrėjų, tai tik eksperimentas, kuriuo buvo siekta ištirti gamtos reiškinių pritaikymo inžineriniams sprendimams efektyvumą.