„5G Lab“ ir „Deutsche Telekom“ specialistai pademonstravo 5G tinklo galimybes, leidžiančias nuotoliniu būdu valdyti operatorius veiksmus atkartojantį robotą. Europos telekomunikacijų paslaugų operatoriai atskleidė visą savo potencialą Barselonoje vykstančiame pasauliniame mobiliųjų technologijų kongrese „Mobile World Congress“. Renginio lankytojai turėjo progos akies krašteliu pažvelgti į būsimus belaidžio ryšio teikėjų sprendimus. 5G ryšiu duomenys perduodami itin sparčiai ir beveik be jokios gaišties, todėl robotas gali iš karto pakartoti švarką, pirštinę ir virtualiosios realybės akinius dėvinčio operatoriaus veiksmus. Galimybė įgalinti žmogaus ir aparato simbiozę atveria plačias technologijos taikymo perspektyvas tokiose srityse, kuriose iškyla žmogui pavojingų aplinkybių.