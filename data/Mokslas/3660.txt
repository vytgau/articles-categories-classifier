„Tai istorinis momentas. Laikrodžio rodyklės per 64 metus nebuvo arčiau vidurnakčio", - sakė fizikas ir žurnalo valdybos narys Lawrence'as Kraussas. 1953-aisiais po pirmojo vandenilinės bombos bandymo laikrodis rodė dvi minutes iki 12-os. Nuo 2015-ųjų jo rodyklės sustingo tiems trimis minutėmis iki vidurnakčio. D. Trumpas per savo rinkimų kampaniją yra keistai užsiminęs apie branduolinio ginklo naudojimą ir platinimą bei suabejojęs moksliniais duomenimis apie klimato kaitą. Nuo 1947 metų veikiantis laikrodis simbolizuoja, kiek žmonija yra arti branduolinio sunaikinimo ir aplinkos pavojų. Pirmaisiais metais jis rodė be septynių minučių dvyliktą. Po Berlyno sienos griuvimo mokslininkai savo laikrodį atsuko gerokai atgal - iki be 17 min. vidurnakčio.