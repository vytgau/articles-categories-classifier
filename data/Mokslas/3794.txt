Jaunos įmonės „Waymo“ (priklausančios „Alphabet“ Inc., tačiau veikiančios kaip savarankiškas startuolis) generaliniu direktoriumi tapo, neretai „Hyundai“ veteranu apibūdinamas, Džonas Kraftikas (angl. John Krafcik). Anot jo, nauja kompanija turės prieiga prie visų „Google“ išteklių, tačiau taikys „šviežias“ idėjas ir bandys užpildyti anksčiau egzistavusias spragas. Vienas kompanijos tikslų – egzistuojančias autonominių transporto priemonių technologijas pritaikyti praktiniams tikslams ir verslui. „Waymo“ generalinis direktorius taip pat mano, kad ateityje pavienės technologijos galėtų būti taikomos ir kitų automobilių kūrime, siekiant patobulinti tradicinių transporto priemonių galimybes. Verta paminėti, kad nauja „Google“ strategija šios industrijos ekspertams nebuvo sensacinga, kadangi pastarieji metai autonominių automobilių plėtroje kompanijai nebuvo itin produktyvūs. Visgi manoma, kad „Waymo“ įkūrimas yra tinkamas sprendimas ir tolesnė veikla bus sėkminga.