Ieškodami pigesnių daiktų atsigręžiame į Kinijos kompanijų gaminius. Nors juos vis dar lydi stereotipai apie kiniškų gaminių kokybę ir juos patvirtinančios problemos, kai kurie įrenginiai iš tikrųjų yra verti dėmesio. Pavyzdžiui, aktyvų laisvalaikį mėgstantys žmonės vertina išmaniąją „Xiaomi Mi Band 1S“ apyrankę, tačiau kai kurie norėtų įrenginyje ant riešo turėti šiek tiek daugiau funkcijų. Kiek daugiau jų siūlo „uWear“ išmanusis laikrodis ir iš kitų analogų išsiskiria savo kaina. „uWear“ skaičiuoja žingsnius, analizuoja miego laiką, primena pajudėti ir pateikia praktiškų patarimų. Tai atlieka ir kitos išmaniosios apyrankės, tačiau ekraną turintis laikrodis gali informaciją pateikti visiškai kitaip. „uWear“ išmanusis laikrodis jungiasi prie socialinių tinklų ir elektroninio pašto sistemų, tad nereikia išsitraukti telefono, vos tik gaunate kokį nors pranešimą. Žinutes bei skambučius telefonai taip pat gali nukreipti į „uWear“ prietaisą, nes su išmaniuoju telefonu jis bendrauja „Bluetooth“ ryšiu. Funkcijų yra ir daugiau, pavyzdžiui, „uWear“ išmanusis laikrodis gali padėti rasti nežinia kur padėtą išmanųjį telefoną. Pats „uWear“ išmanusis laikrodis pasižymi paprastu dizainu, kuris nedaug skiriasi nuo kitų pigių išmaniųjų laikrodžių. Įrenginio korpusas yra pagamintas iš nerūdijančio plieno, o apyrankė - iš sintetinės gumos. Nors savo techniniais parametrais „uWear“ išmanusis laikrodis nusileidžia brangiems įrenginiams, bet kaina traukia dėmesį. „uWear“ išmanusis laikrodis šiuo metu kainuoja šiek tiek daugiau nei 21 eurą.