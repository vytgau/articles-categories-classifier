Kartu su kitu zondu „Stereo-A“ jis turi stebėti Saulę. 2006 m. prasidėjus misijai, „Stereo“ zondai buvo paleisti suktis aplink Saulę, taip leisdami mokslininkams stebėti joje vykstančius reiškinius, tokius kaip Saulės žybsniai ir vainikiniai masės išmetimai. „Stereo“ surinkti duomenys leidžia Saulės elgesį tiriantiems mokslininkams ne tik gauti vaizdinės medžiagos ir svarbių duomenų, bet ir sukurti 3D modelius, padedančius suprasti ir prognozuoti šiuos reiškinius. „Stereo-B“ nutilo 2014 m. spalį, tačiau nesėkme tai nebuvo palaikyta, nes šio zondo misija turėjo trukti vos dvejetą metų. Kaip ir daugelis kitų NASA laivų, šis taip pat buvo smarkiai viršijęs savo tikėtiną ar minimalią gyvenimo trukmę.