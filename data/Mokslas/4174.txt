Arizonos valstybinio universiteto mokslininkai yra linkę manyti, kad meteoritas sudarytas iš nikelio ir geležies. Nors jis kažkuo savotiškai primena lauk išmestą nebereikalingą nežemiškos civilizacijos artefaktą, labiausiai tikėtina, kad šis meteoritas ant Marso paviršiaus atsirado iš planetoido branduolio. Veikiausiai šis meteoritas į Marso apylinkes atklydo iš kaimyninio Asteroidų žiedo. Tai – ne pirmas marsaeigio „Curiosity“ rastas meteoritas Marse. Vis dėlto pastarasis radinys – unikalus. Jo paviršius – stebėtinai glotnus, lyg nupoliruotas. Taip pat akmenyje matyti keletas gilių griovelių, kurie galėjo susidaryti dėl atmosferos poveikio (veikiausiai tik tik po nusileidimo Marse, kai luitas dar buvo išsilydęs). Manoma, kad Marso paviršius – sėte nusėtas meteoritais, tad tokie radiniai – ne retenybė. Meteoritai Raudonosios planetos paviršiuje gali pragulėti milijonus metų. Mūsų laikais oksidacijos ir atmosferinės kilmės erozijos pavojai jiems nebegresia. Curiosity just found a freaky metal meteorite on Mars https://t.co/NSJ1D30TTX pic.twitter.com/bUTWeIsgeP— Gizmodo (@Gizmodo) November 2, 2016 