Ši tendencija jau pastebima Vakaruose, kai galimus klientus siekiama atitraukti nuo prekystalio prekybos kava ir užkandžiais tinkle „Starbucks“ ar kitoje kavinėje, rašo „Mashable“. Kalbėdama su CBS anksčiau šią savaitę Angela Ahrendts, vyriausioji viceprezidentė „Apple“ mažmeniniams pardavimams, ji pabrėžė, kad „Apple“ nori, kad jų gerbėjai sakytų „susitinkame „Apple“, užuot ėję kur nors kitur. „Daug didelių įmonių internete paskelbė, kad jie atidaro parduotuves. „Amazon“ investuoja į parduotuves. „Google“ investuoja į parduotuves. <...> „Starbucks“ šį modelį perprato, suprantate? Tapti susitikimų vieta, - kalbėjo A. Ahrendts. - Aš pasakiau komandai, kad žinosiu, kad mes atlikome tikrai gerą darbą, jei kita karta, karta Z, sakys, „Susitikime „Apple“. Ar matei, kas vyksta „Apple“ šiandien?“ Tam, kad patrauktų klientų dėmesį, pertvarkytos „Apple“ parduotuvės ima siūlyti daugiau paslaugų, ne tik pirkti prekes. Viena tokių transformacijų įvyko JAV mieste San Franciske, kur „Genius Bar“ tapo „Genius Grove“, jame yra ne tik daugiau žalumos, bet ir atvirų erdvių susitikimams. Tai yra naujasis modelis, kurį „Apple“ siekia pritaikyti savo parduotuvėse. „Tai yra vienas didžiausių produktų, kuriuos „Apple“ siūlo“, - kalbėjo ji CBS. Kitaip tariant, „Apple“ į savo parduotuves nori pritraukti kuo daugiau klientų, nepriklausomai nuo to, kokiai kartai jie priklauso. DELFI primena, kad kiek anksčiau šiais metais Vilniuje atidaryta pirmoji Lietuvoje „Apple Shop“ formato parduotuvė. Tai yra antroji tokio tipo parduotuvė Baltijos šalyse, nes analogiška prekyvietė jau yra Taline. „Apple" mažesnėse rinkose dirba su dviejų tipų franšizėmis: „Apple Shop“ ir „Apple premium reseller". 