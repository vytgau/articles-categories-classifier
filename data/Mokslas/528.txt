Taip amerikiečių bendrovė siekia užsitikrinti pakankamas atsargas svarbaus elemento, kuris naudojamas jos įrenginių baterijų gamyboje, vis labiau nerimaujant dėl galimo jo stygiaus dėl elektromobilių gamybos srityje fiksuojamo bumo. „Apple“ yra viena didžiausių pasaulyje kobalto naudotojų, tačiau iki šiol jo įsigijimo reikalus buvo palikusi kompanijoms, kurios gamina jai baterijas. Vienas iš minėtų šaltinių sakė, kad „Apple“ tikisi su kasybos kompanijomis susitarti dėl penkerių metų ar ilgiau galiosiančios sutarties dėl kelių tūkstančių tonų kobalto per metus tiekimo. Šaltinių teigimu, amerikiečių technologijų milžinė derybas su kobalto tiekėjais pradėjo daugiau nei prieš metus. Šiuo metu 25 proc. visame pasaulyje išgaunamo kobalto yra naudojama išmaniųjų telefonų gamyboje.