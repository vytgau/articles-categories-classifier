Kaip DELFI pasakojo vienas „Telia“ klientas, dingus internetui jis susisiekė su bendrovės atstovais, kur jam pasakė, kad su šia bėda jis susidūrė ne vienintelis – dėl gedimo nukentėjo ir kiti. DELFI susisiekė su „Telia“ atstovu spaudai Audriumi Stasiulaičiu, kuris nurodė, kad interneto sutrikimas buvo jaučiamas visoje Lietuvoje dėl tinklo konfigūracijos klaidos – po 20-30 min. problema buvo išspręsta. Šiuo metu bendrovės klientai vėl gali naudotis internetu be trikdžių.