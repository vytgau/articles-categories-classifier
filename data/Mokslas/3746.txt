Tokių kosminių katastrofų tikslų laiką prognozuoti sunku, bet šios žvaigždės jau šoka gerai dokumentuotą mirties šokį, neišvengiamai pasibaigsiantį per kelis metus, sako jie. Mokslininkai dvinarę sistemą KIC 9832227 pradėjo tyrinėti 2013 metais, dar nežinodami, ar tai iš tiesų dvinarė ar pulsuojanti žvaigždė. Paaiškėjo, kad jų sukimosi greitis tolygiai vis auga, kas rodo, kad žvaigždės artėja viena prie kitos. Tiesą sakant, pora tokia artima, kad jų atmosfera bendra (kaip pavaizduota dailininko sukurtame kitų žvaigždžių susijungimo atvaizde). KIC 9832227 elgiasi panašiai, kaip kita dvinarė pora, V1309 Scorpii, kurių atmosferos irgi susijungė, sukosi vis greičiau ir netikėtai sprogo 2008 metais. Dabar, po 2 metų kruopščių tyrimų, patvirtinusi spartėjantį sukimąsi ir eliminavusi visus kitus galimus paaiškinimus, astronomų komanda kasmetiniame Amerikos astronomų draugijos susirinkime pranešė, kad pora sprogs kaip „raudonoji nova“ (raudonoji nova – sprogimas, įvykstantis susidūrus dviem žvaigždėms. Išskirtinis šio reiškimo bruožas – ryškiai raudona spalva ir ją lydinti pulsuojanti šviesos kreivė. Svarbu raudonųjų novų nepainioti su standartinėmis novomis), sprogimas, susiliejus žvaigždėms, įvyks po maždaug po 5 metų. Mokslininkai ir toliau stebės KIC 9832227, taip sutvirtindami savo prognozę ir tuo pačiu daugiau sužinodami apie tokių mirties spiralių baigtį. Astronomijos mėgėjai ją irgi gali stebėti, matuodami vis didėjantį jos ryškumo fluktuacijų tempą. O kai ji sprogs, šou galėsime stebėti visi.