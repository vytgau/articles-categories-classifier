Gamykla atidaryta antradienį, praėjus kiek daugiau nei dvejiems metams nuo statybos pradžios. Gamykla šiuo metu užbaigta maždaug 14 procentų. Kai ji bus galutinai užbaigta, jos plotas sieks maždaug 10 mln. kvadratinių pėdų, o tai maždaug atitinka 262 amerikietiško futbolo aikštelių plotą. Taigi gamykla bus vienas didžiausių pastatų pasaulyje. Gamykla yra lemiamai svarbi „Tesla“ ateičiai. Elektromobilių įmonė iš nišinės prabangių automobilių gamintojos nori tapti įperkamų lengvųjų automobilių, pikapų ir net pusiau sunkvežimių gamintoja. Įmonė teigia, kad gamindama savo pačios ličio jonų baterijas „Gigafactory“, kai ši pradės veikti visu pajėgumu, ji savo baterijų kainą galės sumažinti daugiau kaip trečdaliu. „Tesla“ taip pat teigia, kad iki 2018 metų gamyklos gamybos apimtis padidės iki 35 GW baterijų per metus, o tai atitinka bendrą 2014 metais visame pasaulyje pagamintų baterijų galingumą. „Tesla“ vadovas Elonas Muskas yra sakęs, kad gamykla bus pajėgi gaminti 150 GW, jei to kada prireiktų.