Telekomunikacijų bendrovės „Teo“ ir „Omnitel“ skelbia, jog mobiliojo ir fiksuotojo ryšio skambučiai bei SMS iš „Omnitel“ ir „Teo“ tinklų į Vokietiją ir „Omnitel“ tinklo mobiliojo ryšio skambučiai ir SMS iš Vokietijos į Lietuvą nuo gruodžio 19 d. 22 val. iki gruodžio 21 d. 22 val. yra neapmokestinami. Bendrovė „Tele2“ vakar paskelbė, kad kompensuos skambučius ir SMS visiems, kas iš Vokietijoje esančių lietuviškų „Tele2“ numerių skambina į Lietuvą ar priima skambutį iš Lietuvos. Kompensacijos galioja visiems klientams, įskaitant ir išankstinio mokėjimo paslaugos „Pildyk“ vartotojus. Kompensacijos bus taikomos už skambučius ir žinutes nuo gruodžio 19 d. 22 val. iki trečiadienio, gruodžio 21 d., 22 val. Šių paslaugų kaina bus išskaičiuota iš artimiausios sąskaitos. „Bitė Lietuva“ taip pat pranešė, kad „Bitės“ ir „Labas“ klientams skambučiai ir SMS tarp Lietuvos ir Vokietijos gruodžio 19-22 dienomis bus kompensuoti.