Jų sukurtas prietaisas žada įvertinti fizinį aktyvumą, taip pat įspėti apie partnerio ligas. Iš tiesų „i.Con“ nėra prezervatyvas, o tik tinklelis, kuris dėvimas ant prezervatyvo, ir pastarąjį padaro „protingu“. Integruoti jutikliai leidžia įvertinti fizinį aktyvumą lytinio akto metu – judesių trukmę, greitį ir intensyvumą, sudegintas kalorijas ir lyties organų temperatūrą, be to jis pasiūlys jums labiausiai tinkančią pozą. „i.Con“ taip pat įspės, jei jūsų partneris užsikrėtęs lytiškai plintančiomis ligomis. Duomenys apie į išmanųjį telefoną perduodami per belaidę sąsają Bluetooth. Speciali programėlė kol kas prieinama tik iOS vartotojams. Tai nėra vien programa, bet ir socialinis tinklas, kuriame vartotojai gali anonimiškai pasidalinti savo pasiekimais. „i.Con“ yra daugkartinis ir atsparus vandeniui. Po naudojimo rekomenduojama prietaisą valyti. „i.Con“ įkraunamas per microUSB jungtį. Baterijos pakanka 6-8 valandoms aktyvaus naudojimo. „British Condoms“ jau parduoda savo naujieną už 60 svarų (pagal dabartinį kursą – maždaug 69 eurai).