„Techniškai mes pasirengę atsijungti nuo tarptautinio interneto, pasirengę bet kokiems veiksmams. Sutrikimų keičiant technologijas visada pasitaiko“, – sakė G. Klimenka interviu NTV televizijai. „Toks procesas neskaudus nebūtų. Jei mūsų kolegos rytoj mus atjungtų, tikėtina, kad tai būtų skausminga, tikrai ne kitaip. Kažkas kažkur kažko netektų. Galbūt, paaiškėtų, kad kažkas savo duomenis laikė užsienyje, nors turėjo savo šalyje tai daryti. Nors yra visos techninės sąlygos, kad gerai gyventume net ir tokio karo, kaip Krymo izoliavimas, atveju“, – pabrėžė jis. V. Putino patarėjas priminė, jog jau „veikia rusiškas interneto segmentas, specialiai valdininkams sukurtas prezidento įsaku“. „Visi valdininkai, visos valstybinės įstaigos yra už didelės „kiniškos ugniasienės“. Tai yra tai, kuo mus visus gąsdina. Tačiau kol kas esame gyvi“, – kalbėjo G. Klimenka. Jis sakė prieš 15-18 metų dalyvavęs sprendžiant „Microsoft“ programinės įrangos legalizavimo valstybės įstaigose, mokyklose klausimus. „Tada komunistai kalbėjo, kad amerikiečiai mus „trumpina“, kad vėliau galėtų išjungti jungiklį. Jų programinės įrangos gamintojai tokius nuogąstavimus neigė. Dabar situacija pas mus taip susiklostė, kad akivaizdu, jog informacinis saugumas yra svarbu, ir yra dalykų, kurių valstybė iš savo rankų neturi teisės paleisti. Kokie bebūtų tvirtinimai ir draugai, visada gali nutikti taip, kad jums gali būti pasakyta: štai dabar Kryme nebeveikia „Google“, „Microsoft“. O jus nustebsite: kaip taip – juk ten mano komerciniai bankai, ryšiai“, – dėstė G. Klimenka.