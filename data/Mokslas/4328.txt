Išmanieji telefonai naudoja naujausią 12.3 megapikselių „Sony IMX378“ jutiklį su 1,55 mikronų vaizdo taškų dydžiu ir objektyvą su f/2,0 diafragma. Tačiau daugelį žmonių sutrikdė faktas, kad „Google“ atsisakė optinio vaizdo stabilizavimo sistemos, o vietoj jos pasirinko elektroninę. Gavusi itin daug klausimų, „Google“ nusprendė paaiškinti, kas tapo tokio sprendimo priežastimi. Specialistas teigia, kad EIS ir OIS turi labai skirtingus tikslus, todėl negalima jų palyginti. OIS pagerina fotografijas, kai aplinkoje mažai šviesos, kompensuoja rankų drebėjimą kiekviename atskirame kadre, o EIS pašalina vaizdo įrašo drebulį, palaikydama nuoseklią kadrų seką. OIS daugiausia skirta nuotraukoms, EIS – vaizdo įrašams. Optinė stabilizacija padeda fotografuoti esant silpnam apšvietimui. Ji kompensuoja rankų drebėjimą ir tokiu būdu prasto apšvietimo sąlygomis leidžia fotografuoti nustačius ilgą ekspoziciją, bet tai didina judesio susiliejimą kadre. „Pixel“ ir „Pixel XL“ elektroninė vaizdo stabilizacija veikia 4K režimu.