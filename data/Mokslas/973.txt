Mitas: Saulė yra geltona. Jums bus atleista, jei manysite, kad popiečio saulė atrodo geltona, bet iš tikrųjų spinduliai, kuriuos ji spinduliuoja, yra balti, rašoma businessinsider.com. Saulė atrodo geltona dėl Žemės atmosferos. Jos dujos iškreipia spindulius ir šis efektas vadinamas Rayleigho (Reilio) sklaida. Dėl tos pačios priežasties dangus atrodo melsvas, o saulėlydžiai – oranžiniai bei raudoni. Žmones klaidina ir tai, kad astronomai Saulę vadina geltonąja pagrindinės sekos G tipo žvaigžde, arba „geltonąja nykštuke“ – tai neturi nieko bendra su jos spalva. Mitas: asteroidų juosta yra pavojinga. Filmų scenos, kuriose erdvėlaiviai skrenda per tirštą, besivartančių ir besidaužančių uolienų lauką, nėra realistiškos. Asteroidų juosta, esanti už 320 mln. – 480 mln. kilometrų nuo Saulės, yra neįtikėtinai nuošali ir izoliuota tuštuma. Iš tikrųjų, jei visi asteroidai būtų sutraukti į šią juostą, jie sudarytų tik maždaug 4 proc. Žemės palydovo masės. Štai kodėl NASA ištinka toks jaudulys, kai ji užfiksuoja nors vieną asteroidų susidūrimą. Mitas: kosmose tampi besvoris. Dauguma mokslininkų sutinka, kad kosmosas prasideda 100 km aukštyje, kur Žemės atmosfera virsta mažesniu ar didesniu vakuumu. Tačiau peržengus šį tašką, stebuklingai netampa besvoriu. Jei sėdėtumėt greitėjančioje raketoje, pajustumėt Žemės trauką. Nesvarumo būklę pajustumėt tik pradėję kristi. Skrieti aplink kažką orbita reiškia amžinai kristi aplink tą objektą. Mėnulis aplink Žemę, Žemė aplink Saulę, Saulės sistema – aplink Paukščių taką: jie visi krinta vienas kito link beprotiškame kosminiame šokyje. Jei atsidurtumėte 400 km virš Žemės, turėtumėt skrieti aplink planetą 28000 km/h, kad patirtumėt nuolatinį laisvą kritimą – tokiu pačiu greičiu, kokiu skrieja Tarptautinė kosmoso stotis ir jos gyventojai. Mitas: branduolinis ginklas galėtų sunaikinti asteroidą. Branduoliniu ginklu susprogdinus asteroidą, jis neišgaruotų. Dauguma asteroidų yra nuolaužų sankaupos, todėl galingas sprogimas jas tik paskleistų aplinkui. Tai nėra gera idėja, jei norima išgelbėti planetą. Tačiau kai kurie mokslininkai mano, kad gerai nutaikyta, išmaniai parengta branduolinė ataka galėtų apšvitinti asteroido paviršių, išgarinti dalį uolienų ir išsklaidyti dujas. To, jų nuomone, turėtų pakakti, kad asteroidas pakeistų savo kryptį. Mitas: astrologija gali nuspėti jūsų charakterį ar ateitį. Argi nebūtų įdomu žvilgterėti į rytojų, remiantis tokiais paprastais dalykais kaip Saulės, planetų ir Mėnulio padėtis jūsų gimimo dieną? Astrologija tvirtina daranti būtent tai – ir bent 2 proc. žmonių tvirtai ja tiki. Tačiau kruopštūs moksliniai astrologijos tyrinėjimai nė karto nepatvirtino prognozių, sudarytų pagal žmogaus astrologinį ženklą ar horoskopus. Per vieną 1985 metais atliktą studiją, paskelbtą žurnale „Nature“, mokslininkai naudojosi nešališku, dvigubai koduotu protokolu ir dirbo išvien su pačiais geriausiais JAV astrologais, kad patikrintų prognozinę astrologinių ženklų galią. Išvada? Astrologinės prognozės nėra tikslesnės už atsitiktinumą. Mitas: Didžioji kinų siena yra vienintelis žmogaus statinys, regimas iš kosmoso. Viskas priklauso nuo to, kuriame aukštyje, jūsų nuomone, prasideda kosmosas. Iš Tarptautinės kosmoso stoties, skriejančios 400 km aukštyje virš Žemės, matosi ne tik Didžioji kinų siena, bet ir kiti žmonių statiniai. Miniatiūriniai palydovai, kurie skraido dar arčiau Žemės, gali matyti netgi tokius objektus kaip „Apple“ erdvėlaivių teritorija. Tačiau iš Mėnulio, pavyzdžiui, neįmanoma pamatyti jokių statinių – tik blausų miestų švytėjimą.