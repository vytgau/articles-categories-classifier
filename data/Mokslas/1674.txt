Kiekvienas laureatas šiais metais gaus 9 mln. kronų (944 000 eurų), Stokholme pranešė fondas. Nuo 2001 metų laureatams buvo skiriama po 10 mln. kronų, tačiau 2012-aisiais ši suma buvo sumažinta iki 8 mln. Tada argumentuota, kad apkarpymas būtinas fondo finansams konsoliduoti. Dabar pranešta, kad padėtis „stabilizuota“, nors dar reikalingos pastangos ilgalaikiam finansų stiprinimui. Nobelio savaitė kitą pirmadienį tradiciškai prasidės laureato medicinos srityje paskelbimu. Po to paaiškės fizikos ir chemijos laureatai. O penktadienį sužinosime, kam atiteks Nobelio taikos premija. Oficiali data, kada skelbiamas Nobelio literatūros premijos laureatas, nėra nustatyta.