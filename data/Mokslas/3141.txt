Bet nauji stebėjimų duomenys verčia abejoti tokiu scenarijumi. Jais buvo gauta informacija apie šešių tolimų galaktikų žvaigždžių judėjimą - vadinama sukimosi kreivė, nurodanti sukimosi greičio priklausomybę nuo atstumo iki galaktikos centro. Aplinkinėje Visatoje daugumoje galaktikų sukimasis, tolstant nuo centro, išlieka beveik vienodo greičio. O štai tolimosi galaktikose sukimasis lėtėja, taip, lyg žvaigždes trauktų tik regimoji galaktikų materija. Tai reiškia, kad tose tolimose galaktikose dominuoja regimoji materija, o tamsiosios jei ir yra, tai visai nedaug. Šiandieninėse galaktikose regimoji materija dominuoja tik pačioje centrinėje dalyje. Atrodo, kad senųjų galaktikų tamsiosios materijos halai buvo daug labiau pasklidę, nei dabartinių, taigi tamsiosios materijos struktūros formavosi lėčiau, nei įprastinės. Tyrimo rezultatai publikuojami „Nature". 