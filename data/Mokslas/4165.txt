Prietaiso 80 mAh talpos baterijos ir taupiai energiją naudojančio OLED ekrano derinys vienu įkrovimu užtikrina iki 30 dienų veikimą. 0,88 colių matricos raiška yra 128х32 vaizdo taškų. Išmanioji apyrankė atitinka apsaugos nuo drėgmės IP65 standarto reikalavimus, todėl eidami į dušą galite ją drąsiai palikti ant riešo. „Cubot Band V1“ moka skaičiuoti žingsnius, sudegintas kalorijas, kontroliuoti miego fazes, turi žadintuvą bei įspėja apie skambučius ir žinutes. Įkrovimas atliekamas naudojant specialų kroviklį arba per įprastinį microUSB kabelį. Dirželis ir korpusas pagamintas iš plastiko. Apyrankė „draugauja“ su išmaniaisiais telefonais valdomais „Android 4.3“ ir „iOS 7.0“ arba naujesnių šių operacinių sistemų versijų. Sinchronizavimas atliekamas naudojant specialią programėlę per bevielį „Bluetooth“ ryšį. Išmaniosios apyrankės matmenys yra 41.5 x 17 x 12 mm, o sveria ji vos 22 gramus. Geriausia žinia yra tai, kad „Cubot Band V1“ dabar galima įsigyti už 9,88 euro.