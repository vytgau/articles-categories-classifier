Modelio „Honor 6X“ korpusas pagamintas iš metalo, kurio galinėje pusėje įsikūrė pirštų atspaudų skaitytuvas ir dvigubos kameros modulis, susidedantis iš pagrindinės 12 megapikselių kameros su 6 linzių optika, 1,25 mikronų pikseliais ir LED blykste bei 2 megapikselių pagalbinių jutikliu, kuris įvertina objekto gylį ir sukuria fono suliejimo efektą. Už asmenukių kokybę atsakingas 8 megapikselių priekinis fotoaparatas, o už išmaniojo telefono darbo spartą – lustas „HiSilicon Kirin 655“ su 2,1 GHz dažniu ir 3 arba 4 GB RAM. Failus saugos 32 arba 64 GB talpos ROM ir microSD kortelės. Prietaise įdiegta „Android Marshmallow“ operacinė sistema su „EMUI 4.1“ vartojo sąsaja. „Huawei Honor 6X“ taip pat naudoja 5,5 colių IPS matricą su 1920 x 1080 taškų raiška, saugomą užapvalinto 2.5D stiklo, ir 3340 mAh talpos bateriją. Naujiena bus parduodama Kinijoje nuo spalio 25 dienos. Spalvą bus galima pasirinkti iš aukso, sidabro, pilkos, mėlynos ir „rožinio aukso“ versijų. „Huawei Honor 6X“ su 3 GB RAM ir 32 GB ROM kainuos apie 135 eurus, 4/32 GB modifikacija – 175 eur, o galingiausias modelis su 4 GB operatyviosios ir 64 GB vidinės atminties pirkėjams atsieis 216 eur. Apie tarptautinio anonso datą nieko nepranešta.