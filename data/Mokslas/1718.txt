Šios organizacijos teigimu, piratauti itin padeda interneto paieškos sistemos. Savo parengtoje ataskaitoje IFPI ragina vyriausybes imtis veiksmų. Piratavimo masto padidėjimas fiksuojamas po kelerius pastaruosius metus stebėto mažėjimo, kai įvairios griežtesnės priežiūros priemonės skaitmeninės muzikos rinkoje, rodos, kiek pažabojo piratus. Ekspertų teigimu, dabar yra itin populiarus vadinamasis „stream ripping“ metodas, kai „Spotify“ dainos, „YouTube“ vaizdo įrašai ir kitas internetu transliuojamas turinys išsaugotas telefonuose ir kompiuteriuose. Trylikoje šalių atlikta apklausa parodė, kad dauguma pirataujančių žmonių naudoja būtent šį metodą. Tokių žmonių procentinė dalis padidėjo nuo 30 proc. pernai iki 33 proc. 16-24 metų amžiaus kategorijoje ši dalis padidėjo iki 53 proc. 55-64 metų amžiaus kategorijoje ši dalis siekia tik 18 proc. Ataskaitoje nurodoma, kad interneto paieškos sistemos „vaidina svarbų vaidmenų vykdant autorinių teisių pažeidimus“, nes 54 proc., atsisiunčiančių nelicencijuotos muzikos jos ieško per „Google“.