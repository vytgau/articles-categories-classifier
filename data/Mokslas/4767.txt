JAV Iždo departamentas pareiškė, kad Briuselis, neatsižvelgdamas į atskirų valstybių narių mokesčių įstatymus, prisiima „viršvalstybinio mokesčių reguliuotojo“ vaidmenį. Europos Komisija pradėjo tyrimą dėl Airijos ir „Apple“ susitarimo dėl naujos bendrovės būstinės steigimo Dubline, esą „Apple“, pasinaudodama Airijos mokesčių lengvata, nuslėpė milijardus eurų. „Apple“ – ne vienintelė bendrovė, patekusi Europos Komisijos nemalonėn. Tiesa, daugiausia Komisijos dėmesio sulaukė JAV įmonės. JAV Iždo departamento teigimu, Europos Komisija, vertindama „Apple“ veiklą, vadovaujasi kitokiais, nei anksčiau taikytais, kriterijais, todėl tyrimas „gali sukelti rimtų problemų“. Jeigu Europos Komisija padarys „Apple“ nepalankias išvadas, bendrovei grės milijardinės baudos. JAV Iždo departamentas paprašė Europos Komisijos atsargiau taikyti pavienių šalių įstatymus viršijančias priemones ir pareiškė, kad, jeigu Komisija neatsižvelgs į pastabas, bus svarstoma galimybė imtis atsakomųjų veiksmų.