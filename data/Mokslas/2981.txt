Apie sako kuriamą projektą ir įmonę „Verslios Lietuvos“ startuolių ekosistemos platformai „Startup Lithuania“ papasakojo „OneSoil“ vienas įkūrėjų Saša Jakovlevas. „Naudodami dronus bei sistemos mokymą stebime pasėlius, prognozuojame ir planuojame ūkines operacijas, keliame produktyvumą ir taupome išteklius. Rinkti medžiagą pradėjome 2016-ųjų kovą, o rudenį su visa komanda persikėlėme iš laukų į biurą”, - sakė jis. Jaunieji verslininkai pastebėjo, kad tiek Baltarusijos, tiek labiau išsivysčiusiose valstybėse žemdirbystė yra vystoma neefektyviai. „Todėl ir patys daug laiko praleidžiame laukuose, aiškinamės, kokios problemos dažniausiai kamuoja ūkininkus. Norime padėti ūkininkams išauginti kuo didesnį, bet tuo pačiu ir sveikesnį, derlių. Manome, kad tai aktualus klausimas pasaulinio bado ir ekologinių problemų akivaizdoje“, - sakė S. Jakovlevas. Po bandomojo laikotarpio įmonė paskelbė apie rezultatus. „Bandomuoju laikotarpiu mes padėjome ūkininkams sutaupyti iki 25 proc. sėklų ir 20 proc. trąšų. Taip pat tikimės sutaupyti apie 80 proc. herbicidų purškiant juos tik ten kur auga piktžolės, o ne ant viso lauko”, - kalbėjo vienas įmonės įkūrėjų.  „OneSoil“ veikimo principas „Mes naudojame sistemas, kurios bevieliu ryšiu persiunčia duomenis ir yra suderinamos su visomis žemės ūkio mašinomis. Taip pat vystome pigesnes oro stebėjimo stoteles su įmontuotais temperatūros ir dirvožemio drėgnumą fiksuojančiais sensoriais“, - pasakojo pašnekovas. Per intensyvųjį derliaus laikotarpį „OneSoil“, bendradarbiaudami su 8 baltarusių ūkiais, sukaupė duomenų iš 55 tūkst. hektarų žemės. Įmonė skaičiuoja, jog per visus 2016-uosius jų sistema ūkininkams sutaupė 250 tūkst. JAV dolerių. „OneSoil dažniausiai veikia ne mažesniuose nei 10 ha ūkiuose, laukų dydžio vidurkis - 70 hektarų. Baltarusijos laukai dažnai pasižymi dideliais dirvožemio reljefo svyravimais, taigi tuo pačiu ir dideliu derliaus svyravimu tame pačiame lauke, tačiau dauguma ūkininkų neperskaičiuoja naudojamų sėklų ar trąšų kiekio skirtingiems plotams, taip iššvaistydami labai daug lėšų. „Neseniai viename ūkyje pastebėjome, kad dėl nelygios žemės, kukurūzų laukuose vietomis 1,5 metro dydžio plotuose subyra per daug sėklų. Taip ūkininkas išleisdavo 5 proc. lėšų daugiau sėkloms ir trąšoms. Taigi, panaikinant šį nelygų sėklų paskirstymą mes per sezoną sutaupome per 60 tūkst. JAV dolerių“, - skaičiavo S. Jakovlevas. Jei viskas vyks pagal planą, bendrovė paslaugą pirmiesiems klientams pasiūlys artimiausią sėjos sezoną, o projektas bus visiškai baigtas po metų. Viena iš įmonės siūlomų papildomų paslaugų bus oro stebėjimo stotelė, kuri taip pat jau beveik baigta. Sensoriai gali būti pritvirtinami prie bet kokio kombaino, nors daugumoje ne Baltarusijoje pagamintų mašinų jie jau būna įrengti. „Keisčiausia, kad kai kurios fermos turi tą techniką su įmontuotais sensoriais 3-5 metus, bet niekada jų nenaudojo. Jų paklausus, kodėl nenaudoja derliaus stebėjimo įrangos, jei jau turi pačią geriausią įrangą? O jie paprasčiausiai nežino, kad tokią įrangą iš vis turi! Kai kurie ūkiai nusiperka tokius brangius žaisliukus už dešimtis tūkstančių ir šiuo metu visas plėtojimo išlaidas „One Soil” komandai tenka dengti pačiai“, - kalbėjo S. Jakovlevas. „OneSoil“ domisi veiklos galimybėmis Šiaurinės Rusijos žemėse, Ukrainoje, Baltijos šalyse, Lenkijoje, Vokietijoje, ir kitose valstybėse, kurių dirvožemis yra panašus į Baltarusijos, nes ten buvo atlikti tyrimai ir sukurti algoritmai. „Startup Lithuania“ su „OneSoil” komanda susipažino per startuolių pristatymo konkursą „Pitch battle” Minske, kur ji tapo viena iš trijų laimėtojų. Ši kompanija gavo nemokamus pakvietimus į gegužės 24-25 vyksiantį startuolių renginį LOGIN „Startup Fair“ mugę. Iš „Startup Fair“ renginio S. Yakovlev tikisi pritraukti potencialių partnerių bei investuotojų, papasakoti žmonėms apie savo projektą ir gauti atsiliepimų bei pasiklausyti kitų startuolių prisistatymų. „Verslios Lietuvos“ startuolių ekosistemos platforma„Startup Lithuania“ keletą mėnesių organizuoja išvykas po ne Europos sąjungos valstybės, pristatydama pernai įteisintą startuolių vizą, kviesdama startuolius įsikurti Lietuvoje.