Greičiausiai tai bus daroma šiltnamiuose, kuriuose bus palaikomos Žemei artimos sąlygos. Tačiau gravitacijos pakeisti neįmanoma, taigi reikia suprasti, kaip įvairūs augalai augtų Mėnulio ir Marso gravitacijos sąlygomis. Šiemet ketinama paleisti palydovą, kuris duos atsakymą į šį klausimą, rašo space.com. Palydovas Eu:CROPIS skris žemojoje Žemės orbitoje ir suksis aplink savo ašį, taip kraštuose sukurdamas pirmiausiai Mėnulio gravitaciją, paskui - Marso. Kiekvienas misijos etapas truks po šešis mėnesius, o jų metu specialiuose kambariuose dygs ir augs pomidorai. Kartu su augalais bus tiriami ir mikroorganizmai, gaminsiantys trąšas iš šlapimo ir deguonį gaminantys mikrobai. Šį Europos kosmoso agentūros palydovą dar šiemet turėtų iškelti SpaceX Falcon 9 raketa.