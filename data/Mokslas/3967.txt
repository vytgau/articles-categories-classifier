Tačiau to negalima pasakyti apie naująjį „MacBook Pro“. Anksčiau buvo pranešta, kad kai kurių nešiojamųjų kompiuterių sistema klaidingai identifikuoja įdiegtą grafikos procesorių. Ši klaida, nors ir sukėlė painiavą tarp vartotojų, tačiau kompiuterio veikimui įtakos neturėjo. Dabar internete pasirodė naujųjų „MacBook Pro“ savininkų žinučių, kuriose sakoma, kad laikas nuo laiko kompiuterio ekranas tiesiog „pakimba“ ir pradeda mirgėti įvairiomis spalvomis. Ši problema pastebėta ir modeliuose su atskira, ir su integruota grafikos plokšte. Tikėtina, kad klaida yra programinėje, o ne techninėje įrangoje. Be to, atrodo, kad problema pasireiškia tik 15 colių modeliuose, dažniausiai, dirbant su „Adobe“ programomis „Media Encoder“ ir „Lightroom“. „Apple“ iki šiol nepakomentavo situacijos, bet jei problema tikrai susijusi su programine įranga, vartotojams derėtų palaukti atnaujinimo, kuris ištaisys šią klaidą. 