Pranešime žiniasklaidai rašoma, kad remiantis internetinės apklausos rezultatais, 1 iš 10 žaidėjų yra žaidęs 12-24 val. be pertraukos, 6 proc. respondentų prisipažino vienu metu žaidę ilgiau nei 24 val. Didžioji dauguma žaidėjų – net 83 proc. – vidutiniškai žaidžia po 2 valandas kasdien. 10 proc. respondentų žaidimams skiria 2-5 val., o 3 proc. – daugiau nei 10 valandų per dieną. Tačiau paklausti, ar yra priklausomi nuo žaidimų, tą pripažino tik 14 proc. žaidėjų. „Žaidimų lošimas yra itin įtraukiantis, tad nenuostabu, kad daug mūsų tyrime dalyvavusių respondentų pripažįsta žaidžiantys itin ilgai. Vis dėlto, gebėjimas balansuoti tarp pareigų mokyklai ar darbui, draugų ir šeimos yra labai svarbus. Niekam nepatarčiau praleisti daugiau laiko virtualiuose fantazijų pasauliuose, nei praleidžiama realiame pasaulyje“, – tyrimo rezultatus komentuoja ESET saugumo ekspertas Mark James. Respondentų paklausus, ar jie žaisdami kompiuteriu naudoja kokią nors apsaugos programinę įrangą, daugiau nei 52 proc. atsakė neigiamai, nurodydami šias priežastis: 12 proc. žaidėjų nuomone, apsaugos programos lėtina jų kompiuterį; 8 proc. – apsaugos programos pertraukia jų žaidimus; 20 proc. – jiems nereikia apsaugos; 13 proc. – jiems nepatinka iššokantys langai. Kiti ESET apklausos rezultatai atskleidė, kad, jei apsaugos programos lėtintų kompiuterį, 36 proc. žaidėjų ją išjungtų. Be to, 32 proc. respondentų nuomone, ekrane vykstantis žaidimas yra svarbesnis, nei saugumas. „Išjungti apsaugos sprendimą vien dėl to, kad neva jis trukdo žaisti, yra klaidingas žingsnis. Per ilgas neapsaugotas žaidimo valandas kompiuteris gali būti užkrėstas kenkėjiškomis programomis, kurios pasisavina žaidėjo prisijungimo duomenis – kibernetiniai nusikaltėliai gali pasinaudoti žaidėjų paskyromis automatiniam žaidimų lošimui (angl. botting) arba jų pagalba pelnyti žaidimų bonusus. Interneto apsauga privalo būti pirmoji gynybinė priemonė žaidžiant populiarius žaidimus, juo labiau, kad naujos kartos apsaugos sprendimai nelėtina kompiuterio ir pačių žaidimų“, – teigia ESET saugumo sprendimus platinančios įmonės „Baltimax“ atstovas Deividas Švėgžda. ESET užsakymu apklausa buvo surengta „Google Consumer Surveys“ 2016 m. rugpjūtį, apklausoje dalyvavo virš 500 Jungtinės Karalystės žaidėjų.