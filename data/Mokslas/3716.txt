Kaip tvirtina leidinio ekspertai, bendrovė patirs 17 mlrd. dolerių, nutraukusi „Galaxy Note 7“gamybą. Jeigu vartotojai grąžins visus pagamintus minėtus išmaniuosius telefonus, kompensacijos kiekvienam iš jų vidutiniškai sieks 850 dolerių. Tad „Samsung“ nuostoliai gali išaugti dar apie 2,2 mlrd. dolerių. Pernai rugsėjį įmonė iš prekybos atšaukė apie 2,5 mln. „Note 7“ modelio telefonų, pasirodžius skundams dėl perkaistančių ir sprogstančių baterijų. Oficialius vidinio korporacijos tyrimo rezultatus „Samsung“ paskelbs sausio 23 dieną.