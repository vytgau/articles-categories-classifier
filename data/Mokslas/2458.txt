„Raketa „Sojuz 2.1A“ su krovininiu erdvėlaiviu „Progress MS-06“ buvo sėkmingai paleista iš Baikonūro kosmodromo 12 val. 20 min. Maskvos (ir Lietuvos) laiku“, – sakoma Rusijos kosmoso agentūros pranešime, paskelbtame jos tinklapyje. Krovininis erdvėlaivis, gabenantis per dvi tonas reikalingiausių atsargų, įskaitant kurą, orą ir įrangą bei siuntinius astronautams, turėtų susijungti su TKS penktadienį 11 val. 42 min. Grinvičo (14 val. 42 min. Lietuvos) laiku. Pastarąjį kartą „Progress“ sėkmingai susijungė su TKS vasarį, o gruodį paleistas panašus erdvėlaivis sudegė Žemės atmosferoje. Įsteigta tyrimo komisija sausio mėnesį padarė išvadą, kad avariją nulėmė raketos „Sojuz“ trečios pakopos variklio suirimas dėl vidun patekusių „pašalinių medžiagų“ arba „surinkimo klaidos“. 