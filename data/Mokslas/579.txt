Pranešime žiniasklaidai „Bitės Profai“ sako, kad jos padės visapusiškai: parekomenduos specialius gudrius klausimus jausmams įžiebti, padės rengiant sveikinimus arba tiesiog leis kartu ko nors nemėgti. „Neretai artėjanti Valentino diena gali kelti įtampą. Vieniems dėl to, kad nėra su kuo švęsti, antriems – kaip vėl suorganizuoti netikėtą jos paminėjimą. Labai puiku, kad išmaniųjų programėlių kūrėjai dažnai pagalvoja apie tokias ypatingas progas ir sukuria įdomių bei mielų sprendimų. O mums lieka tik pasinaudoti jų sukurtais sprendimais ir nustebinti savo antrąsias puses“, – sako „Bitės Profas“ Karolis Špiliauskas ir siūlo keturis patarimus, kaip paversti šią Valentino dieną įsimintina. Pirmasis patarimas: netikėti būdai rasti antrai pusei „Valentino dieną švęsti be antros pusės – nei šis nei tas. Čia į pagalbą skuba programėlė „36 Questions Love Game“. Prieš daugiau nei 20 metų psichologijos daktarui Arthurui Aronui pavyko suformuluoti 36 klausimus, padedančius dviem žmonėm užmegzti romantišką ryšį. Du nepažįstamieji, akis į akį užduodami šiuos klausimus, ilgainiui pajunta vienas kitam šiltam jausmus. Skamba, kaip apgaulė, bet tikrai veikia“, – pataria K. Špiliauskas. Tiesa, romantika ir gėlės patinka ne visiems – kartais mieliau ko nors nemėgti kartu: „Tam ir turime programėlę. Atsisiųskite „Hater“, pasirinkite viską, ko nemėgstate, ir algoritmai suras jums bendraminčių, su kuriais galėsite nemėgti tų dalykų kartu. Ir niekad nežinai – gal nemėgdami kitų, pamėgsite vienas kitą.“ O po Valentino dienos pokalbius galite perkelti į labiau privačią erdvę su programėle „Couple“. Čia turėsite bendrą sieną, galėsite susirašinėti, siųsti balso pranešimus, kalendoriuje pasižymėti svarbias datas, įkelti nuotraukas bei vaizdo klipus ar net išsirinkti kavines ar restoranus pasimatymams. Antras patarimas: maloniai nustebinkite „Specialiai Valentino dienai sukurkite unikalų sveikinimą su „Valentine Day Photo Frames“ programėle. Joje galite rinktis iš daugybės filtrų, rėmelių ir kitų apipavidalinimų, kad jūsų sveikinimas būtų išties įspūdingas. Ir žinoma, po to juo galėsite pasidalinti ne tik el. paštu, bet ir per socialinius tinklus“, – pataria specialistas. Kas nenorėtų gauti netikėtos dovanos šią dieną? Maloniai nustebinkite antrąją pusę nusiųsdami dovaną, pasinaudoję programėle „Gifty“. Jei pritrūksite gražių ir romantinių žodžių ar palinkėjimų, programėlė „Daily Love Quotes“ jums tikrai pravers. Joje rasite daugybę išsireiškimų bei posakių meilės tematika, kuriuos galėsite užrašyti ant atvirutės ar nuotraukos ir pridėti prie dovanos ar gėlių puokštės. Trečias patarimas: nepriekaištingai vakarienei Nusprendėte pademonstruoti savo kulinarinius gebėjimus, bet trūksta įkvėpimo? Pradėkite nuo „BigOven“ ir išsirinkite iš net 350 tūkst. receptų. Labiau mėgstate rinktis vegetariškus ar veganiškus patiekalus? Čia puikiai pagelbės „Oh She Glows“. Joje autorė dalinasi tik tais receptais, kurie patiko jos šeimai. Be to, pateikia idėjų, kaip juos gražiai pateikti. O jei nenorite suktis virtuvėje, griebkite maistą išsinešimui su „Wolt“ – keli paspaudimai ir po pusvalandžio maistas iš populiariausių šalies restoranų jau ant jūsų stalo. Tuomet teliks tik uždegti žvakes ir paleisti vieną iš daugelio iš anksto paruoštų šiai dienai muzikos grojaraščių „Spotify“. Ketvirtas patarimas: išsiruošėte romantiškai kelionei? Su antrąja puse šią dieną pažymėsite keliaudami, tačiau tam iš anksto, neskaitant gyvenamos vietos, nesiruošėte? Specialistas rekomenduoja „AroundMe“ programėlę, kuri parodys įvairias lankytinas vietas (restoranus, muziejus, kavines, teatrus ir t.t.) esančius arčiausiai jūsų. Dar viena panaši programėlė – „World Around Me“: „Ši turi unikalią funkciją – nukreipkite išmaniojo įrenginio kamerą į šalimai esančius pastatus ir pamatysite ką aplinkui galite rasti. Taip keliaudami per miestą patirsite pačių įdomiausių nuotykių.“