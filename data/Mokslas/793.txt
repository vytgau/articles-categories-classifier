Mokslininkai iš Makgilio universiteto Kanadoje pakvietė 40 vyrų ir moterų dalyvauti šiame pakankamai netradiciniame tyrime. Dalyvių smegenys buvo stebimo magnetinio rezonanso aparatu, kol jų lytinių organų temperatūra buvo matuojama IR kamera. Eksperimento metu dalyviam buvo rodomi arba pornografiniai vaizdai, arba serialo „Moderni šeima“ ištraukos. Jie rankose turėjo pultelius, kuriuos spaudydami galėjo nurodyti savo jaučiamą lytinį susijaudinimą. Mokslininkai nustatė, kad moterų lytinis susijaudinimas yra labiau susijęs su suaktyvėjimu keliose smegenų srityse. Kitaip tariant, moterų smegenys yra labiau įsitraukusios į lytinį susijaudinimą nei vyrų. Ir tai yra gana keista. Dažnai sakoma, kad vyrai labai pasikliauja savo akimis – juos labiausiai jaudina erotiniai vaizdai. Tuo tarpu moteris gali sujaudinti balsas ar net įvaizdžiai. Tačiau šiame tyrime pastebėta, kad vyrų smegenys, kurios ir apdoroja matomus pornografinius vaizdus, suaktyvėjo mažiau nei moterų. Bet skirtingi susijaudinimo mechanizmai gali būti ir priežastis. Jei vyrui pakanka tik vaizdo, jam nereikia į jį per daug įsitraukti. Tuo metu moterys, galimai, labiau analizuoja siužetus ir detales. Jos tiesiog daugiau galvoja – daugiau minčių automatiškai reiškia aktyvesnes smegenis. Aišku, mokslininkai dar turės pagalvoti, kaip interpretuoti šio fenomeno priežastis. Ar tuo kaip nors gali pasinaudoti vyrai? Tikriausiai, kad ne. Protas yra susijęs su seksu ir lytiniu susijaudinimu, o protą, žinia, galima treniruoti. Kai kurie žmonės, žinomi kaip sapioseksualai, apskritai intelektą laiko seksualiausiu žmogaus bruožu. Aukštas intelektas gali padėti išsiugdyti lakesnę vaizduotę, iškalbą ir kitus bruožus, kurie jaudina moteris.