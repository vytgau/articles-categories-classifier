„Mes įtraukiame dirbtinį intelektą į kiekvieną mūsų siūloma produktą ir paslaugą, – trečiadienį prasidėjusioje kasmetinėje konferencijoje „Build Conference“ sakė „Microsoft“ Dirbtinio intelekto ir mokslinių tyrimų skyriaus viceprezidentas Harry Shumas. – Mes daugiau nei du dešimtmečius kūrėme pagrindą dabartinei dirbtinio intelekto proveržių bangai.“ Jo teigimu, „Microsoft“ mokslinių tyrimų metu gilintasi į tokias sritis, kaip mašinų mokymasis, kalbos atpažinimas ir mašinų išmokymas atpažinti tai, ką jos „mato“. „Dabar esame unikalioje padėtyje, kuri mums leidžia panaudoti per dešimtmečius pasiektų mokslinių proveržių rezultatus“, – sakė H. Shumas. „Microsoft“ konkurentai, įskaitant „Amazon“, „Apple“, „Google“ ir IBM, taip pat aktyviai siekia išnaudoti dirbtinio intelekto potencialą. Dirbtinis intelektas vis labiau smelkiasi į žmonių namus: kompiuteriniai asistentai atsakinėja į klausimus, kontroliuoja įrenginius, primena žmonėms apie susitikimus ir pataria, kaip išvengti spūsčių keliuose. Toliau nuo „1984“ Minėtą konferenciją Sietle „Microsoft“ atidaręs vadovas Satya Nadella taip pat pabrėžė būtinybę skatinti pasitikėjimą technologijomis, tačiau pridūrė, kad naujosios technologijos turėtų vengti distopinės ateities, kurios kai kas baiminasi. S. Nadella priminė George Orwelle knygą „1984“ bei Aldouso Huxley kūrinį „Puikus naujas pasaulis“ ir pabrėžė kad naujų technologijų kūrėjai turi būti itin atsakingi. „G. Orwellas savo knygoje „1984“ pranašavo, kad technologijos bus naudojamos mus stebėti, kontroliuoti, mums diktuoti. O A. Huxley manė, kad mūsų dėmesys bus nukreipiamas be jokios prasmės ar tikslo“, – sakė jis. „Mes nenorime tokios ateities. Kompiuterijos ateitį lems pasirinkimai, kuriuose jūs, kūrėjai, padarysite ir tų pasirinkimų poveikis pasauliui“, – pažymėjo S. Nadella. „Ateitis yra išmanusis debesys“, – pabrėžė „Microsoft“ vadovas, prognozuojantis, kad ateityje skaitmeniniai asistentai, esantys „debesyje“, seks paskui žmones iš vieno prietaiso į kitą. „Panaudodami protingą debesį mes galime sukurti tikrai nuostabų pasaulį“, – sakė ji.