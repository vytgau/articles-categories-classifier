Ši biometrinė autentifikavimo sistema prietaiso savininką atpažįsta pagal dviejų arba vienos rainelės atvaizdą. „Samsung“ šią identifikavimo sistemą vadina viena iš saugiausių ir patikimiausių, nes kiekvieno žmogaus akies rainelės struktūra yra unikali. Skenavimo metu gauta vartotojo informacija saugoma užšifruoto kodo forma, o kai savininkas iš naujo skenuoja akis, prietaisas vaizdą palygina su išsaugotu kode. Gautam vaizdui sutapus su išsaugotu įrenginyje, vartotojas gauna prieigą prie išmaniojo telefono. „Galaxy Note 7“ kamera turi specialų vaizdo filtrą ir infraraudonųjų spindulių LED jutiklį, kurie prietaisui leidžia tiksliai atpažinti rainelės raštą blogo apšvietimo sąlygomis ir nepriklausomai nuo vartotojo akių spalvos. „Samsung“ specialistai pranešė, kad jų skenavimo technologija gavo IEC 62.471 atitikties sertifikatą, ir užtikrina vartotojus, kad šios autentifikavimo sistemos naudojimas neturės įtakos sveikatai. Be to, įrenginyje numatytas automatinis sustabdymas tam atvejui, jei vartotojas būtų per arti infraraudonųjų spindulių jutiklio. 