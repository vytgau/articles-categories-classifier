Aptikti juos archeologams padėjo lazerinės technologijos, galinčios nustatyti žmonių statytas struktūras po tankia tropinio miško danga, informuoja BBC. Mokslininkams pavyko sudaryti žemėlapius, apimančius per 2000 kv. kilometrų plotą Peteno departamente, šiaurinėje Gvatemaloje. Šioje džiunglių dalyje aptikti namai, rūmai, keliai ir gynybiniai statiniai. Ši vietovė yra netoli jau žinomų majų miestų griuvėsių. Remiantis naujausiais duomenimis, regione galėjo gyventi keliais milijonais žmonių daugiau, nei anksčiau manė mokslininkai. Archeologai įsitikinę, kad naujoji technologija iš esmės pakeis mūsų žinias apie majų civilizacijas. „Tai vienas iš svarbiausių protrūkių per pusantro amžiaus archeologinių majų tyrinėjimų istoriją“, - teigia Browno universiteto archeologijos bei antropologijos profesorius Stephenas Houstonas. Pasak S. Houstono, nuo atradimo masto „gniaužia kvapą“: „Žinau, kad tai nuskambės kaip hiperbolizavimas, bet kai aš pamačiau gautus vaizdus, akyse ėmė tvenktis ašaros“, - sakė jis. Mokslininkai naudojo technologiją LIDAR, skirtą gauti duomenis apie nutolusius objektus. Tyrimų rezultatai rodo, kad Centrinėje Amerikoje egzistavo ne mažiau išsivysčiusi civilizacija nei Senovės Graikijoje ar Kinijoje, rašo „The National Geographic“. „Šios technologijos dėka gauti duomenys akivaizdžiai rodo, kad visas šis regionas sudarė ištisą miestų bei gyvenviečių sistemą, kurios mastas ir gyventojų tankumas iki šiol buvo nepakankamai įvertintas“, - teigia archeologas Thomas Garrisonas.