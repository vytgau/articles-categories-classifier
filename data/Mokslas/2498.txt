Fotografavimas tamsoje - iššūkis bet kokiam telefonui, nes kai šviesos yra mažai, reikia sugaudyti kiekvieną fotoną ir tik taip galima tikėtis nors kiek geresnio rezultato. Ir čia atsiveria daug erdvės konkurencijai - gamintojai sugalvoja įvairių gudrybių, bet visos jos kainuoja papildomus pinigus. Tad biudžetiniams modeliams dar sunkiau. Ką galėjo sugalvoti kinai 99 JAV dol. kainuojančiame „Leagoo M5 Edge“? Skelbiama, kad nugarėlėje telefonas turės 13MPx raiškos vaizdo jutiklį su f/2.0 diafragma bei 4P lęšiu. Gamintojas tvirtina, kad visa paslaptis - būtent 4P lęšyje, kuris leis užfiksuoti geresnės kokybės vaizdus esant prastam apšvietimui. Ar tikrai taip ir bus, parodys nepriklausomos apžvalgos, bet jei šis modelis fotografuos bent kiek geriau už kitus biudžetinius modelius. Skelbta, kad „Leagoo M5 Edge“ turės lenktų kraštų ekraną su siaurais rėmeliais. Oficiali „M5 Edge“ modelio prekyba turėtų prasidėti šį mėnesį. Jo techninė charakteristika 4 branduolių procesorius „MediaTek MT6737“ ir 2GB operatyviosios atminties (RAM), integruota 16GB vidinės atminties, kurią galima praplėsti microSD atminties kortele. Įrenginio veikimą turėtų palaikyti 2000 mAh talpos baterija.