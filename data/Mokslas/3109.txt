Technikos mokslų daktaras Saulius Pakalnis šiame centre netoli Prahos dirba vos tris mėnesius, bet jau spėjo pelnyti kolegų pasitikėjimą. Į laboratoriją, kurioje įrengti labai galingi lazeriai taip lengvai nepakliūsi. S. Pakalnis pasakoja, kad šalia laboratorijos įrengtų lazerių šviesos impulsai vamzdžiais sklinda į laboratoriją ir panaudojami taikomiesiems projektams. Lietuvio darbas padėti čekams iš atskirų komponentų pritaikyti galingą lazerį kompiuterio programai, kad būtų galima vienu mygtuku įjungti visą sistemą. Pasak daugiau nei dešimt metų bendrovėje „Ekspla“ dirbusio mokslininko, patobulintus technologijos procesus bus galima parduoti pramonės įmonėms, nes šiuolaikinė industrija neįsivaizduojama be lazerio. Šio lazerio šviesa naudojama ženklinti, pjaustyti, optiniams elementams apdoroti. Lietuvis mokslininkas sako dar nežinantis, ar, pasibaigus sutarties terminui, liks čia ilgiau, tačiau tvirtina, kad centre dirbti labai įdomu.