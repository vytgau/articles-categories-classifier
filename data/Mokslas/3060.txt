Kaip tvirtina „Twitter“, JAV muitų-pasienio tarnyba pareikalavo iš bendrovės pateikti paskyros informaciją, įskaitant ir savininkų asmeninius duomenis. Minėtoje paskyroje periodiškai atsiranda pranešimų, kritikuojančių D. Trumpo administracijos imigracijos politiką. Agentūros „Bloomberg“ duomenimis, nurodytos „Twitter“ paskyros savininkai yra grupė asmenų, dirbančių JAV pilietybės ir imigracijos tarnyboje (USCIS). Socialinis tinklas tvirtina, kad JAV institucijų reikalavimas atskleisti asmeninę informaciją prieštarauja JAV įstatymams. „Žodžio laisvė, suteikta tiek „Twitter“ vartotojams, tiek pačiam „Twitter“ socialiniam tinklui, remiantis pirmąja JAV konstitucijos pataisa, apima teisę skleisti panašaus pobūdžio anoniminius ar slapyvardžiu pasirašytus politinius pareiškimus“, – pažymima ieškinyje. JAV nacionalinio saugumo departamentas, kurio struktūrai priklauso Muitų-pasienio tarnyba, atsisakė komentuoti situaciją.