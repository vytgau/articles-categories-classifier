Šis sprogimas reiškia didelę nesėkme Kalifornijoje įsteigtai firmai „SpaceX“ ir jos vadovui interneto magnatui Elonui Muskui , kuris nori iš esmės atnaujinti raketų paleidimo technologijas, kelis kartus panaudojant tas pačias nešančiąsias raketas. Pasak JAV kosminių tyrimų agentūros NASA, sprogimas įvyko netrukus po 9 val. ryto vietos (16 val. Lietuvos) laiku aikštelėje, kurioje buvo atliekamas bepilotės raketos bandymas, ruošiantis šeštadienį planuotam raketos paleidimui iš Kanaveralo kyšulio oro pajėgų bazės, kuri yra visai netoli NASA Kenedžio kosminių tyrimų centro. „Firma „SpaceX“ gali patvirtinti, kad rengiantis šiandieniniam statiniam paleidimui, starto aikštelėje buvo anomalija, dėl kurios prarastas transporto priemonė ir jos krovinys, – nurodoma NASA pranešime. – Pagal standartinę procedūrą aikštelė buvo švari, niekas nenukentėjo“.  Planuota šia raketa „Falcon“ į orbitą iškelti Izraelio ryšių palydovą „Amos-6“, kuris per feisbuką teiktų interneto paslaugas dideliuose Užsacharės plotuose Afrikoje, pagal socialinės žiniasklaidos milžinės Internet.org iniciatyvą. Galingas sprogimas sudrebimo už kelių kilometrų nuo jo vietos buvusius pastatus. Po jo dar keletą minučių buvo girdimi mažesni sprogimai. Dangų užtvindė tamsūs dūmai. Horizonte į rytus nuo bazės po pusvalandžio buvo matomas žemai virš žemės kabantis juodas debesis. Sunaikinta visa „Amos-6“ palydovo įranga. Pasak Brevardo apygardos nepaprastųjų situaciją valdymo tarnybos, pavojaus gyventojams šis incidentas nekelia. Palydovas „Amos-6“ buvo sunkiausias iš visų lig šiol raketa „SpaceX“ keliamų aparatų; jo vertė buvo tarp 200 ir 300 milijonų JAV dolerių, sakė Johnas Logsdonas, buvęs Kosminės politikos instituto Džordžo Vašingtono universitete direktorius.