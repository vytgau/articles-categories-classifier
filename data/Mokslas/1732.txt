Jeigu vasarą bitkoinai pasiekė rekordines aukštumas ir už vienetą teko mokėti beveik 5000 dolerių, rugsėjo viduryje ji smuko iki 3000, o šiuo metu siekia 4000 dolerių. Analitikai teigia, kad tokius populiariausios virtualios valiutos pokyčius paskatino atsirandantys įvairūs draudimai, ypač Kinijoje, kur iki šiol bitkoinais prekiauta aktyviausiai pasaulyje, o dabar – uždrausta. Taip pat griežčiau į bitkoinus pradedama žvelgti ir Jungtinėse Valstijose bei Kanadoje. Tuo metu Lietuvoje tik įspėjama apie įmanomas rizikas, o reguliavimo dar nėra. Pasak šalies prekybininkų, jeigu prieš ketverius metus Lietuvoje mažai kas žinojo apie bitkoinus, šiuo metu prekyba virtualia valiuta ypač populiarėja.