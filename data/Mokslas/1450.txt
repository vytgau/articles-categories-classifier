Visgi smagu prisiminti, kuo žaidėme vaikystėje. Juolab kad šie daiktai vis dar tebėra gaminami ir parduodami. 1. „Brick Game“ žaidimų kompiuteris Šį įrenginį prisimena kone visi, nes jis seniau buvo kiekvieno vaiko rankose. Nesvarbu, ar labiau mėgote statybas, ar tankų mūšį, ar lenktynes – visiems patiko šie žaidimų kompiuteriai ir visi stengėsi pagerinti savo rekordą. Aišku, nėra ir ką sakyti – šiuolaikiniai žaidimų kompiuteriai kur kas geresni, tačiau ir šį prisimename su malonumu. 9999 žaidimai viename – taip skelbiama ant šio daikto korpuso, tačiau, kaip visi gerai prisimename, tai niekada nebuvo tiesa. Tačiau ir tuos kelis žaidimus, kurie buvo šiame įrenginyje, anksčiau žaidėme noriai. Ar norėtumėte trumpam sugrįžti į tuos laikus? 2. Elektroninis augintinis Tai – dar vienas labai populiarus praeities vaikystės atributas. Daugybė vaikų stengėsi kiek įmanoma ilgiau išlaikyti savo augintinį gyvą ir patenkinti jo poreikius. Maži, raktų pakabukus atstojantys žaidimai buvo labai įdomūs, nors nuolatinio dėmesio ir nereikalaudavo. Būta įvairių tokių elektroninių augintinių versijų. Ši yra kažkokio mistinio gyvūno formos, tačiau esminiai principai išlieka – teks šerti, prižiūrėti savo virtualų draugą ir stengtis kiek įmanoma ilgiau išlaikyti jį gyvą. 3. Elektra krečiantis gumos pakelis Visi vaikystėje mėgome krėsti pokštus. Kartais mėgome krėsti ir tikraja to žodžio prasme. Šis žaislas tikriausiai daugeliui žinomas, galbūt yra tekę ir apsigauti. Tereikia kam nors pasiūlyti gumos – patraukus už kramtomą gumą imituojančio liežuvėlio pokšto taikinys gauna silpną elektros šoką. Žinoma, jis visiškai saugus. Į šį žaislą dedamos mažos baterijos, stipraus šoko sukelti jis tiesiog negali. 4. Lipnios rankos Šis žaislas labiau tinka patiems mažiausiems. Svaidomos ir tampomos rankos smagiai prilimpa prie bet kokio lygaus paviršiaus. Daugeliu atveju jos nepalieka žymių ir, tinkamai naudojamos, yra visiškai saugios. Nors priežiūros reikėtų jau vien dėl jų smulkumo ir ilgio. Tokios tąsios lipnios rankos kainuoja vos daugiau negu eurą. Pakuotėje rasite penkis tokius žaislus, nors geriau iš karto užsisakyti daugiau – jie nėra ilgaamžiai. 5. Sintezatorius Į šį sąrašą privalėjome įtraukti bent vieną muzikos instrumentą, šis tikrai daugeliui žinomas. Tai – paprastas sintezatorius, su kokiu vaikystėje žaidė ne vienas. Tiesa, šis kiek modernesnis, gali būti prijungtas prie kompiuterio, tinka muzikai įrašyti ir mokytis. Gamintojas teigia, kad toks įrenginys gali sudominti vaikus muzika, tačiau iš esmės skirtas vyresniems. Jis neturi specialių efektų ar šviesų. Gerai tai, kad jo nereikia įdiegti – naudotis galėsite vos prijungę prie kompiuterio. Šis sintezatorius kainuoja kiek daugiau nei 55 eurus. 6. Piramidės galvosūkis Straipsnyje taip pat buvo būtina paminėti bent vieną galvosūkį. Šis veikia panašiu principu kaip Rubiko kubas, tačiau yra piramidės formos – vietoj šešių sienelių turi tik keturias. Visgi dėl to jo sudėti netampa lengviau. Geriausia tai, kad šis galvosūkis tobulina motorikos įgūdžius ir erdvinį mąstymą. Kainuoja kiek mažiau nei 10 eurų.