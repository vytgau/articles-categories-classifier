Pirmaisiais konkurso metais, 2014 m., srityje „lt“ buvo užregistruota 1590 tokių vardų, šiandien – 1639. Vadinasi, kasmet jų padaugėja maždaug dešimtimi. Dešimt vardų pateikiame ir balsavimui. Atrodytų, kad visus naujai užregistruotus, bet tai tik atsitiktinis skaičių sutapimas. Kasmet naujų vardų užregistruojama žymiai daugiau, o kai kurie dingsta iš akiračio. Komisija, sudaryta iš Lietuvos kompiuterininkų sąjungos, Valstybinės lietuvių kalbos komisijos ir LT srities vardų registravimo tarnybos „Domreg.lt“ atstovų, peržvelgė visus užregistruotus vardus, atmetė neveikiančių, neprižiūrimų svetainių vardus, taip pat anksčiau rinkimuose dalyvavusius vardus ir atrinko šiuos nominantus: Dvižodžius pavadinimus pateikiame kiekvieną sandą pradėdami didžiąja raide, nes tai palengvina skaitymą. Naršyklės didžiąsias raides automatiškai keičia mažosiomis, todėl paieška nenukenčia. Primename, kad registruojant pavadinimą jo sandus galima jungti brūkšneliu – sudūrimas aiškesnis nei sutraukimas (plg. Mažųjų-valdos.lt). Šiemet į gražiausio interneto srities vardo rinkimus nepatekusių svetainių savininkai gali nenusiminti – atnaujinę svetainę neliks nepastebėti kitų metų rinkimuose.