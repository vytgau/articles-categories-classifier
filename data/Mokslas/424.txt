Pagal „Renewables Scotland 2030“ planą, kurį parengė „Common Weal Policy“ inžinierius Craig‘as Berry‘is, Škotijos energetikos sektorius jau nuo 1980 metų yra nesėkmių ruože. Net 34,9 proc. Škotijos namų ūkių patiria energijos trūkumą, kai tuo pačiu metu 6-ioms didžiausioms energetikos kompanijoms reguliariai auga pelnas. Šiame plane pateikiamos galimybės, kaip Škotijai kovoti su šiomis įsisenėjusiomis energetikos problemomis ir jau iki 2030 metų tapti Europos lyderiu atsinaujinančios energetikos srityje. „Renewables Scotland 2030“ autorius teigia, kad naujoji „National Energy Company“ (Nacionalinė energetikos kompanija - aut. past.) turi sutelkti dėmesį į 5 pagrindinius tikslus: 1) sumažinti ir galiausiai pašalinti energijos trūkumą; 2) pasiekti, kad nuo visos pagaminamos energijos kiekio, atsinaujinantys energijos šaltiniai sudarytų bent 75 proc.; 3) decentralizuoti energijos tiekimą; 4) investuoti į mokslinius tyrimus ir ekologiškų technologijų plėtrą; 5) remtis pelno nesiekiančiu požiūriu, kad „žalioji“ energetika duotų teigiamų socialinių rezultatų. Pasaky Berry‘io, jei Škotija sutelks dėmesį į šiuos tikslus ir vadovausis Vokietijos bei Šiaurės šalių pavyzdžiais, ji iki 2030 metų gali tapti lydere atsinaujinančios energetikos sektoriuje. Ar jau kažkas vyksta? Atnaujindama savo energetikos sektorių Škotija jau pasiekė tam tikrą pažangą. 2017 metų rugsėjo mėn. Škotijos vyriausybė pažadėjo iki 2032 metų palaipsniui uždrausti naudotis dujomis ir dyzelinu varomomis transporto priemonėmis. O 2016 metais Škotija užsibrėžė tikslą iki 2020 metų visą elektros energiją, tai yra 100 proc., pasigaminti tik iš atsinaujinančių energijos šaltinių. Dėl šio tikslo dramatiškai išsaugo Škotijos paramą vėjo energetikai. „Mes turime puikų energijos šaltinį. Tai baisusis Škotijos oras“, – teigė „The Scottish Renewables“ generalinis direktorius Niall‘as Stuart‘as. Šis „baisusis“ Škotijos oras 2017 metų spalio mėnesį pagamino tiek energijos, kad ji patenkino 38 proc. šalies elektros energijos poreikio. Didysis Škotijos bangų energijos projektas „MeyGen“ Škotija sumąstė ne tik plėtoti tradicinę vėjo energetiką, bet turi ir įdomesnių planų, kaip pavyzdžiui statyti „povandenines vėjo jėgaines“. Iš principo, tai yra unikalus bangų energijos projektas (apie šią technologiją esamę rašę kiek ankščiau aut. past.). Pavadintas „MeyGen“, šis milžiniškas bangų energijos parkas jau yra statomas.  1,5 MW turbinos statomos po vandeniu, o tokių turbinų iš viso bus 269, tad pasiekiamas gana įspūdingas 398 MW galios jėgainių parkas, kuris energija aprūpins 175 000 namų ūkių (praktiškai visai Klaipėdai užtenktų šios energijos aut. past.) Turint galvoje, jog tai revoliucinė bangų energijos technologija, tai atrodo dar įspūdingiau. Šis projektas bus baigtas iki 2020 metų. „Renewables Scotland 2030“ plane išdėstyti tikslai viršija individualias iniciatyvas ir jei jie bus pasiekti, Škotija iš tiesų galės atsisakyti iškastinio kuro ir vadinti save atsinaujinančios energetikos lydere ne tik Europoje, bet ir visame pasaulyje.