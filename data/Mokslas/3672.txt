Žmogaus kūnas yra neįtikėtinai sudėtingas ir net šiandien mokslas apie jį žino tikrai ne viską. Visgi, kai kuriuos įdomius faktus įvairūs tyrimai jau atskleidė. Praeitą savaitę kvietėme pasidomėti dešimt įdomių faktų apie moterišką anatomiją, o šiandien pateikiame šiek tiek mažai girdėtos informacijos apie vyro kūną. 1. Ir vyrų organizmas gali gaminti pieną. Kaip visi žinote, vyrai įprastai pieno negamina. Tačiau kai kuriais atvejais ir iš vyro krūtinės gali pradėti sunktis pienas. Pavyzdžiui, kada žmogus ilgą laiką nevalgo, yra gydomas hormoniniais preparatais ar patiria krūtinės traumą. Tiesą sakant, mokslininkai teigia, kad vyrai, jei labai nori, gali šį sugebėjimą sau įsiteigti. Šalia savitaigos ar hipnozės seansų gali prireikti ir krūtinės masažo, bet mokslininkai teigia, kad tokių atvejų yra buvę ne taip jau mažai. 2. Tai, kad vyrai kas septynias sekundes pagalvoja apie seksą tėra mitas. Sunku atsekti, kas paskleidė šį mitą (manoma, kad vienas iš moterims skirtų žurnalų), tačiau niekas negali taip dažnai galvoti apie vieną dalyką. Iš tikrųjų vyrai apie seksą galvoja kur kas rečiau – Ohajo valstijos universiteto tyrimas parodė, kad vyrai savo mintis šia linkme nukreipia daugiausiai 19 kartų per dieną, o dažnai – ir kur kas rečiau. 3. Šiuolaikinės technologijos kenkia spermai. Galbūt tai ir nėra pats įdomiausias faktas apie vyrų organizmą, tačiau labai svarbus. Jau seniai buvo pastebėta, kad karštis kenkia spermos kokybei, todėl vyrams buvo nepatartina nešiojamojo kompiuterio laikyti ant kelių. 2012 metais publikuotuose tyrimo rezultatuose skelbiama, kad visi belaidžiai prietaisai, skleidžiantys radijo bangas, daro didelę žalą spermos kokybei. Tai yra, ant kelių laikomas ir prie interneto prijungtas nešiojamas kompiuteris bei priekinėje kišenėje laikomas telefonas vyrų vaisingumui yra labai žalingi. 4. Vyrai dažniau žagsi nei moterys. Žagsėjimas, žinoma, labai erzina visus. Tačiau tai, be jokios abejonės, nėra vienintelis keistas vyrų ir moterų skirtumas. Pavyzdžiui, vyrai kur kas efektyviau degina kalorijas, todėl jiems lengviau numesti svorio. Vyrai taip pat turi neproporcingai daugiau kraujo nei moterys. Beje, vyrams matematika taip pat dažnai sekasi kur kas geriau, o moterų smegenims labiau tinka kalbų studijos. Tiesa, šiuo atžvilgiu skirtumas nėra reikšmingas – moterys gali būti puikios matematikės, o vyrai gali mokėti galybę kalbų. 5. Vyrų organizmas geriau apdoroja alkoholį. Ne, kalba ne apie tai, kad vyrai gali daugiau išgerti ir nebus tokie apsvaigę. Pasirodo, alkoholis moterų organizmui kenkia kur kas labiau. Tai yra, net ir saikingas alkoholinių gėrimų vartojimas stipriai kenkia moterų inkstams ir kepenis, o vyrų sveikata žalojama daug mažiau, jų organizmas daug lengviau atsistato. 6. Vidutiniškai sueitis trunka mažiau nei tris minutes, bet moterims atrodo, kad ji tęsiasi kone dvigubai ilgiau. Lytinis pajėgumas priklauso nuo galybės veiksnių, tačiau akto trukmė neramina galybę vyrų. Filmai ir internetas vyrus privertė tikėti, kad sueitis dažniausiai trunka ne vieną dešimtį minučių, tačiau vokiečių atliktas tyrimas parodė, kad vidutiniškai ji tęsiasi apie 2 minutes ir 50 sekundžių, tačiau moterims ji atrodo kur kas ilgesnė – 5 minutės ir 30 sekundžių. Beje, vyriškas orgazmas trunka vos 6 sekundes, o moteriškas – 23. 7. Barzda ir ūsai ne tik patinka moterims, bet ir padeda apsaugoti veido odą. Nors mokslininkai teigia, kad daugumai moterų patinka šiokie tokie plaukai ant vyro veido, priešingos lyties atstovių pritraukimas nėra vienintelis jų privalumas. Barzda ir ūsai taip pat apsaugo veidą nuo kenksmingų ultravioletinių spindulių ir gali padėti išvengti odos vėžio. 8. Sėklidės sekso metu gali padidėti dvigubai. Daugiau komentarų šiam faktui kaip ir nebereikia. 9. Uždirbami pinigai kelia testosterono kiekį. Vienas Jungtinėje Karalystėje atliktas tyrimas parodė, kad vadinamojo vyriško hormono lygis organizme gerokai šokteli, kada vyras uždirba daug pinigų. Tas pats tyrimas taip pat atskleidė, kad vyrai tomis dienomis, kai jų testosterono lygis yra aukštas, yra daug labiau motyvuoti ir darbštesni. 10. Visi esate girdėję, kad vyrų smegenys yra didesnės, bet ar žinote, kodėl? Mokslininkai teigia, kad didesnės smegenys vyrams reikalingos ne didesniam intelektui išlaikyti. Vyrų sudėjimas natūraliai yra stambesnis, jie turi daugiau raumenų masės (evoliucija vyrus paruošė medžioklei ir fiziniam darbui), todėl didesniam kūnui valdyti reikia didesnio neuronų tinklo. Vidutinis vyras turi maždaug 50 % daugiau raumenų nei vidutinė moteris (čia rasite ir daugiau įdomių faktų apie raumenis) ir apie 50 % mažiau riebalų. Tiek įdomybių apie vyrišką anatomiją šįkart. Žmogaus kūnas iki šiol yra aktyviai tyrinėjamas ir mokslas atskleis dar ne vieną jo paslaptį.