Visatoje yra 100-200 mlrd. galaktikų, tad ganėtinai aišku, kodėl dauguma jų identifikuojamos kataloginiais numeriais - M51, GN-z11 ar IOK-1. Nors šie skaičių ir raidžių deriniai itin reikšmingi astronomams, kažin ar paprastam žmogui jie ką nors sako, dėstoma livescience.com. Vis tik keletas galaktikų išsiskiria iš daugumos šiek tiek įmantresniais pavadinimais. Dažniausiai tokius pavadinimus pelno aiškios formos, neįtikėtinai arti esančios, nesudėtingai stebimos ar tiesiog išskirtinai fotogeniškos galaktikos.