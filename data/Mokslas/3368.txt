Stipendija gali būti naudojama be apribojimų: moksliniam darbui, asmeniniam tobulėjimui, asmeniniam ar šeimos biudžetui papildyti, rašoma bendrovės pranešime. Stipendijų programa vykdoma su Lietuvos nacionalinės UNESCO komisijos ir Lietuvos mokslo akademijos parama. Į stipendiją gali pretenduoti gyvybės ir aplinkos mokslų, fizikos ir inžinerijos mokslų srityse tyrimus Lietuvoje vykdančios moterys. Pirmą kartą konkurso tvarka bus suteikta viena 6 tūkst. eurų vertės stipendija „Mokslo moterims“ mokslų daktarei iki 40 m. amžiaus, kuri bus skirta jos suplanuotiems tyrimams atlikti. Programa „Mokslo moterys“ skirta atrasti, skatinti ir remti moteris visame pasaulyje ir padėti joms pristatyti pasauliui savo tyrimus ir pasiekimus.