Kaip giriamasi, pirmasis pasaulyje skalbinius lankstantis robotas Vartotojų elektronikos parodoje (CES) Las Vegase sutraukė minias smalsuolių. Visi jie tikisi, kad jau ne už kalnų ta diena, kai šio nuobodaus buities darbo daryti paprasčiausiai nebereikės. Susipažinkite su „Laundroid“, kuris išoriškai labiau primena komodą, o ne robotą. Jo veikimo principas labai paprastas – tereikia sudėti išdžiūvusius skalbinius į paskutinį stalčių, paspausti visai ne stebuklingą mygtuką, ir po kurio laiko tvarkingai sulankstyti drabužiai atsiduria viršutiniame stalčiuje. „Laundroid“ veikia pasitelkdamas tris pagrindines technologijas: tai dirbtinis intelektas, vaizdų analizė ir robotika. Priežastis, kodėl drabužių lankstymo robotui reikalinga tiek technologijų, yra gana paprasta – sunkumų kelią audinių minkštumas. „Seven Dreamers Laboratories“ planuoja vartotojams šį namų ruošą palengvinsiantį robotą pasiūlyti jau 2018 metų pabaigoje. Pradinė jo kaina sieks apie 16 tūkst. dolerių. CES – didžiausia tokia paroda visame pasaulyje.