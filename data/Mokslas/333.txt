Juk jūsų „Facebook“ paskyroje dažniausiai yra nurodytas jūsų elektroninis paštas, telefono numeris, darbovietė. Jei jūs savo asmeniniais duomenimis dalijatės su draugais, tai programėlių, kurias naudoja jūsų draugai, kūrėjai taip pat gauna prieigą prie jūsų duomenų, rašoma businessinsider.com. Visa ši informacija tampa labai aktuali šiais laikais. Jums brukamos reklamos yra tik maža blogybė, palyginus su tuo, kur jūsų duomenys gali būti panaudoti. „Facebook“ šiuo metu purto didžiulis skandalas dėl iki šiol neregėto duomenų nutekėjimo. Pranešama, kad „Cambridge Analytica“ pavogė informacijos apie 50 mln. „Facebook“ vartotojų, kad galėtų sukurti programinę įrangą prognozuoti ir veikti rinkėjų nuomonę per rinkimus JAV. Parengėme patarimus, kaip apsaugoti savo duomenis socialiniame tinkele „Facebook“. Pirmiausia paspauskite mažą trikapio formos žymelę dešiniajame kampe. Pasirinkite žymą „Nustatymai“.  Kairiajame kampe susiraskite žymą „Programėlės“.   Susipažinkite, čia programėlės, kurios turi prieigą prie jūsų duomenų. Sąrašas gali būti išties įspūdingas. Ar tikrai norite, kad visos jos naršytų po jūsų asmeninius duomenis? Prie kiekvienos iš jų yra žyma, leidžianti keisti nustatymus. Jei visai nenorite su programėle turėti nieko bendro, galite ją tiesiog išjungti. Šiek tiek žemiau galite pastebėti daugiau galimybių pakeisti nustatymus ir apriboti prieigą prie jūsų informacijos. Pasirodo, galima „Facebook“ naudoti prisijungimui prie įvairių svetainių ir žaisti žaidimus anonimiškai. Paspauskite ant žymos „Apps Others Use“. Čia galite pamatyti, kokią informaciją gali matyti jūsų draugai, o blogiausia, kad tą pačią informaciją gali matyti ir programėlių, kuriuos naudoja jūsų draugai, kūrėjai. Ar tikrai norite šia informacija dalytis? Jei ne, tuomet pašalinkite varneles.