Daugybė LG, „Huawei“ ir „Lenovo“ telefonų ir pora „Samsung“ planšečių – tai tik keletas naujovių, pristatytų šiemetiniame Barselonoje vykstančiame mobiliųjų technologijų kongrese. Nors pasaulinis kongresas „Mobile World Congress“ jau prasidėjo, parodos erdvės oficialiai lankytojams duris atvėrė tik pirmadienį, vasario 27 d. Tačiau kaip ir kiekvieno grandiozinio komercinio renginio atveju, diena prieš pat šio didžiausio pasaulyje belaidžių technologijų ir mobiliųjų įrenginių kūrėjų sąskrydžio atidarymą buvo skirta naujovėms pristatyti. Šiokių tokių klausimų per 2017 m. renginį kilo dėl telefono, kuris nebuvo pristatytas, būtent – „Galaxy S8“. Tačiau, kaip rašoma svetainėje cnet.com, „Samsung“ atstovai visgi užsiminė apie šį modelį ir patvirtino gandus, kad kovo 29-ąją telefoną iš tikrųjų ketinama pristatyti Niujorke. Tačiau nepaisant pristatytų naujovių, atsigręžiama ir į praeitį, tad gal išmaniesiems telefonams nebėra kur tobulėti? „Nokia“ ir „BlackBerry" grįžta į praeitį Šių metų parodoje „Mobile World Congress“ buvo juntamas ir retro dvelksmas. Viskas prasidėjo nuo sekmadienį vakare vykusio telefono „BlackBerry KeyOne“ pristatymo. Tai vien operacinės sistemos „Android“ pagrindu veikiantis telefonas su klaviatūra, pagamintas Kinijos bendrovės TCL, ir, be abejo, sugrąžinantis į klestinčią praeitį, kai pasaulis dar nebuvo išvydęs „iPhone“. Skaitykite daugiau čia.  „BlackBerry KeyOne“ kūrėjams jokiu būdu nenorėjo nusileisti ir senoji „Nokia“ arba jos licencijos turėtoja „HMD Global“. Pasauliniame mobiliųjų technologijų kongrese ji pristatė 3 naujus „Android“ telefonus. Ypač didelio dėmesio sulaukė 3310 modelis – tik pagrindines funkcijas teikiantis pats paprasčiausias, jokiu būdu ne išmanusis mobilusis telefonas, sukurtas pagal dešimtajame dešimtmetyje populiarų klasikinį modelį, kuriuo be skambinimo ir žinučių siuntimo daugiau beveik nieko ir nenuveiksi. Tik ar šis atgimęs „Nokia“ modelis atneš kokių nors esminių pokyčių, dar neaišku. Skaitykite daugiau čia. Nereikia pamiršti, kad „Nokia“ yra įsigijusi Prancūzijos sveikatos priežiūros ir dėvimųjų įrenginių kūrimo bendrovę „Withings“. Pastaroji iš rinkos traukiasi, o jos gaminiai padės „Nokia“ skintis kelią pirmyn. „Huawei“ flagmanai Renginio dalyviams ir lankytojams taip pat suteikta proga susipažinti su naujausiais „Huawei“ telefonais. Sekmadienį Kinijos išmaniųjų telefonų gigantas „Huawei“ pristatė naujoves iš savo stovyklos: išmaniųjų telefonų modelius P10, P10 Plus ir P10 Lite. Flagmanas „Huawei P10“ yra didžiausia bendrovės naujovė šiemet, kuri siekia konkuruoti su tokiais prekės ženklais kaip „iPhone“ ir „Samsung“. Skaitykite daugiau čia. Daug dėmesio sulaukęs telefonas LG G6 Kadangi naujos „Galaxy“ versijos publika neišvydo, visą jos dėmesį prikaustė LG G6. 2017-ųjų flagmanu tituluojamas naujasis Pietų Korėjos įmonės gaminys yra su dideliu 5,7 colio ekranu, išsiskiriančiu kiek nestandartinėmis proporcijomis – 18:9, o ne 16:9, kaip yra įprasta. Būtina pasakyti, kad tai pirmasis neįtikėtiną vaizdo kokybę užtikrinančią „Dolby Vision HDR“ technologiją palaikantis telefonas. G6 modelio telefonas visiškai atsparus vandeniui. Jame sumontuota dviejų lęšių kamera, be to, siūloma įvairių būdų išradingai koreguoti nuotraukas. Telefono G6 kūrėjai atsisakė vienos ankstesnio modelio G5 charakteristikos – keičiamų baterijų. Dar vienu žingsniu atgal būtų galima pavadinti LG G6 sumontuotą procesorių „Qualcomm Snapdragon 821“. Jis kiek mažiau efektyvus nei lustas „Snapdragon 835“, kuris tikrai bus integruojamas į naujausius ir pažangiausius ateities telefonus. Skaitykite daugiau čia. Gudrus „Lenovo“ sprendimas „Nokia“, kaip žinia, įsigijo „Withings“, o „Lenovo“ – „Motorola“. Vis dėlto išmaniųjų telefonų prekės ženklo „Moto“ išlaikymas – tikrai gudrus „Lenovo“ žingsnis, kurio tikslas praplėsti ekonominės klasės mobiliųjų apibrėžimą. Naujausi „Android“ pagrindu veikiantys „Moto“ modeliai įrodo, kad įmonė yra rimtai nusiteikusi pasipildyti biudžetą. Siūlomi telefonai pasižymi daugeliu pažangiausiems įrenginiams būtinų savybių, tokių kaip neįtikėtinas atsparumas smūgiams, kurį teikia metalinis telefonų korpusas, išplečiama saugykla, dvi SIM kortelių angos ir – bent už JAV ribų – NFC palaikymas. Naujosios „Samsung“ planšetės ir „Galaxy S8“ anonsas Per spaudos konferenciją „Samsung“ pristatė dvi naujas planšetes, vienoje iš kurių veikia „Android“, o kitoje – „Windows“, taip pat efektyviai valdomus virtualiosios realybės akinius „Gear VR“. Prisistatymą „Samsung“ užbaigė taip ir nepademonstruoto „Galaxy S8“ anonso vaizdo įrašu. Jo pristatymas, anot „Samsung“ atstovų, įvyks Niujorke kovo 29-ąją. „Google“ pagalbininkas, 5G technologija Visos Barselonoje vykstančio mobiliųjų technologijų renginio programos antraštės žada kokią nors staigmeną. Kone kiekvienoje spaudos konferencijoje buvo užsiminta apie naujosios kartos belaidžio ryšio technologiją 5G. Susidaro įspūdis, kad pirmieji ją palaikantys gaminiai galėtų pasirodyti net anksčiau, nei iki šiol skelbta. Skaitykite daugiau čia. Dėmesio vertų naujienų pažėrė ir „Google“. Paaiškėjo, kad balsu suaktyvinamas „Google“ asistentas, šiuo metu veikiantis „Google Pixel“ telefonuose ir suderinamas su LG G6, jau šią savaitę turėtų veikti visuose telefonuose, kuriuose įdiegta „Android 6.0“ arba naujesnė versija. Tokia iniciatyva – tai nemokamas begalės mobiliųjų telefonų naudotojų turimos versijos naujinimas.