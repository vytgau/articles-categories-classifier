Dabar pristatytas dar vieno junginio – metilo izocianato – aptikimas prie jaunos Saulės masės žvaigždės. Šis junginys jau seniau aptiktas prie masyvių žvaigždžių ir tarpžvaigždinėje terpėje, tačiau jo egzistavimas prie žvaigždės, panašios į jauną mūsų Saulę, sustiprina įtarimus, kad ir į Žemę jis galėjo atkeliauti iš kosmoso. Metilo izocianatas dalyvauja peptidų ir aminorūgščių sintezės reakcijose, taigi buvo labai svarbus gyvybės atsiradimo veiksnys. Junginio atrasta kometoje 67P, kuri yra išlikusi praktiškai nepakitusi nuo Saulės sistemos susiformavimo. Naujųjų stebėjimų analizė rodo, kad junginys turėtų formuotis ir dujinėje fazėje, ir ant tarpžvaigždinių dulkelių – kitaip jo turėtų būti gerokai mažiau, nei aptikta. Tyrimo rezultatai pristatomi dviejuose straipsniuose, kuriuos rasite arXiv: pirmasis ir antrasis.