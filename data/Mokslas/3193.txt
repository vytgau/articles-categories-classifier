Po ne vieną mėnesį trukusios restauracijos ją vėl gali apžiūrėti lankytojai, informuoja naujienų agentūra AFP. Prie šio projekto dribo ne tik restauratorių, bet ir mokslininkų komanda, darbams naudotos šiuolaikinės technologijos, skelbė „Reuters“. Statinį reikėjo ne tik sustiprinti ir konservuoti, bet ir įrengti drenažo sistemą lietaus vandeniui ir nuotekoms, sakė Atėnų nacionalinio technikos universiteto profesorius Antonia Moropoulou. Darbai prie statinio buvo pradėti pernai, kai paskelbta, kad statinys yra nesaugus lankytojams, darbų kaina siekia apie 3,3 mln. JAV dol. (3,05 mln. eurų). Mokslininkai ir restauratoriai dirbo su senoviniu mūru.  Įspūdingas atidarymas Tradiciniais drabužiais apsirengę religiniai lyderiai kalbėjo per ceremoniją Kristaus kapo bažnyčioje, pastatytoje toje vietoje, kurioje, anot krikščionių, buvo nukryžiuotas ir palaidotas Jėzus Kristus. Religiniai lyderiai stovėjo priešais puošnią 19-ojo amžiaus koplytėlę, pastatytą ant Jėzaus kapo, o ceremonijos metu skambėjo giesmės. Ceremonijoje taip pat dalyvavo Graikijos ministras pirmininkas Alexis Tsipras ir Konstantinopolio patriarchas Bartholomew I. Graikų ortodoksų Jeruzalės patriarchas Theophilos III, kalbėdamas ceremonijos metu, sakė, kad restauracija „yra dovana ne tik Šventajai žemei, bet ir visam pasauliui“. „Pirmą kartą per beveik du šimtmečius restauruota šventa bažnytėlė“, - teigė Teofilas III.