„Tai projektas dėl energijos, dėl geresnio pasaulio“, – prieš pakildamas žurnalistams sakė orlaivį, kuris ištisas dienas gali skristi naudodamas vien saulės energiją, pilotuojantis šveicarų nuotykių ieškotojas Bertrand'as Piccard'as. Aptarnaujantis personalas, virvėmis atitempęs „Solar Impulse 2“ į pakilimo taką, džiaugsmingais šūkiais palydėjo pradėjusį kilti lėktuvą, kuris netrukus išnyko nakties danguje. Orlaivis, kaip buvo numatyta, turėjo išskristi praėjusią savaitę, tačiau skrydis buvo atidėtas dėl vėjų ir 58 metų B.Picard'o sunegalavimo. B.Piccard'as vienvietį lėktuvą kelionės aplink pasaulį metu pakaitomis pilotavo su savo tėvynainiu Andre Borschbergu. Ant „Solar Impulse 2“ sparnų, kurių mojis yra didesnis už „Boeing 747“, sumontuota 17 tūkst. Saulės baterijų, kurios varo propelerius ir įkrauna baterijas. Naktį lėktuvas, kuris sveria ne daugiau už automobilį, naudoja sukauptą energiją. Iš Abu Dabio „Solar Impulse 2“ į kelionę aplink pasaulį leidosi 2015 metų kovą. Ant „Solar Impulse 2“ sparnų, kurių mojis yra didesnis už „Boeing 747“, yra sumontuota 17 tūkst. Saulės baterijų, kurios varo propelerius ir įkrauna baterijas. Naktį lėktuvas, kuris sveria ne daugiau už automobilį, naudoja sukauptą energiją. Paprastai jis skrenda vos 48 km per val. greičiu, bet jo greitis gali padvigubėti, kai jis visiškai apšviečiamas Saulės šviesa. „Arti ribos“ Psichiatras B. Piccard‘as, kuris 1999 metais pirmą kartą oro balionu be sustojimo apskrido pasaulį, sakė, kad paskutinis „Solar Impulse 2“ kelionės etapas bus sunkus. „Tai labai, labai karštas regionas ... Bus sekinantis skrydis“, – sakė jis. A. Borschbergas žurnalistams sakė, kad karštis bus naujas iššūkis lėktuvui. „Techniškai tai arti ribos, kurią nustatėme kalbant apie temperatūrą, tad tai dalykas, kurio anksčiau nepatyrėme“, – sakė jis per „Skype“ iš skrydžio kontrolės centro Monake. „Tačiau su temperatūros kontūru, kurį matome artimiausioms dienoms, visiems mums viskas turėtų būti gerai“, – sakė jis. 2015 metų kovo 9 dieną išskridęs iš Abu Dabio, lėktuvas perskrido Aziją ir Ramųjį vandenyną, pasiekė Jungtines Valstijas, o tada nuskrido į Ispaniją ir Egiptą – varomas vien Saulės energija. Monako kunigaikštis Albertas, kuris yra projekto globėjas, paskelbė startą iš skrydžio valdymo centro Monake, pasakydamas B. Piccard‘ui: „Esat išleidžiamas keliauti toliau.“ A.Borschbergas ir B.Piccard‘as yra sakę, kad šiuo savo projektu nori šviesti žmones apie atsinaujinančius energijos šaltinius ir technologijas, nors ir nesitiki, kad greitu laiku pradės skraidyti komerciniai Saulės energija varomi lėktuvai. „Labai greitai bus keleivių elektriniuose lėktuvuose, kuriuos įkrausime ant žemės“, – sakė B.Piccard‘as, kai „Solar Impulse 2“atskrido į Kairą. „(Jau po dešimtmečio) ant žemės (bus) galima įkrauti baterijas ir skristi trumpus pervežimo skrydžius, galbūt – 500 kilometrų su 50-čia šiais lėktuvais skrendančių žmonių“, – prognozavo jis.