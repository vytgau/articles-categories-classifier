Dažnai kalbama apie sudėtingas darbo sąlygas gamyklose, tačiau centrinių biurų darbuotojai džiaugiasi puikia darbine atmosfera ir daugybe privalumų. Štai 6 privalumai, kuriais labiausiai džiaugiasi „Apple“ darbuotojai. Technologijų įmonės lepina darbuotojus įvairiais privalumais. Žmonės mėgsta dalintis nuotraukomis iš šių bendrovių biurų, kur matosi patogios darbo vietos, atsipalaidavimui skirti poilsio kambariai, komforto įranga, žaidimai ir taip toliau. „Apple“ darbuotojai taip pat turi kuo pasidžiaugti. Štai kokius privalumus jie išskiria. 1. Nuolaidos Aišku, visų pirma visiems rūpi nuolaidos – ar „Apple“ darbuotojai gali pigiau įsigyti įmonės produktų? Pasirodo, kad taip. Pranešama, kad „Apple“ darbuotojai džiaugiasi 25 proc. nuolaida pirkdami „iPad“, „iPod“ ar bet kokį „Apple“ kompiuterį. Programinė įranga darbuotojams kainuoja 50 proc. pigiau, o kasmet gaunami ir 250-500 JAV dolerių dovanų čekiai. Taip pat kalbama, kad nuolaidos suteikiamos ir darbuotojų šeimų nariams bei draugams. 2. Rūpestis tėvais „Apple“ biuruose, kaip ir kitų didžiausių įmonių administraciniuose pastatuose, veikia kambariai vaikams. Tačiau tėvai nėra spaudžiami dirbti iš karto po vaiko gimimo. Nėščiosios gali palikti darbą 4 savaitės iki gimdymo ir sugrįžti 14 savaičių po jo. Tuo tarpu tie tėvai, kurie įsivaikina ar naudojasi surogatinių motinų paslaugomis, iš viso gauna 6 apmokamas atostogų savaites. Gali pasirodyti, kad tai nėra toks jau ilgas laikotarpis, tačiau jį siūlo ne visos įmonės – kitur ilgesnės motinystės ar tėvystės atostogos nėra apmokamos. 3. Kiaušialąsčių užšaldymas Kai kurios moterys nenori susilaukti vaikų būdamos jaunos, tačiau niekada negali žinoti, kas nutiks vėliau. Kai kuri jų tyrimai rodo, jog rizika susirgti vėžiu yra didesnė, kitos tiesiog nori susikoncentruoti į karjerą ar mokslus. Todėl „Apple“ apmoka kiaušialąsčių užšaldymo procedūras savo darbuotojams, jog šie galėtų susilaukti vaikų ir ateityje, nepriklausomai nuo sveikatos būklės pokyčių. 4. „Apple“ koncertai „Apple“ reguliariai rengia šventes. Tai nebūna šiaip susirinkimai biure, kur į krūvą sustumiami rašomieji stalai ir visi nejaukiai stumdosi alkūnėmis, apsimesdami, kad jų bendradarbiai yra jų draugai. „Apple“ rengia tikrus vakarėlius, dažnai po atviru dangumi, kuriuose įmonės darbuotojai neturi mokėti už alų ir užkandžius. Juose jau koncertavo Stevie Wonder, Demi Lovato, ir „OneRepublic“. 5. Sveikatai ar motyvacijai? Kai kurie „Apple“ darbuotojai giriasi, kad įmonė apmoka jų narystę sporto klube. Teigiama, kad tam per metus skiriami 300 dolerių, tačiau panašu, kad juos gauna ne visi. Kita vertus, kai kurie „Apple“ biurai turi nuosavas sporto sales, kuriose darbuotojai gali sportuoti nemokamai. 6. Augančios atostogos Taigi, įsidarbinote „Apple“ ir jau svajojate apie atostogas. Visgi, pradžioje jos bus trumpos – vos 12 dienų per metus, neįskaitant didžiųjų metų švenčių. Tačiau su laiku atostogos tik auga – ilgiau įmonėje išdirbusiems žmonėms apmokamos ilgesnės atostogos.