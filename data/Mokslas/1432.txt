Kaip pranešė Policijos departamentas, įtariamasis, būdamas valstybės tarnautojui prilyginu asmeniu, savo naudai tiesiogiai priėmė 700 eurų kyšį už neteisėtą veikimą vykdant įgaliojimus. Pinigai, policijos duomenimis, paimti už tai, kad atliekamame ikiteisminiame tyrime minėtas asmuo surašytų specialisto išvadą, kurioje tyčia nurodytų neteisingus duomenis dėl tyrimams pateiktuose kompiuteriuose rastų nelegalių programinių įrangų. Įtariamasis sulaikytas 48 val., pradėtas ikiteisminis tyrimas. Specialistui gręsia bauda arba laisvės atėmimas iki septynerių metų. Ikiteisminį tyrimą kontroliuoja ir jam vadovauja Vilniaus apygardos prokuratūros prokurorai.