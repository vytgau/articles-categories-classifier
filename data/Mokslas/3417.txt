Ekspertai aptiko įrodymų, kurie patvirtina ir kitų papildomų 54 planetų egzistavimą, kas padidina naujų pasaulių atradimą iki 114, skelbia „New York Post“. Viena planeta, pavadinimu Gliese 411b, sulaukė ypatingai daug dėmėsio. Apibūdinama kaip „karšta super Žemė uolėtu paviršiumi“, Gliese 411b yra ketvirtoje pagal artumą žvaigždžių sistemoje nuo Saulės, tad trečia pagal artumą planetų sistema, skelbė Jungtinės Karalystės Hertfordšyro Universitetas, kurio mokslininkai dalyvavo tyrime. Gliese 411b, dar žinoma kaip GJ 411b, skrieja žvaigždės Gliese 411, kitaip GJ 411, orbita. Nepaisant „super Žemės“ pavadinimo, manoma, kad Gliese 411b yra per karšta gyvybei, kalbėjo Hertfordšyro Universitetas mokslininkas Dr. Mikko Tuomi „Fox News“. Gliese 411 ir Gliese 411b nuo Žemės yra nutolusios 8 šviesmečiais. Šviesmetis apibūdina tokį atstumą, kurį nukeliauja šviesa per vienerius metus, t. y. apie 9,5 trln. km. Palyginimui, kita neseniai atrasta į Žemę panaši planeta Proxima b, kuri keliauja raudonosios nykštukinės Proxima Centauri žvaigždės orbita, yra nutolusi nuo Žemės 4 šviesmečiais. M. Tuomi, kuris prisidėjo ir prie Proxima b atradimo, komentavo, kad pastarieji planetų atradimai yra labai reikšmingi. „Pastaraisiais metais buvo įtvirtintas mokslinis faktas, kad Visatoje yra daugiau planetų nei žvaigždžių. Tai reiškia, kad kiekviena žvaigždė turi vieną ar kelias planetas, kurios skrieja aplink ją orbita“, - paaiškino jis. Remdamiesi surinkta informacija, astronomai dėlioja stebėjimų žemėlapį, kuris vėliau bus panaudotas stebėjimams su milžiniškais teleskopais. Tikimasi, kad ateityje į atrastus pasaulius pavyks pažvelgti iš arčiau. 60-imt naujų planetų, skriejančių aplink žvaigždes, yra pastebėta 20-300 šviesmečių atstumu. Šie atradimai buvo astronomų padaryti naudojant „Keck-I“ teleskopu padarytus stebėjimus Havajuose, atliekant „Lick-Carnegie Exoplanet“ tyrimą. Tyrimo metu mokslininkai stebėjo 1 600 žvaigždžių daugiau nei 61 tūkst. kartų.