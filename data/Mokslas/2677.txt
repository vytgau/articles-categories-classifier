„Nauda yra tokia, kad, nagrinėjant kvantinę fiziką ir tuos reiškinius geriau suprantant, galime planuoti skaičiavimus, dešimtis ar net šimtus tūkstančių kartų greitesnius. Palydovai prognozuoja apie gerokai saugesnius ryšius, nes jie užtikrina kvantine kriptografija apsaugotą ryšį. Bet koks bandymas perskaityti tą informaciją ar perduoti toliau per maršrutizatorių palieka žymę toje informacijoje“, – apie kinų kvantinio ryšio palydovų orbitoje praktinę naudą kalba P. Briedis. Negana to, prieš kelias dienas Kinijoje pristatytas galingiausias kvantinis kompiuteris. „Kvantinis kompiuteris gali vienu metu išbandyti daugybę vienos formulės variacijų. Rezultatai yra gaunami dešimtis ar šimtus tūkstančių kartų greičiau, negu mes skaičiuotume tradiciniu kompiuteriu. Kinų mokslininkai yra suprogramavę kompiuterį, kuris gali atpažinti raides ir dėl to atpažinti bet kokius objektus, perrūšiuoti didelius kiekius informacijos“, – pasakoja P. Briedis.