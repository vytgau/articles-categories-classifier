Tarp dalyvių yra ir įmonė „Sharp“, demonstruojanti įvairių sričių tyrimų ir produktų kūrimo rezultatus, tačiau įdomiausias naujienas pristatė IGZO ekranus kuriantis padalinys. Jis aktyviai tiria bet kokios formos įvairius ekranų naudojimo scenarijus, tarp jų ir matricą su užapvalintais kampais. Šis sprendimas leido pagaminti „berėmius“ gamintojo išmaniuosius telefonus „Sharp AQUOS Crystal“, kurių kampai yra užapvalinti. „Sharp“ ekranų padalinys į parodą atvežė 27 colių 8K raiškos ekraną (bendrovė jį pavadino „Super Hi-Vision“), daugybę apvalių ir ovalo formos ekranų, taip pat mažytį 1920х2160 skiriamosios gebos ekraną su 1008 ppi taškų tankiu, kuris skirtas naudoti VR šalmuose. Visi „Sharp“ pristatyti prototipai yra veikiantys, tačiau masinė jų gamyba dar neprasidėjo ir vargu ar bus pradėta artimiausiu metu.