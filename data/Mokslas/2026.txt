Tai paskelbė „Startup Lithuania” kartu su „Verslia Lietuva“ vykdantį projektą „Startup Lithuania Roadshow“. „Startup Lithuania Roadshow 2017“ tikslas yra suteikti Lietuvoje veikiantiems startuoliams (angl. „startups“) galimybę apsilankyti pačiose žinomiausiose technologijų, antreprenerystės (angl. „entrepreneurship“) bei verslo konferencijose, skirtose būtent startuoliams. Besilankydamos skirtingose konferencijose, startuolių komandos turės galimybę susipažinti su mentoriais, užmegzti naujų pažinčių bei galimai atrasti naujų partnerių. Šių metų atrankoje, vykusioje rugpjūčio 9 dieną „Vilnius Tech Park“, dalyvavo 18 startuolių, iš kurių 7 komisija atrinko dalyvauti projekte „Startup Lithuania Roadshow 2017“. Ketvirtojo „Startup Lithuania Roadshow“ projekto metu perspektyviausi šalies startuoliai ieškoti investicijų keliaus į San Franciską, Tel Avivą, Berlyną ir Helsinkį. „Projekto tikslas yra parodyti pasauliui, kad Lietuvoje yra kuriami pasaulinio lygio produktai, o Lietuva yra progresyvi bei į inovacijų ir technologijų kūrimą besiorientuojanti šalis. Paprastai po kiekvieno projekto bent vienas iš dalyvaujančių startuolių pritraukia rizikos kapitalo investiciją, o dauguma suranda naujų klientų, partnerių ar mentorių“ – teigia „Startup Lithuania“ vadovė Rimantė Ribačiauskaitė. Atrinktų startuolių sąrašas: Veleza: socialinės medijos platforma, jungianti grožio produktų gamintojus, vartotojus ir pardavėjus. Whatagraph: platforma, vartotojams teikianti aiškesnę informaciją apie internetinio puslapio statistiką. Tellq: naujos kartos skambučių centras elektroninei prekybai. Hunters: nekilnojamojo turto brokerių paieškos platforma. Pixevia: AI (dirbtinis intelektas) dronams bei išmaniems miestams. Tipi: komunikacijos priemonė, didinanti smulkaus ir vidutinio dydžių verslų produktyvumą. Elinta Motors: elektroninės vairavimo priemonės įmonių transportui. Atrinktos startuolių komandos turės galimybę nuvykti į keturias „Startup Lithuania Roadshow 2017“ stoteles: DLD konferenciją Tel Avive (Izraelis), vyksiančią rugsėjo 3 – 7 dienomis. (nuoroda: http://dld-conference.com/DLDTelAviv) TechCrunch Disrupt konferenciją San Franciske (JAV), vyksiančią rugsėjo 17 – 20 dienomis. (nuoroda: https://techcrunch.com/event-info/disrupt-sf-2017/) TechCrunch Disrupt konferenciją Berlyne (Vokietija), vyksiančią gruodžio 4-5 dienomis. (nuoroda: https://techcrunch.com/event-info/disrupt-berlin-2017/) SLUSH konferenciją Helsinkyje (Suomija), vyksiančią nuo š.m. lapkričio 30 iki gruodžio 1 dienos. (nuoroda: http://www.slush.org/) „Startup Lithuania Roadshow“ renginys vyksta jau ketvirtą kartą ir yra organizuojamos „Verlios Lietuvos“ ir „Startup Lithuania“.