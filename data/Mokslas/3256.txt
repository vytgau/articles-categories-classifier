Archeologijos ekspertai Meksikoje intensyviai dirba prie net 14 tūkst. metų senumo mamuto liekanų. Specialistų teigimu, ištyrę šį itin vertingą radinį, jie galės daugiau pasakyti ir apie pirmųjų žmonių gyvenimo sąlygas šiame regione. Mamuto liekanas archeologai aptiko 2016 metais netoliese Meksikos Tultepeko miesto, kur buvo atliekami vamzdynų klojimo darbai. Nuo to laiko archeologai deda didžiules pastangas, kaip kuo geriau išsaugoti ir pasirūpinti fosilijomis virtusiais mamuto kaulais. Laikinai 14 tūkst. metų skaičiuojančio mamuto namais tapo Tultepeko miesto savivaldybės pastatas, kuriame su įspūdingu radiniu iš arčiau gali susipažinti visi norintys, galima stebėti, kaip vyksta šio didingo gyvūno liekanų konservavimo darbai. Archeologai įsitikinę, kad šis mamutas – neabejotinai svarbiausias toks radinys per visą šalies istoriją. Skelbiama, kas mamutas rastas sukapotas į gabalus, o tai leidžia daryti išvadą, kad jau prieš 14 tūkst. metų Meksikoje gyveno žmonės.