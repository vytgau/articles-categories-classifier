Į Tarptautinę kosminę stotį (TKS) pakilo privatus krovininis laivas „Dragon”. Jį į orbitą šeštadienį iš Kanaveralo kyšulio kosmodrome Floridoje iškėlė „Falcon-9” tipo raketa. Kaip ir planuota, praėjus aštuonioms minutėms po pakilimo pirmoji raketos pakopa grįžo į Žemę ir nusileido ant platformos prie Floridos krantų. „SpaceX“ įmonės krovininis laivas gabena 2 700 kg atsargų TKS įgulai bei įrangos moksliniams eksperimentas. Jis su orbitine stotimi turėtų susijungti pirmadienį. Tai yra vienuoliktas „SpaceX“ vykdomas transportinis skrydis JAV kosmoso agentūros NASA užsakymu ir 100-asis startas, kurį atliko įmonė apskritai. Be to, „SpaceX“ pirmą kartą panaudojo „Dragon“ kapsulę, kuri jau yra skridusi anksčiau.