Tiesą sakant, skirtumai tokie maži, kad verčia pradėti galvoti apie „Note 7“ išleidimo dirbtinį pavėlinimą tam, kad jį pristatytų prieš pat „iPhone 7“ debiutą. Pirmieji „Galaxy Note“ pirkėjus „bandė paimti“ dydžiu. Dabar 5,3 ir 5,5 colių ekranai nieko nestebina, o 2011 ir 2012 metais tai buvo pagrindinė „Note“ pirkimo priežastis, nors „Samsung“ užsispyręs tvirtina, kad šios serijos išmaniųjų svarbiausia unikali funkcija visada buvo ir išlieka elektroninis rašiklis „S Pen“. Ne paslaptis, kad rašiklį naudoja nedaugelis „Galaxy Note“ savininkų. Priežasčių pirkti „Galaxy Note 7“ vietoj „Galaxy S7 edge“ yra labai nedaug. Galbūt, tik dvi: 5,7 colių įstrižainė ir rašiklis „S Pen“, kuris jau išmoko dirbti po vandeniu: prisipažinkite, jūs visada norėjote piešti pasinėrę gėlame vandenyje arba stovėdami lietuje. 0,2 colio išaugusi ekrano įstrižainė padidino išmaniojo matmenis, kurie bus ne tokie patogūs kaip „Galaxy S7 edge“ (150,9 x 72,6 x 7,7 mm prieš „Note 7“ 153,5 x 73,9 x 7,9 mm). Be to, naujienos ekrano išlenkimas yra gerokai mažesnis už anksčiai pristatyto flagmano. Ekranas padidėjo, o baterijos talpa kažkodėl sumažėjo iki 3500 mAh („S7 edge“ – 3600 mAh). „Galaxy Note 7“ gavo „Corning Gorilla Glass 5“ apsauginį stiklą, o tai yra neabejotinas privalumas. Tikriausiai manote, kad praėjus pusmečiui po S7 serijos debiuto pristatymo naujasis „Note 7“ yra galingesnis? Ne. Ten naudojamas tas pats lustas „Exynos 8890 OCTA 8“, procesorius „Snapdragon 820“ ir tiek pat operatyviosios atminties (4 GB). Laimei, bendrovė du kartus padidino vidinės atminties talpą (64 GB), tačiau žinant kad abu flagmanai turi microSD kortelių lizdus, tai neatrodo didelis privalumas. Kameros? Tos pačios. Dual SIM? Liko. MicroUSB pakeista į Type-C. Revoliucija? Anaiptol. Bendrovė tiesiog pasivijo daugybę kinų, kurie dar pernai pradėjo perėjimą prie naujojo standarto. Akies tinklainės skaitytuvas? Ar Jums išties jo reikia? „Galaxy S7 edge“ dabar kainuoja apie 690 eurų, o už „Galaxy Note 7“, remiantis neoficialia informacija, prašys apie 850 eurų. Ar verta „S7 edge“ keisti į „Note 7“? Taip, jei esate didelis elektroninio rašiklio mėgėjas arba jums labai svarbu 0,2 colio didesnis ekranas. „Galaxy S7 edge“ kainuoja mažiau, turi tą pačią įrangą ir kameras, o baterija talpesnė, todėl daugumai derėtų vertėtų rinktis jį.