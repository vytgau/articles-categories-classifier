Jos auga be žemės, dienos šviesos ir pesticidų. Kas kelias minutes, valdant kompiuteriui, šaknys yra apipurškiamos maistingųjų medžiagų tirpalu. „Neumayer“ stoties įgula labai laukė derliaus, sakė kosmonautikos inžinierius Paulas Zabelis iš Vokietijos aviacijos ir kosmonautikos centro (DLR) Brėmene. Vasario viduryje jis šiltnamyje pasėjo pirmąsias daržoves. Nuo gegužės mokslininkas tikisi kas savaitę nuimti iki 5 kg salotų, pomidorų, agurkų, paprikos, ridikėlių ir žolelių derliaus. Arktinę žiemą „Neumayer“ stotis yra atkirsta nuo išorinio pasaulio. Įgula mėnesių mėnesius minta atsargomis – ir yra priversta atsisakyti šviežių daržovių. Vykdydami vienerių metų projektą, DLR mokslininkai tikisi įgyti žinių būsimoms misijoms į Mėnulį ir Marsą. Ten šiltnamiai galės aprūpinti astronautus šviežiomis daržovėmis.