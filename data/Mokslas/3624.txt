Pateikiamas tik devynių dalykų sąrašas, nes likusi dalis yra išfitruota kaip neskelbtina, rašė indy100.independent.co.uk. Tačiau net ir tai, kas liko iš to milžiniško sąrašo nekelia labai didelio malonumo. Šių raktažodžių „Google“ nepatariama ieškoti silpnesnių nervų žmonėms, nes pamačius susijusius vaizdus gali pasidaryti negera. Čia pateikiami tik aprašymai, be nuorodų. Portalas, kuriame ši informacija skelbta, pasiteisina: „mes ne monstrai“. Be to, yra raktažodžiai, kurių naudojimas gaišina jūsų laiką. 1. „Fournier“ gangrena, genitalijų gangrena Atlikę paiešką galite pamatyti NBA žaidėją Evaną Fournier, kurio pavardė prancūzų kalba reiškia „duonos gamintojas“. Tačiau žodis „Fournier“ dažnai atsiranda ir šalia kito žodžio – gangrena. Šiuo žodžių junginiu vadinama genitalijų gangrena. 2. „Krokodil“ Tai yra pavadinimas narkotiko, morfino giminaičio, turinčio galingą opiatų poveikį. Jis itin populiarus Rusijoje ir Ukrainoje. Internetas yra kimšte prikimštas nuotraukų, rodančių šio narkotiko poveikį kūnui: dažnai nuo nelegaliai pagamintos svaiginančios medžiagos „išverda“ odą, o užkrėstos odos vietoje žaibiškai pradeda plisti audinių infekcija. 3. Jūsų mylimiausias maistas Priežastis, kodėl neturėtumėte ieškoti jo nuotraukų yra alkio jausmas, kuris užklups pamačius kelias tobulų pietų ar vakarienės nuotraukas. 4. Burnos lerva Vienas socialinio tinklo „Reddit“ naudotojų prisipažino ieškojęs kandžių lervos, tačiau jam nepasisekė ir jis nuklydo į burnos lervų nuotraukas. Patikėkite, kad tai yra dalykas, kurio nesinori pamatyti. 5. Google Didelė tikimybė, kad jūsų naršyklės langas veikia kaip paieškos langas, kurį naudodami galite sutaupyti laiko: nebūtina ieškoti google paieškos sistemos, kad joje suvestumėte reikalingus raktažodžius. 6. Dantų akmenys(angl. k. calculus bridge) Tai – aplink dantis susidariusios ir sukietėjusios apnašos, kurias sunaikinti pavyks tik padedant odontologui. 7. Jūsų elektroninis paštas Baisu pamatyti tai, su kuo esate siejamas internete. „Reddit“ naudotojai pateikė pavyzdžių, kai jų elektroniniai paštai buvo susieti su sąskaitų pardavinėjimu, virusiniais laiškais ar net slaptažodžių nutekėjimu. Priemonė, kuria verta naudotis – haveibeenpwned.com, kuri leis sužinoti apie jūsų elektroninių sąskaitų naudojimą piktais kėslais. Ten verta nuolat pasitikrinti. 8. Ichtiozė Tai yra genetinė liga, kuria sergantys vaikai gimsta su sutrūkinėjusia oda. Tokios odos priežiūra yra labai komplikuota, nes oda linkusi į infekcijas ir reikalauja nuolatinio drėkinimo. Liga ilgą laiką laikyta mirtina, kol 2011 m. dermatologų žurnale buvo prieita prie kitokios išvados: pagerėjus naujagimių priežiūrai, išgyvenančių naujagimių skaičius didėja. 9. Jūsų ligos simptomai Net nebandykte ieškoti, kokia liga sergate. Geriau tiesiai eikite pas gydytoją.