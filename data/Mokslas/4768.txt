Žiniasklaida pranešė, kad antradienio incidentas yra pirmoji gyvybę nusinešusi avarija, įvykusi dėl populiaraus žaidimo. 39 metų ūkininkas Keiji Gooh antradienio vakarą, kaip įtariama, užsižaidęs „Pokemon Go“ partrenkė dvi moteris vakarų Japonijos Tokušimos mieste, sakė policijos atstovas. Viena jų – 72 metų moteris – mirė, o kita – šešiasdešimtmetė, buvo rimtai sužeista, pridūrė atstovas. Naujienų agentūra „Jiji Press“ pranešė, jog tai pirmasis šalyje gyvybės pareikalavęs eismo įvykis, susijęs su „Pokemon Go“ žaidimu. „Jiji Press“ taip pat pranešė, kad nuo praėjusio mėnesio, kai Japonijoje pasirodė ši programėlė, šalyje jau įvyko jau beveik 80 eismo įvykių, per kuriuos nukentėjo vairuotojai ir dviratininkai, žaidę „Pokemon Go“. Valdžios atstovai visame pasaulyje nuo tada jau ne kartą perspėjo pernelyg entuziastingus žaidėjus laikytis saugumo viešose vietose. Žaidimas taip pat sulaukė priekaištų dėl kilusios nusikaltimų bangos ir eismo pažeidimų.