Kartais paieškos „Google“ sistemoje gali atrodyti kaip laiko švaistymas. Įveskite kokį nors žodį ar jų junginį į paieškos laukelį, ir iššoks milijonai rezultatų, kuriuos visus peržiūrėti prireiks amžinybės. San Franciske įkurtas startuolis „Node“ pasiruošęs situaciją pakeisti. Jam vadovauja jį įkūrusi Falon Fatemi. „Node“ šūkis skelbia, kad pagrindinis bendrovės tikslas – pakeisti informacijos paieškų įpročius. Pasitelkęs dirbtinį intelektą, kuris padėtų reikiamu metu reikiamiems žmonėms pateikti reikiamų galimybių, „Node“ pasirengęs „paspartinti įžvalgumą“ internete. „Node“ technologija, kurios patentavimo procesas jau prasidėjęs, paremta tuo, sistema indeksuoja žmones, vietas, produktus ir bendroves, o ne puslapius internete. Tada, pasitelkusi šiuos duomenis, ji sujungia naudotojus ir jų paieškų tikslą. Kol kas sistemoje jau apie pusę milijardo profilių. Dirbtinis intelektas supranta žmonių ir bendrovių ryšius ir gali pritaikyti sukauptus duomenis konkretaus naudotojo poreikiams. „Node“ šiuo metu integruota su „Salesforce“ ir naudotojai gali užduoti tokius klausimus kaip „Kokią bendrovę mūsų produkcija sudomintų labiausiai?“. „Node“ gali klientui suteikti informacijos, su kuo jam reiktų susisiekti, kodėl gautas būtent toks atsakymas ir netgi rekomenduoti, kaip elgtis, norint gauti daugiausia naudos. Be to, paieškai nereikalingas paieškų laukas. „Kai žinai, ko nori, ieškoti visai smagu, tačiau mes gyvename pasaulyje, kur per vieną dieną sukuriama daugiau informacijos nei per pastaruosius 90 metų“, – sako F. Fatemi. Neseniai „Node“ gavo 10,8 mln. dolerių finansinę injekciją iš „Avalon Ventures“ ir Marko Cubano, NEA ir „Canaan Partners“. Iš viso bendrovei pavyko gauti per 16,3 mln. dolerių projektui vystyti. F. Fatemi teigimu, „Node“ taip ilgai buvo laikomas paslaptyje norint prieš oficialų pristatymą pademonstruoti technologijų galią. Kol kas iš klientų bendrovei pavyko gauti 100 mln. pajamų, o iš verslų ir pardavėjų – net 4 mlrd. dolerių. F. Fatemi kilusi iš sėkmingų verslininkų šeimos – verslą sėkmingai vystė tiek jos močiutė, tiek tėvai. Būdama devyniolikos, ambicinga mergina tapo jauniausia „Google“ darbuotoja, nors tuo metu dar mokėsi paskutinėje vidurinės mokyklos klasėje. Kai dirbo „Google“, ji dirbo plėtros ir strateginių partnerysčių skyriuje. Įgyta patirtis vėliau pasitarnavo pradėjus savo verslą. „Node“ – asmeninis F. Fatemi projektas. Ji nusprendė išanalizuoti visų per pastaruosius penkerius metus atliktų supažindinimų (tarp draugų ir kolegų) rezultatų analizę. Ji visiems savo rato kontaktams išsiuntė elektroninį laišką, kuriame mandagiai pasisveikimo ir paklausė, ar iš tų pažinčių ir kontaktų, prie kurių ji prisidėjo, kas nors išėjo. Rezultatai nustebino ir pačią F. Fatemi – jos inicijuoti kontaktai atnešė milijonus dolerių investicijų, pardavimų ir partnerysčių. „Savo pažįstamų rate buvau tarsi susikirtimo taškas – tiesiog reikiamu metu suvesdavau reikiamus žmones“, – verslo idėją komentuoja F. Fatemi. Šiuo metu „Node“ didžiausią dėmesį skiria įsitvirtinimui pardavimų ir rinkodaros sektoriuose, intensyviai dirba su verslais ir ieško potencialių naujų pajamų šaltinių, tačiau F. Fatemi ateities pasaulį regi kaip vietą, kur „Node“ technologija gali būti naudojama praktiškai visose įmanomose srityse – pradedant sudėtingiausiais dalykais ir baigiant pažintimis internete. Pavyzdžiui, programėlė išmaniesiems „Tinder“. Ją turint, pakanka braukti pirštu per ekraną ir tarsi kataloge rinktis iš šimtų tūkstančių kandidatų, akimirksniu nusprendžiant, ar kandidatas tinka ir patinka. „Node“ šį procesą galėtų kardinaliai pakeisti – būtų naudojami sukaupti duomenys (išsilavinimas, pomėgiai, amžius, t.t.), kurie padėtų surasti idealiai tinkančią porą ar kelis variantus.