Jeigu esate driežas, vėsa jums turėtų tikrai patikti. Mokslininkai išsiaiškino, kad driežai – konkrečiai barzdotieji drakonai – išsiritę vėsesnėje temperatūroje, per trumpesnį laiką išsiaiškina, kaip atidaryti stumdomas duris. Linkolno universiteto mokslininkai, atlikę eksperimentą, išsiaiškino, kad šios rūšies driežai su užduotimi susidoroja žymiai greičiau, jeigu pasaulį išvydo inkubatoriuje, kuriame oro temperatūra buvo keliais laipsniais vėsesnė. Kiekvienam eksperimente dalyvavusiam driežui iš pradžių buvo parodyta filmuota medžiaga apie tai, kaip kitas driežas atidaro duris ir už tai gauna gardėsį. Pasižiūrėję filmuotą medžiagą, visi iki vieno driežai susidūrė su ta pačia problema. Barzdotieji drakonai išsirito vidutinėje 30 arba 27 laipsnių Celsijaus temperatūroje. Kognityvinės užduotys pasirodė lengvesnės tiems, kurie pasaulį išvydo vėsesnėje aplinkoje. Visi eksperimente dalyvavę driežai jo metu buvo vyresni nei metų, o tai leidžia daryti išvadą, kad vėsesnė temperatūra turi išliekančią naudą. Mokslininkai viliasi, kad jų tyrimo išvados padės geriau perprasti, kaip gyvi organizmai reaguoja į klimato kaitą.