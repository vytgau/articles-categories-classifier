Tiems, kuriems būtina prieiga prie tinklo be „Wi-Fi“ aprėpties, galės pasirinkti prietaiso modifikaciją su LTE moduliu. Kompiuteris veikia valdomas „Windows 10“. „Miix 320“ aprūpintas 10,1 colių jutikliniu ekranu su 1920×1200 vaizdo taškų raiška ir 128 GB talpos kaupikliu. Už spartą atsakingas procesorius „Intel Atom x5“ suporuotas su „Intel HD b“ grafika ir iki 4GB RAM. Korpuse įmontuotos 5 ir 2 megapikselių kameros. Pagrindinis modulis palaiko filmuojamo objekto automatinį fokusavimą. „Miix 320“ ženkliai pagerino garsą „Dolby Advanced Audio“ technologijos ir 1 vato garsiakalbių dėka. „Lenovo Miix 320“ turi belaidžių ryšių Wi-Fi „802.11ac ir Bluetooth 4.2 modulius, o jo korpuse integruotos USB 3.0 Type-C ir micro-HDMI jungtys bei microSD atminties kortelių lizdas. „Lenovo Miix 320“ storis planšetės režime yra 9 mm, o prijungus klaviatūrą padidėja iki 17,5 mm. Bendras svoris siekia vos 1 kg. Naujieną bus galima įsigyti nuo 2017 metų balandžio su baltos ir sidabro spalvos korpusais. Už bazinį modelį su klaviatūra, bet be LTE palaikymo, parduotuvės prašys 199,99 JAV dol. (189 eurus). Liepos mėnesį bus galima įsigyti „Lenovo Miix 320“ skirtą elektroninį rašiklį „Active Pen“. Beje, kartu su pažangesnėmis kompiuterio versijomis bus pasiūlyta „Microsoft Office 365“ metinė prenumerata.