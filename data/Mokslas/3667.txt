Vienas iš būdų nustatyti masę – išmatuoti įvairių objektų judėjimo greičius ir pagal tai įvertinti materijos pasiskirstymą. Naujame tyrime tai ir padaryta – išmatuoti kamuolinių spiečių (didelių žvaigždžių telkinių) judėjimo greičiai ir taip įvertinta, kad Paukščių Tako masė yra apie 700 milijonų Saulės masių. Tai yra maždaug 30% mažesnė vertė, nei buvo manoma iki šiol; toks skirtumas gali paaiškinti ir vadinamąją „trūkstamų palydovų problemą“, pagal kurią Paukščių Takas turi gerokai mažiau palydovinių galaktikų, nei prognozuojama tokios masės galaktikoms. Jei Paukščių Tako masė mažesnė, tai ir palydovų turi būti mažiau. Bet šio tyrimo svarba yra ne tik gautas rezultatas, bet ir pritaikytas metodas – mokslininkai panaudojo statistinį metodą, kuriuo įvertino labai nevienodą turimų duomenų tikslumą. Kai kurių kamuolinių spiečių parametrai žinomi gerai, kitų – prastai, o naudojant šį metodą, nepatikimų rezultatų įtaka tampa mažesnė, nei patikimų, todėl ir galutinis rezultatas turėtų būti patikimesnis, nei įprastiniais skaičiavimais gautas. Naująjį metodą bus galima taikyti ir daugybės kitų stebėjimų duomenų rinkinių analizei. Tyrimo rezultatai arXiv.