Vyriausybė trečiadienį pasitarime svarstys Vidaus reikalų ministerijos (VRM) parengtą Elektroninių ryšių įstatymo pataisas bei Vyriausybės kanceliarijos Strateginių kompetencijų grupės parengtą alternatyvą. VRM siūlo registruoti tik naujas išankstinio mokėjimo SIM korteles. Tuo metu Vyriausybės kanceliarija siūlo apskritai neregistruoti SIM kortelių, o su nusikaltėliais kovoti nutraukiant mobiliųjų paslaugų teikimą pagal specifinį telefono aparato kodą. Kanceliarija taip pat siūlo pavesti VRM iki lapkričio vidurio kartu su mobiliojo ryšio bendrovėmis parengti veiksmų planą, kaip užtikrinti geresnė keitimąsi informacija tiriant nusikalstamas veikas. Praėjusių metų pabaigoje Vyriausybė pateikė Seimui pataisas dėl SIM kortelių registravimo, tačiau gegužę Seimo Ekonomikos komitetas padarė pertrauką ir paprašė papildomo Vyriausybės pagrindimo. Šiuo metu operatoriai privalo registruoti tik fiksuoto ar mobiliojo ryšio abonentų duomenis. VRM tikisi, kad ir išankstinio mokėjimo SIM kortelių registravimas padėtų kovoti su telefoniniais sukčiais. „Telia Lietuva“ sako turinti apie 290 tūkst. išankstinio mokėjimo mobili