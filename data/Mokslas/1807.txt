Jūsų „iPhone“ žino kiekvieną vietą, kurioje lankėtės, „Google Maps“ nuolatos seka jūsų buvimo vietą, o „Facebook“ kuria detalius visų savo vartotojų charakterio profilius. Sekdami šiais žingsniais, pamatysite, kiek „Google“ apie jus žino: jūsų pomėgius, vietas, kuriose lankėtės, ir jūsų paieškų įpročius, rašo telegraph.co.uk. Štai keli žingsniai pamatyti, kiek daug informacijos apie jus yra surinkta, ir, jei norite, ją pašalinti. 1. Eikite į history.google.com/history. 2. Būtinai prisijunkite prie savo „Google“ paskyros. „Google“ išsaugo tik tas paieškas, kurias įvedėte prisijungę prie neapribotos „Google“ paskyros. Galbūt ir neišvysite kiekvieno paieškų laukelyje įvesto žodžio, bet prieš jūsų akis išryškės gana tikslus jūsų naršymo įpročių paveikslas. 3. Pasirinkite žemyn nukreiptą rodyklėlę ir „Pastarosios 7 dienos“ pakeiskite į „Per visą laiką“. 4. Apžvelkite pastarojo meto paieškų istoriją, pasirinkdami „Pastarosios 30 dienų“ ar „Pernai“. 5. Ištrinkite paieškų istorijos duomenis. Jūs galite ištrinti „Google“ sukauptus paieškų istorijos duomenis, paspausdami tris taškus dešinės pusės viršuje ir pasirinkę duomenų valymo variantus („Ištrinti veiklą pagal“). Jums iš karto bus pasiūlyta išvalyti šios dienos arba vakarykštės dienos duomenis. Tačiau jei pasirinksite platesnio masto valymą, tuomet galėsite ištrinti pastarojo mėnesio ar visų laikų informaciją. 6. „Google“ žino, kur jūs buvote. Jei paspausite tris taškelius viršutiniame dešinės lango pusės kampe ir pasirinksite „Veiklos valdiklius“, tuomet galėsite „valdyti veiklą“ „Vietovių istorijos“ funkcijoje. Jei nebuvote išjungę vietos nustatymo paslaugos, čia išvysite visų vietų, kuriose naudojotės mobiliuoju telefonu, žemėlapį. Tai dalis „Google „Timeline“ programos, kurią ji paleido praėjusiais metais. 7. Sužinokite, kiek „Google“ duoda jums metų. Jei slinksite žemyn „Veiklos valdiklių“ puslapiu ir pasirinksite „Skelbimus“, pamatysite, kokį profilį „Google“ yra jums sukūrusi: čia galėsite pamatyti apytikrį savo amžių, lytį ir pomėgius. Prie skyriaus „Skelbimų tinkinimas" yra dvi skiltys „Temos, kurias mėgstate" ir „Temos, kurių nemėgstate". Paspaudę ant pastarosios galite pamatyti savo asmens profilį, pavyzdžiui, amžiaus grupę, kuriai esate priskiriami. Jei jūs nesutiksite su „Google“ sudarytu profiliu, galėsite koreguoti informaciją, kad ji būtų tikslesnė ar, atvirkščiai, ne tokia tiksli. Tai turės įtakos reklamoms, kurias matysite tarp „Alphabet“ produktų.