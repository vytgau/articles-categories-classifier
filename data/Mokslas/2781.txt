2017 metų balandžio pabaigoje Antarktidoje buvo pastebėtas ir nufilmuotas itin retas įstabaus grožio fenomenas – vadinamasis drakono odos ledas. Jį įamžino mokslininkas iš Tasmanijos universiteto. Mokslų daktaras Guy‘us Williamsas, vienas iš 27 ekspedicijos Antarktidoje dalyvių, ir yra tas, kuriam pavyko užfiksuoti kvapą gniaužiančio grožio ledo darinį. G. Williamsas „Reuters“ sakė, kad tokį ledą Antarktidoje paskutinį kartą matė 2007 metais. Spaudai išplatintame pareiškime mokslininkas tvirtina, kad toks ledas „itin retas, keistas ir labai gražus“. Vadinamoji drakono oda susiformuoja smarkiems vėjams per perstojo šiaušiant vandens paviršiuje esančią ledo luobelę ir apnuoginant po juo esantį vandenį. Tas vanduo šąla ir formuoja mitinio gyvio odą primenančius raštus.