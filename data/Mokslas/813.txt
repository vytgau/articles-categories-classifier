Bent jau taip teigia naujausius regimųjų ir rentgeno spindulių duomenis išanalizavę mokslininkai. Rentgeno ir regimųjų spindulių šviesio santykis leidžia įvertinti žvaigždės amžių – jis turėtų būti vos 30-50 milijonų metų, labai nedaug, kaip maždaug Saulės masės žvaigždei. Regimųjų spindulių duomenys taip pat davė daugiau informacijos apie žvaigždės pritemimus, kurie tikrai panašūs į ne visai tvarkingomis orbitomis judančio debesies, esančio mažiau nei vieno astronominio vieneto atstumu, judėjimą. Tai gali būti jaunos planetos, kurią, atmigravusią per arti žvaigždės, suardė pastarosios gravitacija, liekana. Tokie rezultatai padeda geriau suprasti, kaip migruoja planetos ir kas joms atsitinka priartėjus per arti žvaigždės. Tyrimo rezultatai arXiv.