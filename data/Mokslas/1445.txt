Dangaus stebėjimo teleskopas Havajuose spalio 18 dieną aptiko greitai judantį objektą, kol kas vadinamą C/2017 U1, kai jis labiausiai prisiartino prie Saulės. Per savaitę atlikę 34 atskirus objekto stebėjimus, astronomai išsiaiškino keistą, sudarančią kampą su planetų sistemos plokštuma ir nesisukančią apie Saulę, jos trajektoriją. Dabar astronomai tikisi, kad daugiau dangaus stebėtojų pažvelgs į objektą ir padės nustatyti, ar ji iš mūsų kaimynystės, ar įsibrovėlė iš toliau. Ši kometa niekados nebegrįš Dauguma kometų skrieja elipsės formos orbitomis apie Saulę, užsuka iš tolimojo Orto debesies ir, aplankiusios vidinę Saulės sistemą, nulekia atgalios. Tačiau ši kometa niekados nebegrįš. Jos orbita rodo, kad ji atskriejo iš Lyros žvaigždyno krypties, virš santykinai plokščio s saulės sistemos plokštumos, apsuko apie Saulę, ir nuskriejo atgal amžinybėn. Lyra yra greta krypties, kuria Saulė juda Paukščių Taku, sako Luke Dones iš Pietvakarių tyrimų instituto Boulderyje, Kolorado valstijoje. „Būtent to ir galima tikėtis; priešpriešais Saulės skriejimo krypties turėtų būti daugiau tarpžvaigždinių kometų,“ – sako jis. Trumpam užšoko „Ji atlekia iš labai toli, tačiau negalime atsekti, iš kaip toli ji pradėjo kelionę. Gali būti, kad ji atskriejo iš už Saulės sistemos ribų, bet išties sunku pasakyti užtikrintai,“ – sako Simon Porter, irgi iš Pietvakarių tyrimų instituto. Tolesni stebėjimai per kitas porą savaičių turėtų reikalus paaiškinti labiau. Be to, tokia ekstremalia orbita skriejanti kometa nebūtinai atskriejo iš tarpžvaigždinės erdvės. „Jos orbitą galėjo pakeisti sąveika su Jupiteriu ar kita planeta,“ – sako Maria Womack iš Pietų Floridos universiteto Tampoje. Kometos kilmę nustatyti sunku iš dalies ir dėl kometos prigimties. „Kometos nuotraukose yra neryškios dėmės. Žmonės turi nuspręsti, kur, jų nuomone, yra centras. Sėdintis prie teleskopo turi spėlioti,“ – sako Womack. Dėl neišvengiamo spėliojimo matavimai darosi ne tokie tikslūs, tad astronomai nori atlikti daug stebėjimų, kad galutinai įsitikintų, kad kometa atskriejo iš už Saulės sistemos ribų, pridūrė ji. Laimei, dar liko nemažai progų į ją pažvelgti. Kometa galingais teleskopais turėtų būti regima dar bent porą savaičių, tad mėgėjai ir profesionalai galės tyrinėti leduotąją viešnią ir aiškintis jos istoriją Rebecca Boyle newscientist.com