Maždaug prieš 20 metų Amitas Gofferis patyrė traumą, po kurios liko prikaustytas prie neįgaliųjų vežimėlio. Rinkoje siūlomais vežimėliais nepatenkintas elektronikos inžinierius sukūrė naują aparatą pavadinimu „UPnRIDE“. Tai elektroninė egzoskeleto konstrukcija, padedanti atsistoti nuo pėdų iki liemens paralyžiuotiems žmonėms. Paspaudus mygtuką, vežimėlyje sėdintis neįgalusis pakeliamas į stovimą padėtį. Specialus mechanizmas ir stabilumą bei pusiausvyrą užtikrinanti programinė įranga leidžia pakankamai laisvai manevruoti miesto gatvėmis. Inžinierius atkreipia dėmesį, kad naujasis vežimėlis suteikia galimybę visiškai kitaip bendrauti su žmonėmis, kalbėtis žiūrint jiems į akis. Ateinančiomis savaitėmis Izraelyje ir Niujorke bus atliekami įrenginio „UPnRIDE“ klinikiniai tyrimai. Technologiškai pažangiausi neįgaliųjų vežimėliai kainuoja nuo 13 tūkst. iki 44 tūkst. eurų. Naujojo įrenginio kaina turėtų būti maždaug per vidurį. Kol kas laukiama patvirtinimo ir jei viskas eisis sklandžiai, naujieji įrenginiai turėtų pasirodyti jau kitais metais.