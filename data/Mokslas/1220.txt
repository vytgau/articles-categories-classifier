Tačiau per pastaruosius penkerius metus garsiam kompiuterų procesorių gamintojui nepavyko rasti savo vietos šiame sektoriuje ir tapti svarbiu žaidėju išmaniųjų telefonų rinkoje. Nepaisant to, bendrovė nesėdi sudėjusi rankas ir aktyviai vysto virtualios bei papildytos realybės kryptį, automobilių autopilotus ir toliau gamina puslaidininkinius produktus. „Intel Atom“ procesoriai gana sėkmingai diegiami planšetėse ir nešiojamuosiuose kompiuteriuose. Nepaisant ankstesnės nesėkmės, „Intel“ neatsisakė idėjos įsitvirtinti mobiliųjų įrenginių rinkoje. Šį kartą tai daroma bendradarbiaujant su kitomis įmonėmis, kurios verčiasi mobiliųjų procesorių gamyba. „Intel“ padėjo „Spreadtrum“ su savo 14 nanometrų technologiniu procesu, kurio pagrindu buvo sukurtas naujas 64 bitų procesorius „SC9853i“ su 1,8 GHz dažniu. Naujiena turėtų konkuruoti su biudžetiniais „MediaTek“ lustų rinkiniais. Jau žinoma, kad pirmasis procesorių „Spreadtrum SC9853i“ gaus išmanusis telefonas „Leagoo T5c“. Šį modelį jau galima užsisakyti iš anksto už 130 JAV dolerių. Išmanusis telefonas gali pasigirti dviguba „Samsung“ kamera (13+2 MP) su f/2.2 diafragma, 3 GB RAM ir 32 GB vidinės atminties, 5,5 colių „Sharp“ IPS ekranu su Full HD raiška, metaliniu korpusu, pirštų atspaudų skeneriu ir 3000 mAh baterija. Kinų „Leagoo“ laikomas tipišku trečiojo ešelono išmaniųjų gamintoju, tačiau šiemet pradėjo aktyvią reklamos kampaniją ir pasirašė bendradarbiavimo sutartį su vienu iš stipriausių Anglijos Futbolo Asociacijos profesionalių futbolo klubų aukščiausios lygos („Premier“) atstovų – „Tottenham Hotspur“.