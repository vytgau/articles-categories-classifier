Jis daugiau nepasikartojo, ir paaiškinimas kol kas nesurastas. Paaiškinimų būta įvairių, nuo instrumento klaidos iki nežemiškos civilizacijos signalo. Pernai pasiūlyta hipotezė, o praeitą savaitę publikuotas ją paremiantis straipsnis, kad signalas galėjo atsirasti, kai pro teleskopo stebėjimo lauką praskrido kometa, rašo universetoday.com. Kometos uodegoje esantis vandenilis ir sukėlė staigų signalo sustiprėjimą, mat 1420 MHz yra labai stiprios vandenilio spinduliuotės linijos dažnis. Kai teleskopas vėl pažiūrėjo į tą dangaus tašką po 24 valandų, kometa jau buvo nuskridusi pakankamai toli į šoną, kad signalas nebepasikartojo. Naujame straipsnyje pristatomi dviejų kometų - 266P Christensen ir P2008 Y2 (Gibbs) - stebėjimai. Jos abi išmeta pakankamai vandenilio, kad kuriamas radijo signalas atitiktų WOW signalo stiprumą, o 1977 metais kaip tik skrido pro tą dangaus vietą, iš kurios signalas atsklido. Tuo metu šios kometos dar nebuvo aptiktos, taigi identifikuoti signalo kaip sklindančio iš kometų nebuvo įmanoma. Iš to daroma išvada, kad kometų uodegos buvo WOW signalo priežastis. Tačiau su tokiu aiškinimu sutinka toli gražu ne visi - viena astronomė parašė detalų kritišką komentarą, kuriame teigia, kad kometų tyrimas atliktas nekorektiškai, be to, jei toks aiškinimas būtų teisingas, tai labai keista, kad nuo 1977 m. daugiau nė karto nebuvo aptikti panašūs signalai, skelbia reddit.com. Taigi WOW paaiškinimo paieškos vis dar tęsiasi. Kometų tyrimo rezultatai arXiv.