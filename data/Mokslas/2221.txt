Ledkalnio plotas – 6 tūkst. kvadratinių kilometrų. Tai vienas iš stambiausių šio tipo objektų. Dydžiu jis prilygsta ketvirtadaliui Velso. BBC pranešime tvirtinama, kad mokslininkai tokį įvykį buvo numatę. Besiformuojantis įskilimas buvo nustatytas prieš dešimtį metų ir visą laiką buvo stebimas. 2010 metais aptiktas plyšys 2016 metais ėmė ypač intensyviai progresuoti, rašo „Business Insider“. Mokslininkai patikslino, kad galutinai nuo žemyno ledkalnis atitrūko liepos 10–12 dienomis. Vis dėlto tai nėra beprecedentis įvykis. 2002 metais nuo žemyno atitrūko ir Pietų vandenyne suiro Larseno B pavadinimu žinomas ledyninis šelfas. Svetainėje inforesist.org skelbiama procesą, vykusį 2002 m. sausio 31–balandžio 13 dienomis, iliustruojanti animacija.