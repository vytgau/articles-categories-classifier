Nuo šiol automatizuota naujienų siuntimo ir atsakymo į skaitytojų klausimus sistema veiks ne tik pristatydama sporto, bet ir jus dominančių DELFI rubrikų naujienas. Parašydami „Rio“ ir užsiprenumeravę botą, galėsite sekti olimpinių žaidynių naujienas, gauti informaciją apie įvairių sporto šakų žaidynes, jų tvarkaraščius, taip pat sportininkus. Tarkime, parašę pokalbio lange „Meilutytė“, iškart būsite nukreipti į naujausias žinias, susijusias su Lietuvos plaukike. Taip pat kartą į dieną DELFI skaitytojams bus atsiųsta žinutė su svarbiausiomis naujienomis. „Facebook“ pristatyti pokalbių botai jau spėjo tapti populiaria informacijos paieškos platforma. Tikimės, kad DELFI pokalbių botas bus naudingas skaitytojams ir padės gauti pačią naujausią informaciją apie Rio de Žaneiro olimpiadą Brazilijoje: sporto renginius, jų rezultatus, sporto šakas ir sportininkus. Pasirūpinsime, kad iki Rio de Žaneiro olimpinio miestelio nukeliautumėte bent virtualiai“, - sakė DELFI grupės verslo plėtros vadovė Erika Maslauskaitė. Per visą Europos futbolo čempionatą DELFI botas gavo dešimtis tūkstančių klausimų. Vėliau vykdytos apklausos metu paaiškėjo, kad 85 proc. visų boto naudotojų džiaugėsi tokiu informacijos pateikimo būdu ir tvirtino norintys, kad botu būtų galima naudotis ir vėliau, kitų panašių renginių metu. Pokalbių bote galite prenumeruoti „Verslas“, „Užsienis“, „Veidai“, „Krepšinis“, „Mokslas“, „RIO2016” naujienų rubrikas. Norėdami prisijungti prie šios naujienų platformos, turėtumėte parašyti DELFI per „Faceboook Messenger” platformą. Pamatyti ar administruoti pasirinkimus skaitytojai galės pokalbio lange suvedę „Meniu“. Svarbiausioms ir karščiausioms naujienoms pristatyti „Facebook Messenger“ pokalbių botai naudoja didžiosios žiniasklaidos kompanijos CNN, „Wall Street Journal“, „Business Insider“ ir kitos. Pasaulyje jau sukurtas ne vienas pokalbių botas, kurie pristato rungtynių rezultatus, apžvelgia krepšinio varžybas.  RIO 2016 karščiausias naujienas sužinokite per Facebook Messenger platformą