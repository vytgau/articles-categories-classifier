Tačiau tai anaiptol nėra piramidė, tai – kalnas. O kalbas, kad tai yra nauja gynybinė bazė ar ateivių suręstas statinys galima pavadinti „sąmokslo teorija“, kuri buvo sukurta remiantis 20 a. pr. gandais, kad Pietų ašigalyje yra arba turi būti piramidžių. Tarkime, pirmoji piramidė, o greičiau kalnas, buvo atrastas britų vykdytos Antarktidos ekspedicijos metu 1910-1913 m. Šis faktas buvo laikomas paslaptyje. Britų atrastas objektas gavo kodinį pavadinimą „Piramidė“, kuris buvo naudojamas beveik kiekviename geologo darbe, susijusiame su Antarktida. Geologai svarstė, kad šis dvigubas blefas juos apsaugos, tačiau jie negalėjo įsivaizduoti, kad praėjus 100 m. vadinamieji tiesos ieškotojai išsiaiškins jų gudrybes ir atras, kad „Piramidė“ iš tiesų yra ateivių civilizacijos ar Atlantų kūrinys. Galbūt, rašo iflcience.com. Dabar kalnas vėl imtas sieti su sąmokslo teorijomis. Jį galima rasti ties šiomis kordinatėmis 79°58’39.25″S 81°57’32.21″W. Iflscience.com ragina apžiūrėti jį atidžiau, nes objektas išties panašesnis į kalną, o ne į piramidę. ‘Snow pyramid’ discovered in Antarctica baffles scientists – Just blame #globalwarming #Brexit #TheRealDonaldTrump https://t.co/4rgLNvxLmA— ManUtdSince1965 (@ManUtdSince1965) November 22, 2016  „Piramidės formos figūros matomos Elsvorto kalnuose Vakarų Antarktidoje. Šie kalnai driekiasi apie 400 kilometrų. Visai nenuostabu, kad uolų viršūnės iškyla iš sniego ir ledo dangos. Dvi viršūnės aiškiai yra sudarytos iš uolų, sutapimas, kad ši konkreti viršūnė yra būtent tokios formos kaip piramidė“, – teigė Vokietijos geomokslų instituto Potsdame geologas Michas Darsy'is. „Tai nėra sudėtinga forma, todėl šios uolos negalime laikyti specialiu ir išskirtiniu sutapimu. Remiantis apibrėžimu, tai yra nunatakas – taip vadinama iš ledyno kyšanti uola. Taip, ji įgavo piramidės formą, tačiau tai nereiškia, kad ši piramidė yra sukurta žmonių“, – sakė jis. Nors kai kurie socialinių tinklų naudotojai piramidę laiko paslaptingu dalyku, daugelis keliautojų ir alpinistų sako, kad piramidės formos kalnų viršūnės yra gana įprastas reiškinys.