Tačiau mokslininkai skelbia optimizmą keliančią žinią. Pastebėta, kad tam tikros rūšies vikšrai gali suvirškinti labiausiai pasaulyje paplitusį pastiką – polietileną. Ištyrę vikšrus, mokslininkai nustatė, kad jų žarnynuose esančios bakterijos padeda sunaikinti plastiką, rašoma independent.co.uk. „Tos pačios Tepidimonas, Pseudomonas, Rhizobiales ir Methylobacteriaceae bakterijos buvo aptiktos ir vandenynuose, kur jos taip pat naikino plastiką“, – pranešė Teksaso universiteto mokslininkė Anisha Navlekar. Mokslininkams šis atradimas teikia vilčių, kad ateityje šių bakterijų mišiniai gali būti naudojami plastiko atliekoms naikinti. Kasmet pasaulyje pagaminama 80 milijonų tonų polietileno, kuris naudojamas plastikiniams maišeliams ir pakuotėms gaminti. Dažniausiai vieną kartą panaudotos pakuotės atsiduria sąvartynuose arba vandenynuose. Jos teršia aplinką ir nuodija gyvūnus.