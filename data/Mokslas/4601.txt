Daugeliui patraukliausiai atrodantys „juodo onikso“ išmanieji telefonai labai lengvai subraižomi. Galinis „iPhone 7“ ir „iPhone 7 Plus“ dangtelis yra pagamintas iš 7000 serijos aliuminio. Metalo apdorojimo technologija pakeista taip, kad pavyktų išgauti blizgų prietaisų paviršių. Gamintojas naudojo devynių etapų anodavimo technologiją ir poliravimą. Plastiko intarpus, kurie persikėlė arčiau pakraščių, leido padaryti beveik nematomus bei ištrinti ribą tarp metalo ir stiklo. Blizgūs „iPhone“, kurie turi tik 128 ir 256 GB versijas, greitai „renka“ pirštų atspaudus. Tai nestebina ir netgi buvo nesunkiai prognozuojama, tačiau yra daug rimtesnių problemų. „Apple“ atstovai pareiškė: „Savo paviršiaus tvirtumu korpusas nenusileidžia kitiems anoduotiems „Apple“ produktams, tačiau eksploatuojant ant jo gali atsirasti nedidelių įbrėžimų. Jei jus tai neramina, rekomenduojame įsigyti dėklą jūsų „iPhone“ apsaugai.“