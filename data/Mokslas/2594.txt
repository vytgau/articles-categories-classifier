Visgi, tokie žaislai tikrai nėra naujovė ir suktukais niekas nesibaigia. Pateikiame penkis stresą malšinančius daiktus. Suktukas Dabartinis antistresinių žaislų karalius - suktukas. Tai - paprastas iš metalo ar plastiko pagamintas žaislas su nedideliu guoliu viduryje. Jį malonu sukti ir balansuoti ant piršto. Kai kurie, labiau įgudę suktukų mėgėjai jais atlieka ir įvairius triukus. Į staiga išaugusį populiarumą gamintojai sureagavo žaibiškai ir dabar rinkoje yra daugybė tokių žaislų, pasižyminčių skirtinga kaina. Tačiau suktukais niekas nesibaigia - yra ir daugiau stresą malšinančių žaislų. Streso kamuoliukas Bene seniausias antistresinis žaislas yra streso kamuoliukas. Tai - paprastas elastingas kamuoliukas, kurį malonu minkyti rankose, mėtyti ar visaip ritinėti ant darbo stalo. Žmonės per kelis dešimtmečius įsitikino tokių žaislų efektyvumu - jie padeda atsipalaiduoti ir bent trumpam pamiršti slegiančius ir stresą keliančius rūpesčius. Šis streso kamuoliukas yra kiek neįprastas - jis turi veidą. Tai, beje, padaryta neatsitiktinai. Streso kamuoliukai žmogui suteikia jutiminę stimuliaciją - juos malonu jausti savo rankoje. Jei ant kamuoliuko dar yra kažkokių ornamentų ar formų, prisideda ir vizualinė stimuliacija, padedanti dar labiau užsimiršti. Tiesiog norisi stebėti, kad minkomas keičiasi keistas kamuoliuko veidas. Kubas spaudinėtojams Bene populiariausias antistresinis žaislas mokyklose yra paprastas tušinukas. Vaikai tiesiog spaudo jų mygtukus, kol užsimiršta. Tai, žinoma, labai erzina ir mokytojus, ir aplinkinius. Šis antistresinis žaislas turi keletą skirtingų mygtukų. Vienas iš jų primena šviesos jungiklį, kiti veikia kaip tušinuko mygtukai. Čia yra ir žaidimų pultelius primenančios rankenėlės, ir besisukiojanti platforma. Todėl vartyti šį kubą rankoje ir žaisti skirtingais jo mygtukais tikrai patiks daugeliui. Burbulinė plėvelė Bene mėgstamiausias visų laikų antistresinis žaislas yra paprasta burbulinė pakavimo plėvelė. Sprogdinti burbulus mėgsta ir jauni ir seni, tačiau džiaugsmas greitai baigiasi, kai susprogdinami visi turimo gabalėlio burbulai. Visgi, kinai siūlo išeitį. Sukurtas žaislas, kuris imituoja burbulinės plėvelės sprogdinimo pojūtį. Magnetinis žaislas su slankiojančiu žiedu Magnetiniai žaislai ir taip yra populiarūs, o šis dar ir malšina stresą. Žiedas dėl magneto slenka labai lėtai ir atrodo tarsi jis priešintųsi Žemės traukai. Ką galima nuveikti su tokiu žaislu? Atrodo gana smagiai ir, tikriausiai, per daug neatitraukia nuo darbų. Antistresiniai žaislai gali padėti nusiraminti, atsikvėpti ir vėliau kitaip pažiūrėti į neraminančią situaciją. Bet nereikėtų jų be reikalo aukštinti ar laikyti jų sportu - tai tik žaislai ir nieko daugiau.