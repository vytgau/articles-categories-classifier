Vis dėlto, ne visos ląstelės yra tokios mažos, kad jų net įžiūrėti nebūtų įmanoma. Štai keli didelių ląstelių pavyzdžiai. Žmogaus kiaušialąstė Žmogaus kūno ląstelės nėra labai didelės, jų beveik neįmanoma įžiūrėti plika akimi. Tačiau kiaušialąstę tikrai galima. Jos dydis siekia 0,1 mm – tai nedidelis taškas, bet jį pamatyti galima ir be mikroskopo. Didžiulės bakterijos Kai kurių bakterijų ląstelės yra gana didelės. Pavyzdžiui, Thiomargarita namibiensis ląstelių dydis gali siekti ir 0,75 mm. Šios bakterijos yra laikomomis didžiausiomis pagal svorį. Thiomargarita namibiensis aptinkamos tik prie Namibijos krantų. Kitos bakterijos, kuri anksčiau buvo laikoma didžiausia, Epulopiscium fishelsoni ląstelės dydis pasiekia pusę milimetro. Iš tikrųjų, Žemėje yra daug bakterijų, kurios gali būti matomos plika akimi ir beveik visos jos gyvena vandenynuose. Didžiulės amebos Ameba yra vienas iš tų organizmų, kuriuos mokytojai dažniausiai paminėdavo kalbėdami apie vienaląsčius. Amebos dažnai yra laikomos mikroorganizmais, tačiau kai kurios rūšys gali būti stebimos ir visai be mikroskopo. Pavyzdžiui, Gromia sphaerica, gyvenanti netoli Bahamų krantų, gali užaugti iki 3 cm skersmens. Dažniausiai šios amebos yra maždaug vynuogės dydžio. Kalmarų neuronai Kalmarai turi neįprastai dideles nervines ląsteles. Kai kurių neuritų skersmuo siekia 1 mm – tai yra pakankamai didelis dydis, kad jį būtų galima pamatyti plika akimi. Didelis kalmarų neuritai mokslui labai pasitarnavo – 5-ajame ir 6-ajame dešimtmečiuose mokslininkai būtent kalmarų neuronus naudojo įvairiems tyrimams, siekdami išsiaiškinti, kaip jais perduodami elektriniai signalai. Paukščių kiaušiniai Jūsų šaldytuve yra kelios didelės ląstelės. Tai – kiaušiniai. Stručio kiaušinis yra didžiausia ląstelė pasaulyje ir gali sverti apie 1,6 kg.