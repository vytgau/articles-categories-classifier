Tokie pranešimai bus tarp pasirenkamų naujų įrankių, kurie remiasi veido atpažinimo galimybėmis ir jau siūlo draugams pažymėti gaires į feisbuką įkeliamose nuotraukose. Dabar vartotojai gaus pranešimą, kai jų nuotraukos pasirodys socialiniame tinkle, sakė taikomojo sistemos mokymosi direktorius Joaquinas Quinonero Candela. „Jeigu esate kokioje nors nuotraukoje ir priklausote to pranešimo auditorijai, mes jums pranešime, net jei nebuvote pažymėtas“, – tinklaraštyje rašė J. Q. Candela. „Facebook“ vartotojai kitur socialiniame tinkle paskelbtuose atvaizduose galės patys pažymėti save arba pareikšti susirūpinimą tuos atvaizdus paskelbusiems žmonėms, nurodė J. Q. Candela. „Facebook“ planuoja veido atpažinimo technologijas netrukus taikyti profilio nuotraukoms, kad tinklu besinaudojančiais žmonėmis neapsimestų kas nors kitas. Kompanija taip pat pasitelkia šią technologiją siekdama suteikti silpnaregiams daugiau informacijos apie atvaizdus feisbuke. Naujosios priemonės diegiamos visame feisbuke, išskyrus Kanadą ir Europos Sąjungą, kur veido atpažinimo technologija netaikoma, sakė J. Q. Candela.