Britų dienraštis „The Telegraph“ rašo, kad archeologų komanda aptiko palaikus po viena bažnyčia Turkijos pietiniame Demrės mieste, rašo „IFLScience“. Antalijos provincijoje esanti bažnyčia neseniai buvo ištirta panaudojant naujausias technologijas, pavyzdžiui, giliai įsiskverbiantį radarą. Mokslininkai vienoje vietoje aptiko tai, ką mano esant kapu, ir ten tikisi rasti būtent Šv. Mikalojaus palaikus. Tačiau prisikasti prie tos vietos bus sunku, nes bažnyčios grindys yra išklotos mozaika, ir jas pašalinti reikės labai atsargiai. Šv. Mikalojus mirė 343 metais ir jo palaikai šimtmečius buvo laikyti minėtoje bažnyčioje, tačiau XI amžiuje dingo. Manyta, kad italų kontrabandininkai galėjo pavogti jo kaulus. Tačiau turkų archeologai mano, kad jie pavogė ne tuos kaulus. Kape, kuriame kaip manyta, buvo šventojo palaikai, iš tiesų buvo kito, nežinomo kunigo palaikai. Todėl spėjama, kad legendinis dovanų dovanotojas vis dar ilsisi po Demrės miesto bažnyčia. Įdomiausia, kad, kaip manoma, Šv. Mikalojus ir gimė Demrės mieste. Tad, skirtingai nuo legendinio Kalėdų Senelio, jis nelabai daug kur ir keliavo.