Nors pavyko įgyvendinti ne visas pernai rudenį „Microsoft“ žadėtas naujoves, tačiau kaip tik tada pristatytas kūrėjų naujinimas tikrai papildys sistemą naudingomis funkcijomis, pakoreguosiančiomis tam tikrus netobulumus ir suteiksiančiomis išskirtinumo, rašo pcworld.com. 1. Efektyvesnis diegimas Su pirmuoju „Windows 10“ kūrėjų naujinime numatytu pokyčiu susidursite vos tik paleisite jo diegimą. Iš karto pastebėsite, kad diegimas vyksta kur kas sklandžiau. Kurdami „Windows 10“ specialistai iš „Microsoft“ gal kiek persistengė su asmeninių duomenų peržvalgos programomis. Jei jus toks ribų peržengimas piktina, įdiegę kūrėjų naujinimą galėsite kiek nusiraminti. Problemos sprendimas – lengvai suprantama privatumo ataskaitų sritis. Ji paleidžiama vykdant sąranką. Tai patogus būdas pasirinkti norimą parinktį. Jei nenorite, kad „Cortana“ klausytų, ką kalbate į mikrofoną, laukdama žodinių komandų, tiesiog išjunkite kalbos atpažinimo funkciją. Beje, jei norite išsamiau pakoreguoti valdiklių nuostatas, galite pereiti į privatumo nuostatų sekciją.