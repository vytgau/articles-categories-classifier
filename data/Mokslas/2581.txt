Nors pavadinimas visiškai prozinis, pats teleskopas turėtų būti įspūdingas. 39 metrų skersmens pagrindinis veidrodis - beveik keturis kartus didesnis už šiuo metu didžiausią Kanarų salose esantį 10,4 metro skersmens Gran Telescopio Canarias veidrodį. E-ELT leis pamatyti beprecedentiškai detalius kosmoso vaizdus - ir tolimų galaktikų, ir mūsų Galaktikoje esančių objektų. Teleskopas statomas Čilėje esančioje Atakamos dykumoje, kurioje įsikūrusi Europos pietinė observatorija (angl. European Southern Observatory). Ten jau stovi Labai didelis teleskopas (angl. Very Large Telescope) ir įvairūs kiti prietaisai. Darbus planuojama užbaigti iki 2024 metų. 