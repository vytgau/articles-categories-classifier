Pranešama, kad spalį vykusios atakos metu buvo pažeista 412 mln. paskyrų. Tai laikoma viena didžiausių duomenų vagysčių visoje istorijoje. „Friend Finder Networks“ valdo pažinčių puslapį „AdultFriendFinder“, kuris apie save skelbia kaip apie „didžiausią pasaulio sekso pažinčių puslapį“, taip pat keletą kitų puslapių, tokių kaip „Penthouse.com“, turinį daugiau kaip 7 mln. vartotojų. „Friend Finder Networks“ viceprezidentė ir vyresnioji patarėja Diana Ballou tvirtino, kad bendrovė gavo nusiskundimų, kuriuose buvo kalbama apie pažeistą saugumą. „Nors dalis teiginių pasirodė esantys neteisingi, tikrinimų metu identifikuotas pažeidimas, kuris buvo pataisytas“, pasakojo - D. Ballou. Didelė duomenų dalis, panašu, duomenų bazėse buvo saugojama paprasto teksto pavidalu, nekoduota. Tai lėmė, kad duomenys yra greičiau pažeidžiami, pranešė forbes.com. Nutekėjusioje informacijoje yra ir informacija apie 16 mln. ištrintų paskyrų, taip pat informacija apie daugiau nei 78 tūkst. JAV oficialių karių elektroninio pašto adresų, daugiau nei 5,5 tūkst. - JAV vyriausybei priklausančių.