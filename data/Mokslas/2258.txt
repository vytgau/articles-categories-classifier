Robotas lėtai juda sausringu dykumos reljefu, padengtu juodais pelenais. Veiksmas vyksta ne kokioje nors kitoje planetoje, o Sicilijoje esančio Etnos ugnikalnio – jis Europoje pats aktyviausias – papėdėje. Bandymus vykdo Vokietijos kosmoso centro specialistai kartu su kolegomis iš Didžiosios Britanijos, Italijos ir JAV. Tai dalis programos „ROBEX“, kai pasitelkus robotus tyrimai atliekami ekstremalioje aplinkoje. Ji numato automatinių įrenginių naudojimą ir kosmose, ir Žemėje. Pirmas bandymų etapas vyko Piano del Lago plynaukštėje. Tai žmonių negyvenama vieta Etnos šlaite, padengta šlakais ir vulkaniniais pelenais, kurių sluoksnis kai kur siekia 20 metrų. Čia nuolat pučia stiprūs šilti vėjai. Vietos sąlygos primena tas, kuriomis teks veikti kosminiams aparatams, sako tyrėjas Arminas Wedleris iš Vokietijos kosmoso centro. Per amerikiečių ekspedicijas „Apollon 14“ ir „Apollon 16“ 1971 ir 1972 metais trečią ir penktą kartą ant Žemės palydovo paviršiaus buvo išlipę žmonės. Bandymai Etnoje leis mokslininkams patobulinti naują įrangą ir surinkti papildomus duomenis apie jos seisminį aktyvumą.