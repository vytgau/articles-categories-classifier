Dramatiškoje 360 laipsnių panoramoje, kurią išleido Nacionalinės aeronautikos ir kosmoso administracijos (NASA) Reaktyvinio judėjimo laboratorija, matyti, kad Marso paviršius atrodo tarsi Jungtinių Amerikos valstijų (JAV) pietvakariai. Roverio kamera parodo keletą Marso geologinių darinių: Murray plokštikalnį ir Šarpo kalną. Šios viršukalnės toje Marso planetos paviršiaus vietoje yra iškilusios apie 18 tūkst. pėdų. (5.48 tūkst. metrų).  Marso roverio „Curiosity“ kamera šią panoramą sudarančias nuotraukas padarė rugpjūčio 5 d. Panoramą sudaro maždaug 130 atskirų nuotraukų. Būtent tai, kaip rašo huffingtonpost.com, padaro ją ypatingai ryškią ir vizualią. Visos nuotraukos buvo padarytos popietinės misijos metu 1421-ąką Marso dieną. Taip pat tai buvo ketvirtasis „Curiosity“ nusileidimo ant Marso paviršiaus jubiliejus. 