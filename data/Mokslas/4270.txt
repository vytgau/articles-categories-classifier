Bet dešimčia milijonų metų vėliau į Žemę nukrito kitas didelis (nors gal ne toks didelis) meteoritas, sukėlęs dar vieną masinį išmirimą – Paleoceno-Eoceno ribą (arba šiluminį maksimumą). Šis išmirimas ir temperatūros pakilimas žinomi jau seniai, bet dabar rasta įrodymų, kad tuo metu į Žemę tikrai trenkėsi didelė dangaus uola. Beieškant šio periodo fosilijų netyčia aptikti keli meteorito gabalai. Jų nepakanka, norint nustatyti meteorito dydį, tačiau tai, kad gabaliukai atrasti išbarstyti bent tūkstančio kilometrų spindulio zonoje, JAV rytinėje pakrantėje ir vandenyne prie jos, reiškia, kad smūgis buvo tikrai reikšmingas. Gali būti, kad vienas iš jo padarinių buvo temperatūros pakilimas, trukęs milijonus metų. Tyrimo rezultatai publikuojami Science.