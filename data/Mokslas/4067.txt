Kinijos superkompiuteris „Sunway TaihuLight“ ir vėl pripažintas sparčiausiu pasaulyje. Tokia informacija pateikiama pirmadienį, lapkričio 14 dieną, išplatintame naujausiame kas pusę metų rengiamame greičiausių pasaulio kompiuterių reitinge „Top 500 Supercomputer“. Kinijos Dziangsu provincijos Usi mieste esančiame Nacionaliniame superkompiuterių centre įkurdintas „Sunway TaihuLight“ gali atlikti 93 mln. operacijų per sekundę – tai reiškia, kad savo artimiausią konkurentą „Tianhe-2“ sparta jis aplenkė tris kartus. Pastaruosius trejus metus „Tianhe-2“ net šešis kartus buvo pripažintas greičiausiu superkompiuteriu pasaulyje. Tai reiškia, kad jau ketverius metus iš eilės Kinijoje superkompiuteriai neužleidžia lyderio pozicijų.