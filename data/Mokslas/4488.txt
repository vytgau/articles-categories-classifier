„Twitter“, apie kurios perėmimą jau yra sklidę gandų, artėja prie pardavimo, pranešė JAV verslo žinių kanalas CNBC. Potencialūs perėmėjai yra „Google“ ir „Salesforce.com“, teigiama žinutėje. „Twitter“ direktorių valdyba yra atvira pasiūlymams, kurių, pasak CNBC, ji sulauks metų pabaigoje. Praėjusią savaitę „Twitter“ akcijų kaina pakilo, kai situaciją pakomentavo vienas bendrovės įkūrėjų Evas Williamsas. „Bloomberg“ televizijos paklaustas, ar gali būti, kad bendrovė išliks nepriklausoma, jis atsakė: „Mūsų padėtis stipri, todėl, kaip valdybos nariai, turime apsvarstyti, kuris sprendimas būtų teisingiausias“.