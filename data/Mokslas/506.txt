Aktualiausias įrenginys mūsų rinkai – „Huawei MediaPad M5“ planšetė, kurią galės įsigyti ir lietuviai. Gaila, bet pristatytas „Huawei Matebook X Pro“ kompiuteris nepasieks mūsų lentynų, nors jo techniniai parametrai ir labai patrauklūs. Tai pirmasis „Notebook“ kompiuteris su „Fullview Display“ technologija. Plonas, galingas ir baterija tarnaujanti visą dieną. Taip teigia gamintojai. Tiesa, jei ir būtų galimybė įsigyti šį kompiuterį, jo kaina nebūtų tokia patraukli kaip parametrai – prasideda nuo 1499 eurų. Leistis į gilesnes detales, kol kas nėra prasmės, nes kompiuteris skirtas kitoms rinkoms. Kiek aktualios šiai dienai planšetės, sunku pasakyti, kol kas jos dažniau naudojamos pramogoms ir video peržiūroms. Pati kompanija nemano, kad jos gali pakeisti nešiojamą kompiuterį, tačiau pastebi, kad jų patrauklumas ir aktualumas auga. Barselonoje „Huawei“ kompanija pristatė tris naujas planšečių versijas: 8.4 ir 10.8 colių ekranų „Huawei MediaPad M5“ bei 10 colių dydžio „Huawei MediaPad 5 Pro“ planšetę su rašikliu. Tiesa, reikia paminėti, kad mūsų rinka ir čia lieka nuskriausta, nes geriausios versijos kol kas neturėsime. Lietuvai tik viena versija „Huawei MediaPad M5“ Planšetiniai kompiuteriai nėra geidžiamiausi Lietuvoje, bet turėti pramogomd skirtą įrenginį visai smagu. „Šiandienos vartotojai nori daugiau: jie tikisi, kad jų technologijos bus tiek galingos, tiek pritaikomos, o „Huawei“ yra pasiryžusi kurti prietaisus, kurie ne tik atitinka šiuos lūkesčius, bet ir sukuria patirtį, kuri kasdienį skaičiavimą sukuria nepaprastą“, – sakė „Huawei Consumer Business Group“ generalinis direktorius Richard Yu. Mūsų šalį pasieks „Huawei MediaPad M5“, kuri turi 2560x1600 raiškos ekraną ir ne patį naujausią Kinijos kompanijos „Kirin 960“ procesorių. Šios planšetė darbinė atmintis 4GB RAM, o vidinė nuo 32GB iki 128GB su galimybe praplėsti micro SD kortele iki 256GB. Džiugu tai, kad „MediaPad M5“ planšetėje įdiegta naujausia „Android Oreo“ operacinė sistema. Taip pat bus galimybė rintis modelius su WiFi ar LTE ryšiu. Planšetinis kompiuteris tikrai nėra skirtas fotografavimui, bet šiuose modeliuose pagrindinė kamera yra 13MP, o priekinė 8MP. Manau, kad tai daugiau vaizdo skambučiams skirtas dalykas. Žinoma, bus įdomu išbandyti ir kameros galimybes, kai turėsiu įrenginį testavimui. Kiek ilgai tarnauja baterija visada priklauso nuo naudojimo. Mažesnė „MediaPad M5“ versija turi 5100 mAh talpos bateriją, kai 10.8 colių – 7500 mAh. Pakrovimui naudojamas naujos kartos type-c laidas. Įdomiausia visada išlieka kaina, už kurią galėsime įsigyti šią planšetę. Pigiausia „Huawei MediaPad M5“ 8.4 colių versija bus 32GB atminties tik su WiFi galimybe, kurios kaina 349 eurai, kai 10.8 colių ekranu kainuos 399 Eur. 5G ryšys Parodoje „Huawei“ pristatė ir pirmą komercinį prietaisą, palaikantį 3GPP telekomunikacijų standartą 5G tinklui. „5G technologija bus šuolis į priekį pasauliui, kuriame žmonės, automobiliai, namai ir įrenginiai bus visiškai prijungti, suteikiant naują patirtį, įžvalgas ir pajėgumus“, – apie naujovę sakė „Huawei“ generalinis direktorius Richardas Yu. 4G ryšio pasiekiamumas Lietuvoje labai geras. Operatoriai konkuruoja, kuris turi didesnį plotą, o klientai tuo gali tik džiaugtis. Vietų, kur laukti, kol užkraus interneto puslapį Lietuvoje yra labai mažai. Tačiau situacija gali dar labiau pasikeisti. Teoriškai 5G tinklas gali pasiekti iki 2.3Gps atsisiuntimo greitį, kai dabar naudojmas 4G+ ryšis gali jūsų failus atsisiųsti iki 300Mbps. Nėra pavykę man tokį greitį pasiekti, bet skųstis interneto greičiu Lietuvoje tikrai neverta. Tiek šviesolaidinis, tiek mobilus internetas pas mus išties puikus. „Mobile World Congress“ parodoje pristatydami pirmąją pasaulyje mikroschemą mobiliesiems įrenginiams palaikančią 5G ryšį „Huawei“ neslėpė pasididžiavimo, kad būtent jie netrukus prisidės prie išmaniųjų namų ir automobilių valdymo, o jau šių metų pabaigoje tikimasi pristatyti ir mobilųjį telefoną su šia nauja 5G technologija. „Nuo 2009 m. „Huawei“ investavo 600 mln. JAV dolerių į mokslinius tyrimus ir technologijų plėtrą tobulinant 5G technologijas, kuriose mes vadovavome naujovėmis, susijusiomis su tinklo architektūra, spektro naudojimu, lauko patikra ir kt.“, – sako „Huawei“ generalinis direktorius R. Yu.