„Twitter“ pranešė esanti pasirengusi derėtis dėl šios problemos sprendimo, – šalies spaudai sakė Mohammadas-Javadas Azari Jahromi (Mohamadas-Džavadas Azaris Džahromis). – Atsižvelgiant į dabartinę situaciją, yra pagrindo tokioms deryboms ir bendravimui. „Twitter“ nėra amorali aplinka, kuri turėtų būti blokuojama.“ 36 metų M.-J. Aazari Jahromi šią savaitę tapo jauniausiu Irano istorijoje ministru ir pirmuoju ministru, gimusiu po 1979 metų islamo revoliucijos. Jis susilaukė kai kurių žmogaus teisių grupių kritikos dėl vaidmens sekant žmones per 2009 metų masinius prieš valdžią nukreiptus protestus. Tačiau ministras taip pat kritikuojamą esamą internetinę cenzūrą Irane, kur tokie tinklalapiai, kaip „Facebook“, „YouTube“ ir „Twitter“, vis dar yra uždrausti, nors milijonai iraniečių ir apeina draudimą pasinaudodami tam tikra programine įranga. „Twitter“ pranešimų apie derybas nekomentuoja.