Ketvirtadienį, sausio 26 dieną fotografai ir lavos entuziastai užfiksavo unikalų reiškinį – lavos srautą. Reiškinys užfiksuotas Kilauea ugnikalnyje, esančiame Havajų saloje. Operatorius Mickas Kalberis, filmuojantis tokius lavos srautus, pasakė, kad ugnikalnio aktyvumas vidutinis. M. Kalberis papasakojo, kad lavos srautas neseniai pajudėjo apie pusę kilometro.Pasak fotografų, srautas labai aktyvus, jį sudaro išsilydžiusi lava, judanti Havajų ugnikalnių nacionaliniame parke link Ramiojo vandenyno. Kai įkaitusi lava pasiekia vandenyną, įvyksta sprogimas, kurio metu į orą pasipila nuolaužos. Po tokios reakcijos atsiranda nauja sausuma. Ekspertai įspėja nesiartinti prie tokios vietos, kur tikėtina lavos reakcija, nes kyla sprogimo grėsmė, be to, nauja sausuma gali būti nestabili ­– jos gabalai gali nuskilti ir nukristi į vandenyną.