„Huawei“ flagmanas buvo įvertintas dėl dirbtinio intelekto ir jo teikiamų galimybių vartotojams, rašoma pranešime žiniasklaidai. Telefono privalumai neliko nepastebėti ir kitų ekspertų. Žinomas išmaniųjų telefonų apžvalgos portalas „Android Headlines“ „Mate 10 Pro“ paskelbė ilgiausiai vienu įkrovimu veikiančiu 2017-ųjų telefonu. Anot „Android Authority“ apžvalgininkų, naujasis „Mate 10 Pro“ įrodo, kad gerą išmanųjį telefoną sudaro ne pora išskirtinumų, o visų telefono charakteristikų nuoseklumas. Paprasčiau tariant, į telefoną žiūrint kaip į visumą, neturi sau lygių. Ekspertai savo sprendimą grindė telefonus vertindami 8 skirtingose kategorijose. Tarp jų pateko ekrano raiška, garso kokybė, kamera, subjektyvūs nuotraukų kokybės vertinimai, baterija, naudotojo patyrimas ir kainos bei kokybės santykis. Susumavus rezultatus paaiškėjo, kad „Mate 10 Pro“ baterija – nepavejama konkurentų, o telefono ekrano, garso kokybės, objektyvių kameros parametrų ir naudotojo patyrimo kategorijose „Huawei“ pakliuvo tarp trijų geriausių telefonų. Kito įtakingo „Android“ sistemų portalo „Android Headlines“ redakcija nepagailėjo liaupsių „Mate 10 Pro“ baterijai, skambiai telefoną pramindama „Išmaniųjų telefonų baterijų karaliumi“. Anot ekspertų, ir taip ilgą telefono baterijos tarnavimo laiką galima dar pailginti naudojant integruotą „Huawei“ baterijos optimizavimo programą. Apžvalgininkai primena, kad ilgą baterijos veikimo trukmę vienu įkrovimu galima dar pagerinti optimizuotomis programomis, efektyvia „Android Emotion UI 8.0“ versija ir „Huawei SuperCharge“ greituoju krovimu. Priduriama, kad energetinį efektyvumą, kaip ir daugelį kitų „Mate 10 Pro“ privalumų, karūnuoja naujasis „Kirin 970“ procesorius, kuris yra gerokai efektyvesnis nei jo pirmtakai. Naujasis „Huawei“ flagmano „Kirin 970“ procesorius su integruotu dirbtiniu intelektu nusipelno atskiro paminėjimo. „Kirin 970“, kurio dedikuotas neuroninis procesorius (NPU) telefonui suteikia 25 kartus didesnį našumą nei keturių branduolių Cortex A-73 procesorius, prisideda prie daugelio naujų „Huawei“ telefono pajėgumų. „Mate 10 Pro“ turi rinkos lydere laikoma 4000 mAh akumuliatoriaus bateriją, kuri dirbtinio intelekto pagalba mokosi iš vartotojo elgesio, protingai paskirsto išteklius, sumažina energijos švaistymą ir padidina baterijos veikimo trukmę.