Pranešime žiniasklaidai rašoma, kad naujai sukurta autofokusavimo sistema „Hybrid Ohase Detection AF“, kuri vaizdą fokusuoja pagal 79 pagrindinius taškus ir naudoja net 399 taškus kontrastui parinkti. Ši sistema geba fokusuoti nuolatos, o panaudota unikali funkcija „4D FOCUS“ leidžia dar lengviau užfiksuoti net greitai judančius objektus. Patobulinta autofokusavimo funkcija sklandžiai veikia net ir prasto apšvietimo sąlygomis. Fotoaparate naudojamas didelės įstrižainės vaizdo ieškiklis „XGA OLED Tru-Finder“ yra padengtas nuo atspindžių apsaugančia „ZEISS T Coating“ danga, jį sudaro 4 optiniai elementai įskaitant ir sferinį lęšį, todėl pro jį visada matomas ryškus, neiškraipytas vaizdas. Tuo metu perregimo veidrodžio technologija užtikrina, kad kadro vaizdas per vaizdo ieškiklį matomas be pertrūkių. Galop išorinė vaizdo ieškiklio pusė padengta nuo pirštų atspaudų, dulkių ir kitų apnašų apsaugančia danga. Fotoaparate „ɑ 99 II“ naudojamas atvirkštinio apšvietimo viso kadro 42,4 mln. taškų raiškos vaizdo jutiklis „Exmor R CMOS“ išsiskiria dideliu jautrumu šviesai, mažu vaizdinio triukšmo lygiu, plačiu ISO reikšmių diapazonu nuo 100 iki 25600 (išplečiamas nuo 50 iki 102400). Naujasis „ɑ 99 II“ turi patobulintus elektronikos komponentus, užtikrinančius sklandų didelio duomenų srauto perdavimą ir įrašymą, naujos konstrukcijos fotoaparato užraktą ir vaizdo duomenų apdorojimo algoritmą „BIONZ X“. Tai leidžia iki galo išnaudoti fotoaparato raiškos galimybes, taip pat naudoti spartųjį iki 12 kadrų per sekundę fotografavimą su nuolatiniu autofokusavimu. Visos išvardytos naujojo „ɑ 99 II“ suteikia galimybę išgauti itin detalius kadrus, kuriuose galima tiksliai užfiksuoti net silpnoje šviesoje greitai judančius objektus. Be to, fotografas, atsižvelgdamas į situaciją, gali pasirinkti nuolatinio 8, 6 arba 4 kadrų per sekundę fotografavimo režimą, kurio rezultatas praktiškai nevėluojant perduodamas į ekraną. Penkių ašių optinio stabilizavimo sistema „SteadyShot INSIDE Image Stabilisation“ yra integruota į „ɑ 99 II“ korpusą. Ši sistema aptinka ir eliminuoja fotoaparato virpėjimą fotografuojant nedideliu atstumu arba priartinus vaizdą iš toli, taip pat prastesnio apšvietimo sąlygose, tai padeda išvengti neryškių ar išsiliejusių kadrų. Palyginti su ankstesniuoju modeliu, naujojo „ɑ 99 II“ korpusas yra 8 proc. mažesnis, pagamintas iš magnio lydinio, jis turi naujos formos laikiklį, lizdą dviem SD kortelėms ir kitus patobulinimus patogesniam valdymui. Visi mygtukai, valdymo ratukai ir jungtys yra apsaugoti nuo vandens ir dulkių, todėl šį fotoaparatą galima naudoti itin nepalankiomis oro ir aplinkos sąlygomis. Fotoaparatas „ɑ 99 II“ geba įrašinėti 4K raiškos vaizdą XAVC S formatu, vaizdo įrašymo kokybė siekia 100 Mbps. Fotoaparatas turi greitojo ir lėtojo vaizdo įrašymo režimus, taip pat profesionaliam vaizdo filmavimui skirtų funkcijų įskaitant kadrų profilius, laiko kodą, HDMI jungtį, spalvų redagavimo funkciją „S-Log“, režimą „zebra“. Šios funkcijos leidžia naująjį „ɑ 99 II“ kartu su kita profesionalia vaizdo įrašymo įranga. Naujasis „ɑ 99 II“ prekyboje turėtų pasirodyti lapkričio mėnesį, jo kaina siekia apie 3 600 eurų.