Pagrindiniu „priešu“ ji įvardino originaliąsias „Pringles“ traškučių pakuotes ir energetinio gėrimo „Lucozade Sport“ buteliukus, informuoja BBC. Ekspertai savo išvadas pagrindė tuo, kad, kuo daugiau įvairių medžiagų naudojama pakuotės gamyboje, tuo sunkiau perdirbimo įrangai atskirti jas vieną nuo kitos. Traškučių „Pringles“ cilindro formos pakuotę sudaro metalinis pagrindas, plastikinis dangelis, apsauginė metalinė plėvelė ir kartoninio cilindro folija. „Didžiausias priešas perdirbimui... „Pringles“ pakuotės - tikras košmaras, neįmanoma atskirti įvairių jų dalių“, - teigia asociacijos vadovas Simonas Ellinas. „Lucozade Sport“ buteliukų, pasak S. Elino, neatpažįsta kompiuteriai ir juos tenka rūšiuoti rankiniu būdu. Tarp kitų perdirbimo „priešų“ S. Elinas paminėjo purškiamųjų valiklių pakuotes, juodus plastikinius maisto padėklus, viskio butelius. Pasak britų ekspertų, lengviausiai perdirbami produktai - plastikinės pieno pakuotės, nes bendru britų pieno tiekėjų susitarimu visi plastikiniai pieno buteliai ir dangteliai gaminami iš to paties plastiko; skardinės su ištraukimo žiedu; japonų jogurto gėrimų pakuotės.