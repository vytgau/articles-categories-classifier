Ministerijos registruotose Administracinių nusižengimų kodekso pataisose numatyta, kad už kino filmų padarymą „viešai prieinamais kompiuterių tinklais – internete“ būtų numatytos 140–440 eurų baudos. Siūloma, kad pakeitimai įsigaliotų nuo kitų metų. Šiuo metu tokios baudos numatytos už filmų viešą rodymą, tiražavimą bei platinimą. Autorių teisių asociacija LATGA teismuose siekia, kad interneto tiekėjai būtų įpareigoti riboti prieigą prie Lietuvoje populiarios interneto svetainės linkomanija.net, skirtos filmų, muzikos ir kitos medžiagos atsisiuntimui. Ši, kaip ir kitos torrent tipo bylų dalijimosi svetainės, medžiagos pati neplatina, tačiau suteikia teisę gauti nuorodas bylų atsisiuntimui iš kitų vartotojų.