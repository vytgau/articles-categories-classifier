Sekmadienio naktį entuziastas Dustinas Dilworthas nufilmavo virš Detroito patekantį supermėnulį. D. Dilworthas naujienų agentūrai „Reuters“ pasakojo, kad nufilmuoti įspūdingo dydžio Mėnulio pilnatį planavo maždaug visą mėnesį. Galiausiai jis ryžosi tris valandas važiuoti iki Detroito ir įmažinti mėnulį virš Ambasadoriaus tilto bei „Renaissance“ centro. „Kai pagalvoji apie planavimui ir kelionei sugaištą laiką bei riziką, kad mėnulį gali užtemdyti debesys, tave užvaldo labai jaudinantys ir emocingi potyriai, kai mėnulis pakyla tiksliai toje vietoje, kur ir planavai“, - pasakojo jis. Supermėnuliai pasirodo tuomet, kai Mėnulis atsiduria arčiausiame Žemei taške. Taip sutapo, kad šį kartą tai buvo dar ir paskutinė Mėnulio pilnatis šiais metais.