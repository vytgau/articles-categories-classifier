Kinija ketvirtadienį paleido antrąją kosminę stotį, demonstruodama, kad jos kariškių remiama programa daros vis sudėtingesnė; šia programa siekiama ateityje išsiųsti misiją į Marsą. Modulį „Tiangong 2“ ketvirtadienį vakare iš Dziučiuano palydovų paleidimo centro Gobio dykumos pakraštyje šiaurės Kinijoje iškėlė raketa „Long March 7“. Raketos pakilimą 100 metrų atstumu mobiliuoju telefonu nufilmavo Kinijos valstybinės televizijos žurnalistas. Planuota kitą mėnesį paleisti erdvėlaivį „Shenzhou 11“ su dviem astronautais, kurie turėtų pereiti į kosminę stotį ir išbūti joje apie mėnesį. Kosminė stotis, kurios pavadinimas reiškia „Dangaus rūmai“, laikomas svarbiu pakopa misijai į Marsą išsiųsti šio dešimtmečio pabaigoje. „Tiangong 2“ bus panaudota „sistemų, astronautų vidutinės trukmės apsilankymų, taip pat degalų papildymo išbandymui“. Dar joje bus atliekami medicinos ir įvairių kosminių technologijų bandymai.