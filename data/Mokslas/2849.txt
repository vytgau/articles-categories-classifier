Visuomenė archeologų darbą įsivaizduoja maždaug taip: „Jie kažką kasa“. Kiek šis stereotipas tiksliai nusako archeologo būtį ir būvį? Kaip ir kuo gyvena šiandien praeities pėdsakų ieškotojų bendruomenė, padedanti mums įsivaizduoti seniausią mūsų protėvių istoriją? Ar XXI amžiuje jie vis dar turi šansų atrasti „kažką tokio“? O gal viską, kas įdomiausia, praeitis jau atidavė į archeologų rankas? Kaip archeologai vertina mūsų visuomenės santykį su paveldu? Ar mokame jį saugoti? Kas nutiko su Gedimino pilies kalnu? Ar tikrai jis gali nuvirsti į Vilnelę? Ką turėtume daryti, kad išvengtume tokio įvykių scenarijaus? Šiuos ir kitus klausimus pokalbio metu svarstė Vilniaus universiteto Istorijos fakulteto Archeologijos katedros vedėjas, profesorius Albinas Kuncevičius ir Istorijos teorijos bei kultūros istorijos katedros docentas Aurimas Švedas.