„iPhone X“ su 64 gigabaitų atmintimi savikaina sudaro 370 JAV dolerių (neįskaitant mokslinių tyrimų ir technologinės plėtros, surinkimo bei programinės įrangos kainos). O bazinio „iPhone 8“ modelio dalys kainuoja 255 JAV dolerius. Flagmaną nuo „iPhone 8“ skiria korpusas iš nerūdijančio plieno, veido atpažinimo sistema ir 5,8 colio įstrižainės OLED ekranas. Vien ekranas „Apple“ atsiėjo 110 JAV dolerių, tuo tarpu ankstesnio modelio ekranas kainavo 52,5 JAV dolerio. „iPhone X“ Jungtinių Valstijų parduotuvėse kainuoja nuo 999 JAV dolerių, o „iPhone 8“ – nuo 699 JAV dolerių.