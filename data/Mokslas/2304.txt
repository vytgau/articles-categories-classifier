„Sodros“ duomenimis, pagal vidutinį darbo užmokestį gegužės mėnesį trečioje vietoje tarp visų šalies įmonių ir organizacijų buvo „Hewlett Packard Vilnius“. 15 įmonės darbuotojų vidutiniškai uždirbo 11 615 eurų vidutinį atlyginimą neatskaičius mokesčių. Didesni vidutiniai atlyginimai buvo tik 9 darbuotojus turinčioje ir metalo gaminiai prekiaujančioje įmonėje „Prekybos Namai Bmz-Baltija” su 28 490 eurų vidutiniu atlyginimu ir 7 darbuotojus samdančioje energetikos įmonėje „4Energia“ su 17 096 eurų vidutiniu atlygiu. Ketvirtoje vietoje pagal atlyginimų vidurkį rikiavosi reklamos ir interneto paslaugų „Google Lithuania“ (9 948 eurai) turinti 6 darbuotojus. Šeštoje vietoje yra telekomunikacijų „Huawei Technologies (Vilnius)“ su 8 779 eurais vidutiniu atlygiu ir 24 darbuotojais. Septintoje buitinės technikos ir elektronikos „Samsung Electronics Lithuania“ su 8 458 eurais vidutiniu atlyginimu ir 20 darbuotojų. Aštuntoje vietoje Prancūzijos informacinių technologijų kompanijos „BULL SAS“ atstovybė „BULL Baltija“ su 8 389 eurų vidutiniu atlyginimu ir 7 darbuotojais. Aukštųjų technologijų įmonė „Eksma“ užima 12-ą vietą ir 11-ai darbuotojų moka vidutinį 7 745 eurų atlyginimą. Laboratorijų įrangos bendrovė „Analytical Solutions” turinti 5 darbuotojus užima 22 vietą pagal mokamų vidutinių atlyginimų dydį ir siekia 5 174 eurus. Lazerius gaminanti mokslinė – gamybinė firma „Šviesos konversija“ užima 25 vietą, nes 176 darbuotojams moką vidutinį 5 020 eurų atlyginimą. Pramonės įrenginių ir mokslinių tyrimų įmonė „Altechna R&D“ yra 26 vietoje, nes turi 19 darbuotojų ir jiems moka vidutinį 4 973 eurų atlyginimą. Laboratorijų, jų įrangos srityje dirbanti „Amgen Switzerland AG Vilniaus Filialas“ turi 8 darbuotojus, kurių vidutinis atlyginimas 4 847 eurai, įmonė užima 28 vietą. Į trisdešimtuką taip pat patenka automatizavimo srityje dirbanti „Phoenix Contact“: įmonė turi 11 darbuotojų, kurių vidutinis atlygis 4 768 eurai. Šiuo metu minimalus atlyginimas Lietuvoje neatskaičius mokesčių siekia 380 eurų, o vidutinis atlyginimas šiemet pirmą ketvirtį prieš mokesčius – 817,6 eurų.