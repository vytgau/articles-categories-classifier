Kad ši situacija pasikeistų Europos Taryba penktadienį pasirašė susitarimą su „Kaspersky Lab“ ir kitomis pasaulyje pirmaujančiomis technologijų bendrovėmis, kurios kartu įsipareigojo skatinti atvirą ir saugų internetą, rašoma pranešime spaudai. Strasbūre, per pirmąją „World Forum for Democracy“ ceremonijos dieną, Anton Shingarev, „Kaspersky Lab“ ryšių su visuomene viceprezidentas ir Europos Tarybos generalinis sekretorius Thorbjørn Jagland pasirašė susitarimą, kuriuo siekiama išplėsti žmogaus teisių apsaugą, demokratiją ir teisinius įstatymus internetinėje erdvėje. Kartu su „Kaspersky Lab“ susitarimą pasirašė ir atstovai iš septynių kitų pirmaujančių technologijų įmonių. Tai buvo „Apple“, „Deutsche Telekom“, „Facebook“, „Google“, „Microsoft“, „Orange“ ir „Telefónica“. Šešios pagrindinės technologijų asociacijos taip pat prisijungė prie šios sutarties: Kompiuterių ir ryšių pramonės asociacija (CCIA), „DIGITALEUROPE“, Skaitmeninis Europos SME Aljansas, Europos telekomunikacijų tinklo operatorių asociacija (ETNO), „GSMA“ ir suinteresuotoji šalis „Global Network Initiative“ (GNI). Partnerystės susitarimas yra vienas iš prioritetų, nustatytų 2016-2019 metų Europos Tarybos interneto valdymo strategijoje, kuria siekiama apsaugoti interneto vartotojus, kuriant internetinę demokratiją ir užtikrinant žmogaus teisių apsaugą internetinėje erdvėje. Siekdama įgyvendinti savo tikslus, ši grupė, kuri ateityje taip pat dirbs su kitais partneriais, sutiko bendradarbiauti keliose pagrindinėse srityse: Vaikų apsauga nuo seksualinio išnaudojimo ir prievartos Žodžio laisvė internete Teisė į privatumą ir asmens duomenų apsaugą Švietimas demokratiniams piliečiams Lyčių lygybė internete Pasipriešinimas elektroniniams nusikaltėliams ir terorizmui Kultūra ir skaitmeninimas A. Shingarev sakė: „Internetas, tai unikalus domenas – vieta, kurioje lankomės kiekvieną dieną. Mes skaitome naujienas ir socialinius tinklus, planuojame atostogas, apsiperkame ir naudojamės internetine bankininkyste, o taip kiekvieną dieną paliekame didelį skaitmeninį pėdsaką. Tačiau šioje unikalioje vietoje tūno daugybė grėsmių: kibernetiniai nusikaltėliai bando ją išnaudoti ir piktnaudžiauti, teroristai ją naudoja naujų asmenų užverbavimui, o vyriausybės užsiėmusios ją reguliuojant. Džiaugiamės galėdami bendradarbiauti su Europos Taryba ir šia plačia įtakingiausių organizacijų grupe, kartu siekiant užtikrinti saugų ir patikimą internetą, kad visi galėtume ir toliau mėgautis ramiu skaitmeniniu gyvenimu.“