„WingtraOne“ dronas yra kitokia bepilotė skraidyklė. Ji pakyla vertikaliai, bet tuomet pasvyra horizontaliai, kad skristų kaip lėktuvas su fiksuotais sparnais. Tai leidžia elektriniam dronui sutaupyti daugiau energijos. Jį sukūrė „Wingtra“ – „ETH Zurich“ įsteigta bendrovė. Kūrėjai sako, kad tai tobulas įrankis, galintis didžiulėje teritorijoje rinkti duomenis iš oro. Šis dronas maždaug per valandą gali nufotografuoti teritoriją, savo dydžiu prilygstančią 240 amerikietiškojo futbolo aikščių. Trimačiai vaizdai kruopščiai sujungiami. „Wingtra“ tikina, kad galima pažymėti ir priartinti net monetą, gulinčią ant žemės. Šią skraidyklę galima pritaikyti kalnakasybai, žvalgybai ar laukinės gyvūnijos apsaugai. Minėta bendrovė komercinę prekybą pradėjo 2017 metų pradžioje ir neseniai sulaukė papildomų 5,8 mln. dolerių investicijų, kad patenkintų paklausą 2018 metais.