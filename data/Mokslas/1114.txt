Jam pavyko užfiksuoti, kaip iš vamzdžio į vandens telkinį liejasi kraujas. Paaiškėjo, kad kraujas atkeliauja iš žuvies perdirbimo įmonės, esančios Britų Kolumbijoje Kanadoje. T. Campbellas keletą kartų nėrė po vandeniu, kad nufilmuotų šį kraupų reiškinį. Jis norėjo išsiaiškinti, kaip žuvies perdirbimo įmonė ir jos į aplinką išleidžiamos atliekos veikia ekosistemą, tačiau nesitikėjo išvysti tokio baisaus reginio. Antrą kartą T. Campbellas buvo priblokštas, kai sužinojo, kad leisti žuvų kraują į kanalą (angl. Discovery Passage channel) yra legalu, rašoma „The Business Insider“. Jis nusiuntė kraujo pavyzdžių mokslininkams ir šie nustatė, kad jis pilnas žarnyno kirmėlių ir viruso Piscine Reovirus. Šis virusas pavojingas žuvims, bet žmonių sveikatai žalos nedaro. Žuvies perdirbimo įmonė „Brown's Bay Packing“ informavo, kad prieš išleisdami kraują į vandens telkinį jį dezinfekuoja. Aplikosaugos aktyvistai tikina, kad tokios žuvies perdirbimo bendrovės turėtų nustoti teršti vandenis krauju. Jų manymu, kraują galima būtų panaudoti trąšų gamybai. T. Campbellas su bendraminčiais kreipėsi į Britų Kolumbijos valdžios institucijas, bet kol kas jokių priemonių imtąsi nebuvo.  Blood Water: B.C.’s Dirty Salmon Farming Secret from Tavish Campbell on Vimeo.