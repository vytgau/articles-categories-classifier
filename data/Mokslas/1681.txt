Naujasis švarkelis „Trucker Jacket with Jacquard“ daugiausia yra skirtas dviratininkams. Jo rankogalis yra pasiūtas iš specialaus žakardo, kuris belaidžiu ryšiu sinchronizuojasi su išmaniaisiais telefonais ir vykdo tam tikrą ribotą skaičių komandą perbraukant ar patapšnojus per jį. Kaip tai veikia galima pamatyti bendrovės paskelbtame įrašė „YouTube“ kanale. „Mes manome, kad tai nėra tik technologija jos pačios vardan. Tai yra realaus mūsų vartotojų poreikio patenkinimas“, – sakė „Levi Strauss“ viceprezidentas pasaulonėms produktų inovacijoms Paulas Dillingeris. „Šis drabužis leidžia dviratininkams važiuoti ir tuo pat metu atlikti kitų užduočių niekada nenuleidžiant akių nuo kelio“, – sakė jis. „Google“ inžinierius Ivanas Pupyrevas tinklaraštyje rašo, kad pirmiausia „tai yra švarkelis. Kaip ir įprastinį džinsinį švarkelį, jį galima skalbti, jis labai atsparus, sukurtas tai, kad jį apsivilkus būtų patogu važiuoti dviračiu ir jis šildys juos tiek važiuojant dviračiu, tiek ir nuo jo nulipus“. Inžinieriaus teigimu, švarkelis „atlieka tokias paprastas funkcijas, kaip muzikos paleidimas ar išjungimas ar gautų žinučių perskaitymas. Ir visa tai padaroma perbraukus ar patapšnojus per rankovę“. Švarkelio kaina – 350 JAV dolerių. Nuo trečiadienio jį bus galima nusipirkti atrinktose JAV parduotuvėse, o nuo spalio 2 d. – ir tinklalapyje „levi.com“. 