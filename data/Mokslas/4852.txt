Mažėjant kietųjų diskų paklausai „Seagate Technology“ pasistengė, kad jų naujus produktus, pagamintus Flash technologijų pagrindu, pastebėtų plačioji visuomenė, potencialūs klientai ir investuotojai. Parodos lankytojams buvo pasiūlyti išskirtinis eksponatas – pirmasis pasaulyje 60 terabaitų talpos PCI-E SSD kaupiklis su 10 Gb/s nuskaitymo sparta. Rekordinė duomenų saugykla (ankstesniu lyderiu buvo 15,36 TB talpos „Samsung PM1633a“) patalpinta į 3,5 colių formato korpusą, kaip ir pirmieji verslo klasės SSD. Prietaisas naudoja „Micron“ gamybos 3D PSC NAND Flash atminties mikroschemas ir vienintelį valdiklį – LSI/Seagate TT50761. Pastarasis palaiko ONFI lustus-komutatorius, viename SSD galinčius sujungti 1280 atminties mikroschemų. „Seagate 60TB SAS SSD“ turi dvi 12 GB/s SAS jungtis, pasižymi 1500/1000 MB/s nuoseklaus nuskaitymo/įrašymo greičiu, 150 000 IOPS ir 15 W energijos suvartojimu. „Seagate“ savo naujieną pristato kaip universalią saugyklą „šaltiems“ ir „karštiems“ duomenims. Ateityje planuojama pagaminti panašų 100 terabaitų talpos kaupiklį. 60 terabaitų SSD ketinama pradėti pardavinėti kitais metais. Parodoje gamintojas taip pat pademonstravo naujus „Seagate Nytro XP7200“ šeimos SSD su „PCI Express 3.0 x16“ sąsaja. Pristatyti 3,8 ir 7,7 TB talpos modeliai, skirti verslo klientams, kuriems serveriuose reikia maksimalaus našumo kaupiklių. Didžiausias duomenų nuskaitymo/įrašymo greitis lygus, atitinkamai, 10 ir 3,6 Gb/s, o IOPS operacijų skaičius nuskaitymo režimu siekia 940 000, įrašymo – 160 000. „Nytro XP7200“ suvartoja iki 26 vatų energijos ir reikalauja radiatoriaus. Šių kaupiklių konstrukcija labai paprasta: prie stačiakampės plokštės, naudojant PCI-E 3.0×4, prijungti keturi „M.2 SSD Nytro XM1440“, kurie sudaro 0 lygio RAID masyvą. Jų pagrindą sudaro eMLC atmintis, kuri, lyginant su MLC, atlaiko daugiau duomenų įrašymo-ištrynimo ciklų. Masinė „Seagate Nytro XP7200“ gamyba bus pradėta ketvirtajame šių metų ketvirtyje.