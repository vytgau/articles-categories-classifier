Kuprotųjų banginių migracijos kelyje šalia Kvynslando Gold Kousto pakrantės, galima sakyti, piko metas: mat didieji jūriniai žinduoliai, kaip ir kasmet, migruoja iš Antarktidos į Didžiojo barjerinio rifo vandenis. Šį įspūdingą reginį atidžiai stebi mokslininko Jan-Olafas Meynecke iš Grifito universiteto komanda. Mokslinės ekspedicijos tikslas – surinkti banginių išpurškiamos vandens čiurkšlės mėginių, kuriuose esama gleivių priemaišų. 30 tūkst. kilogramų sveriančio jūrinio žinduolio gleivių mėginių rinkimas – gana sudėtinga užduotis. Ją atliekantys mokslininkai į pagalbą pasitelkia nedidelius bepiločius skraidančius aparatus. Šių neįprastų atliekamų tyrimų tikslas – išsiaiškinti, ar kuprotųjų banginių rūšiai nekyla išnykimo grėsmių. Kai septintajame dešimtmetyje buvo uždrausta banginių medžioklė komerciniais tikslais, jų populiacija nuo 500 gyvūnų išaugo iki 20 tūkstančių.