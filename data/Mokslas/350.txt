„Praleidus bent šiek tiek laiko su „iPhone X“, pažangiausių įrenginių sąrašuose tenka apkeisti vietomis ir naujausius „Apple“ gaminius“, – tikina technologijomis besidomintis žurnalistas Antonio Villas-Boas. Jis sudarė geriausių pasaulyje išmaniųjų telefonų dvidešimtuką: 20. BlackBerry KeyOne 19. Motorola Moto G5 Plus and G5S Plus 18. Motorola Moto Z2 Force 17. Apple iPhone SE/6S/6S Plus 16. HTC U11 15. LG G6 14. Essential Phone 13. Samsung Galaxy S8 and S8 Plus 12. Apple iPhone 7 and iPhone 7 Plus 11. Razer Phone 10. Huawei Mate 10 Pro „Mate 10 Pro“ serijos telefonai yra dailaus, per daug neišsiskiriančio dizaino. Jie atsparūs vandeniui, yra maitinami 4 000 mAh talpos akumuliatoriumi, juose sumontuota dviejų objektyvų kamera. Šios versijos modeliuose sumontuotas „Kirin 970“ procesorius, papildytas vadinamojo dirbtinio neuroninio tinklo funkcija, arba NPU (angl. – Neural-network Processing Unit). Veikiant NPU telefonas tarsi perpranta naudotojo įpročius ir ilgainiui sugeba atitinkamai pakoreguoti savo veikimą, todėl, pavyzdžiui, sureguliavus akumuliatoriaus įkrovos naudojimą, pavyksta užtikrinti įrenginio patogumą ir efektyvumą. Turint omeny, kokia talpa išsiskiria „Mate 10 Pro“ akumuliatorius, galima sakyti, kad NPU teikia neįtikėtinai ilgai trunkantį jo veikimą. 9. Samsung Galaxy Note 8 „Note 8“ galima pagrįstai pavadinti įrenginiu, į kurį įtrauktos visos optimaliausios „Galaxy S“ ir „Galaxy Note“ serijų telefonų funkcijos. Didžiausio dėmesio vertos šio modelio charakteristikos – nepriekaištingas dizainas, itin plonas ekraną juosiantis rėmelis, kokybiškai vaizdą atkuriantis ekranas, spartus veikimas, dviejų objektyvų kamera ir galimybė naudoti rašiklį. 8. OnePlus 5T Jei norite įsigyti išties vertingą gaminį, galite nedvejodami rinktis „OnePlus 5T“. Šis „Android“ operacinės sistemos pagrindu veikiantis įrenginys turi tiek vietos atmintyje, kiek nerasite nė viename lig šiol naudotame išmaniajame telefone. Ši jo savybė, savaime suprantama, užtikrina kuo puikiausią veikimą. Verta paminėti ir „OnePlus 5T“ kamerą, ypač puikiai veikiančią portreto režimu, ir kokybe bemaž nenusileidžiančią „iPhone X“ bei „Google Pixel 2“ modeliuose esančioms kameroms. Visgi didžiausiu „OnePlus 5T“ privalumu reikėtų laikyti beveik visiškai gamintojo konfigūraciją atitinkančią operacinę sistemą. 7. Google Pixel 2 „Pixel 2“ gal ir nėra pats gražiausias „Android“ pagrindu veikiantis telefonas, tačiau jis turi slaptą ginklą, padedantį išsikovoti deramą vietą nuožmioje konkurencinėje kovoje. Kalbame, žinoma, apie naujausią ir jokiomis pašalinėmis funkcijomis nepapildytą operacinės sistemos versiją. Ideali, nė kiek nepakoreguota konfigūracija užtikrina optimalų veikimą. Šiuo požiūriu „Google Pixel 2“ yra pranešesnis ne tik už kitus „Android“ telefonus, bet ir už konkurentus „Samsung Galaxy S“ ir LG siūlomą G seriją. Kadangi „Pixel 2“ veikianti „Android“ yra nemodifikuota, naudotojai gali be vargo įdiegti visus „Google“ išleidžiamus naujinius, vos tik šie pasirodo. „Pixel 2“ viršenybę kitų telefonų atžvilgiu garantuoja ir tokios priemonės kaip atvaizdų kokybę užtikrinanti kamera, puikiai veikiančios funkcijos ir ypač ilgai neišsenkantis akumuliatorius. Kitaip nei jo pirmtakas, „Pixel 2“ yra atsparus vandeniui. Visgi vienu atžvilgiu „Pixel 2“ pirmajam „Pixel“ neprilygsta. Pastarasis buvo įvertintas geriau nei beveik tuo pat metu pasirodęs „iPhone 7“. O štai „Pixel 2“ už „iPhone 8“, kaip paaiškėjo, prastesnis. Taip yra todėl, kad „iPhone 8“, kitaip nei „Pixel 2“, teikia belaidžio įkrovimo galimybę, be to, prie jo pridedamos ausinės. „Pixel 2“, deja, nei vieno, nei kito pasiūlyti negali. 6. Google Pixel 2 XL „Pixel 2 XL“ veikiančios priemonės ir funkcijos beveik nesiskiria nuo tų, kuriomis galima mėgautis naudojant „Pixel 2“. Tačiau naujasis modelis yra didesnis, todėl ir jo ekranas platesnis. Išvaizda taip pat šiek tiek patobulinta. „Pixel 2 XL“ nėra pats gražiausias „Android“ telefonas, tačiau siauras ekrano apvadas suteikia grakštumo įspūdį, todėl įrenginys atrodo subtilesnis ir dailesnis už mažesnįjį savo pirmtaką, taip pat už pernai pasirodžiusius modelius. 5. Apple iPhone 8 „iPhone 8“ akį traukia dailiai atrodančiu stiklo ir metalo korpusu, jame sumontuota ypač kokybiška kamera, o jo veikimas tiesiog neprilygstamas. Tai pirmas „Apple“ modelis, teikiantis spartaus belaidžio įkrovimo galimybę. Nors „Android“ telefonų kūrėjai apie tai pagalvojo gana seniai, „iPhone“ modelių atveju tai galima pavadinti naujove. 4. Apple iPhone X Dizaino ir funkcionalumo požiūriu „iPhone X“ galima laikyti akivaizdžiausiu „Apple“ pažangos įrodymu. Vis dėlto keletą trūkumų šis telefonas turi. Bene didžiausias – ne mažiau kaip tūkstantį dolerių siekianti kaina. Abejonių kelia ir veido atpažinimo funkcija „Face ID“, skirta telefonui atrakinti. Atsarginio piršto atspaudų skaitytuvo čia taip pat nėra. Nors „Face ID“ sistema nuvilia ne visus, mokėti tokią sumą už šį išmanųjį telefoną sutinka toli gražu ne kiekvienas. 3. Apple iPhone 8 Plus „iPhone 8 Plus“, kurio kaina prasideda nuo 800 dolerių, iš esmės nelabai skiriasi nuo visą tūkstantį kainuojančio „iPhone X“. Jame taip pat yra dviejų objektyvų kamera, o ir veikia jis ne prasčiau. Negalėsite pasinaudoti nebent „Face ID“ funkcija. Dizainas taip pat nelabai naujoviškas. Žinoma, ir „iPhone X“ OLED ekranas – tobulesnis. Nepaisant šiokių tokių pranašumų, „iPhone X“ vis tiek nevertas tos sumos, kurios už jį reikalaujama. „Android“ įrenginiuose OLED ekranai montuojami ne pirmus metus, bet jų kaina iki keturženklio skaičiaus neišaugdavo. Vietoj „Face ID“ „The iPhone 8“ gamintojai siūlo naudoti pirštų atspaudų skaitytuvą. Į „Face ID“ integruotos „Animoji“ funkcijos telefone „iPhone 8 Plus“, žinoma, nėra, tačiau argi dėl „iPhone X“ veikiančios „Animoji“ verta tiek primokėti? 2. Samsung Galaxy S9 „Galaxy S9“ – neabejotinai geresnis pasirinkimas nei „iPhone 8“ arba „iPhone X“. „Galaxy S9“ išsiskiria begale naudingų funkcijų, jame sumontuota ypač universali kamera, nepamainoma fotografuojant ne tik gerai apšviestus, bet prieblandoje skendinčius objektus. Vienas iš naujausių „Samsung“ modelių džiugina dailiu dizainu ir stabiliu veikimu. „Samsung Galaxy S9“ telefonas nenuvils ir todėl, kad pašalinus konkrečias ankstesniam modeliui būdingas veido / akies atpažinimo triktis, telefonas tapo kone tobulas. 1. Samsung Galaxy S9 Plus „Galaxy S9 Plus“ iš esmės tėra didesnė „Galaxy S9“ versija, be to, jame veikia dviejų objektyvų kamera. Įsidėmėtina, kad antrasis objektyvas leidžia 2 kartus optiškai priartinti fiksuojamus objektus. „Plus“ modeliuose yra daugiau laisvosios prieigos atminties (RAM), todėl ir jo funkcijos spartesnės nei S9. Rinktis šį telefoną verta ir dėl to, kad už jį neteks mokėti keturženklės sumos, kaip kad už „iPhone X“, tad jei ieškote aukščiausios kokybės daugiafunkcio įrenginio, galite nė neabejoti, kad pasirinkę „Galaxy S9 Plus“ tikrai neprašausite.