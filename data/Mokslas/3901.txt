Norint išvysti Šiaurės pašvaistę, nebūtina vykti už poliarinio rato. Menininkas iš Šveicarijos Danas Ackeris rado būdą, kaip tokį grožį sukurti Lozanos danguje. Iliuzija sukuriama pasitelkus galingus lazerių spindulius, kurie skrodžia dirbtinius debesis, teigia instaliacijos autorius. Priklausomai nuo dydžio, šviesos ir rūko tankio piešinys danguje atrodo vis kitaip. Instaliacija pasigrožėti nuo lapkričio pradžios galima virš Šveicarijos politechnikos mokyklos. Anot menininko, jis ketina su ja apkeliauti visą pasaulį.