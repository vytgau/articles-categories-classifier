Kartais leonidų lietūs būna įspūdingiausi per visus metus ir pasiekia daugiau nei 50 tūkstančių meteorų per valandą. Šiemet jų numatoma gerokai mažiau – 10-20 per valandą, bet vis tiek reginys gali būti labai gražus. Meteorų lietus stipriausias bus lapkričio 17-osios naktį. Taigi penktadienį, po savaitės darbų, galite pasigrožėti natūraliu šviesų šou. Lietaus pavadinimas žymi, kad meteorai atrodys atskrendą iš Liūto žvaigždyno pusės. Liūtas yra maždaug ketvirčiu dangaus skliauto žemiau Didžiųjų Grįžulo ratų, taigi surasti jį neturėtų būti labai sudėtinga. Be to, meteorai gali būti matomi visame dangaus skliaute. Leonidai yra greičiausiai įskriejantys į atmosferą meteorai (70 km/s), todėl paprastai jie būna ryškūs ir neretai pažeria nepaprastai ryškių meteorų – bolidų. Gero žiūrėjimo!