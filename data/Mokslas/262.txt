Vartotojui pasirinkus, kurioms žiedadulkėms jis alergiškas, programėlė „Pasyfo“ rodo, kokia alergijos rizika yra konkrečiame šalies mieste tą valandą, pateikiama informacija ir apie oro kokybę. Be to, programėlėje žmonės gali pildyti žiedadulkių dienoraštį, jame pažymėdami savo sveikatos būklę, alergijos simptomus ir taikomą gydymą. Specialiame žemėlapyje galima matyti ir prognozuojamą žiedadulkių paplitimą bei kiekį visoje Europoje. Alergiškiems žmonėms skirtą programėlę sukūrė Šiaulių universiteto mokslininkai su kolegomis iš Latvijos, Suomijos ir Austrijos. Specialistai sako, kad Lietuvoje jau gausėja alksnių žiedadulkių, be to, vėjas jų atneša ir iš kitų šalių.