Neatidėliotinų sandorių bitkoino kaina, šeštadienį pasiekusi maždaug 17,135 tūkst. JAV dolerių, nuo pirmadienio prekybos sesijos pradžios smuko apytikriai 2 proc. iki maždaug 15,8 tūkst. JAV dolerių, rašo agentūra „MarketWatch“. Sausio mėnesio ateities sandorių bitkoino kaina CME biržoje nuo penktadienio prekybos sesijos pabaigos sumažėjo 4,5 proc. iki 15,875 tūkst. JAV dolerių. CBOE biržoje kriptovaliuta kainuoja apie 15,96 tūkst. JAV dolerių. Pinga ir kita kriptovaliuta – „Ripple“ monetos, kurių kaina praėjusią savaitę vienu metu buvo pašokusi 150 procentų. Tyrimų svetainės „ConMarketcap.com“ duomenimis, pirmadienio ryte šios skaitmeninės valiutos moneta kainavo 2,62 JAV dolerio.