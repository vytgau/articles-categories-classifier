„Gal aš dar ne visai su juo moku elgtis, bet, manau, kad jis naudoti seneliams yra neblogas. Man iškilo vienintelė problema: kai skambina, neparodo vardo, kas skambina, nors adresatus esu įsivedęs su vardais. Žinote, aš numerių keletą atsimenu, bet ne visus, tad kai skambina kiti, man reikia pagalvoti, kas tai galėtų būti“, - kalbėjo Vytautas. Pašnekovas sako, kad telefonu naudojasi paprastai 3-4 dienas, kol jį vėl reikia pakrauti. „Pastarąsias 4 dienas nedaug šnekėjau, bet dabar jau rodo vieną padalėlę, baigia išsikrauti. Kol naujas, telefoną įkraunu kaip priklauso: sulaukiu, kol išsikraus visiškai, po to pilnai įkraunu. Man atrodo, kad telefonas galėtų laikyti ir ilgiau. Pas mane buvo „Nokia“, kuriai apie 10 metų, ji irgi dar laiko 3 dienas“, - kalbėjo jis. Vytautas sako, kad telefonu kalba trumpai, mėgsta bendrauti konkrečiai, trumpųjų SMS žinučių nerašo. „Patogu, kad telefono mygtukų skaičiai dideli, mobilusis skamba garsiai, girdisi gerai, lengvai valdomas įrenginys ir tai man patinka“, - kalbėjo pašnekovas. Jis sako, kad turi ir „Nokia“, kurią naudoja jau ne vienerius metus. „Nokia“ man padovanojo dukra, kai nusipirko kitą telefoną, bet „Nokia“ mygtukai mažesni, - dėstė Vytautas. - Bet aš jau „Nokia“ padėjau į šalį, nes jos ekranas labai nusitrynė, sunkiai matėsi. Apie 10 metų ji atidirbo, visai nemažai.“ Telefonas „eSTAR“ senjorui buvo padovanotas, nes įrenginių gamintojas „eSTAR“, „Maltiečiai“ ir „Sidabrine linija“ vykdo kampaniją, skirtą paskatinti vyresnius žmones daugiau bendrauti. Kampanijos metu senjorams, gyvenantiems atokiose vietovėse, dalinami specialiai jiems pritaikyti telefonai bei „Sidabrinės linijos“ informacija. Šie telefonai turi didesnius mygtukus, SOS mygtuką, padidintą telefono garsumą, didesnį šriftą ir kitas funkcijas. Šio telefono kaina prekyboje siekia 29,99 eurus. „eSTAR" rinkodaros vadovė Monika Kavaliauskaitė paaiškino, kad skambučio metu adresatas rodomas, jei telefono numeris įvedamas pilnai. „Telefonas atpažįsta prie telefono numerio priskirtą vardą, jei telefono numeriai įvesti pilnai – t.y. su +370 kodu. Kadangi telefono numeris greičiausiai buvo įvestas naudojant pradžią 86, o operatorius jį automatiškai pakeičia į +370, telefonas neatpažįsta siuntėjo", – aiškina M. Kavaliauskaitė. „Aišku, jei reiktų pasirinkti, ką pirkti, galbūt rinkčiausi „Nokia“, bet gavau dovanų ir man gerai, nesu išrankus“, - pasidžiaugė Vytautas.  Telefono funkcijos: SOS funkcija, automatiškai įdiegta visuose telefonuose: paspaudžius ir palaikius nugarėlėje esantį mygtuką, automatiškai skambinama 112 numeriu ir įsijungia garsiakalbis. Numeriu yra skambinama 3 kartus, kol atsiliepiama. Einant per „Meniu“ į SOS funkciją, galima įsivesti iki 5 numerių, kuriais telefonas skambins palaikius SOS mygtuką. Skambinama į kiekvieną numerį iki pirmo atsiliepto ir išsiunčiama žinutė „Padėk man!”. Jei niekas neatsiliepia, skambučių ratas į visus įvestus numerius kartojamas 3 kartus. Yra funkciją, kad renkant numerį skaičiai būtų sakomi garsiai. Telefonas turi didelius mygtukus, ekrane rodomi dideli skaičiai, iš anksto yra nustatytas didesnis garsas. Paspaudus ir palaikius mygtuką 0 įsijungia mini prožektorius. Pakrauti telefoną galima per specialų stovelį, kurį galima visada laikyti toje pačioje vietoje.