Pranešime žiniasklaidai tvirtinama, kad konferencijoje vyks dronų – padavėjų premjera Europoje, sėkmės istorijos iš vizionierių lūpų, e-verslų vilkai, besidalinantys patirtimi ir Gineso pasaulio rekordas – didžiausia programavimo pamoka. Renginyje, planuojama, dalyvaus 10 tūkstančių dalyvių – moksleivių, studentų, profesionalų, verslininkų, viešojo sektoriaus atstovų – iš Lietuvos ir užsienio. #SWITCH! yra nemokamas. Užprogramuota sėkmė jaunimui Jaunimo dalis konferencijoje yra kupina įkvepiančių istorijų, plačių užmojų ir padrąsinimo Lietuvos jaunimui sieti savo ateitį su skaitmeniniu pasauliu. „Kiekvienas Lietuvos jaunas žmogus gali būti sėkmingas. Reikia tik rasti tą sritį, kurioje jo veikla būtų užprogramuota sėkmei. Esu įsitikinęs, kad artima pažintis su technologijomis, inovacijų supratimas, mokėjimas jas valdyti gali būti kodu, padėsiančiu rasti vietą skaitmeninėje ateityje“, – sako Europos Parlamento narys, #SWITCH! sumanytojas ir rengėjas Antanas Guoga. Ar mėnulyje gali išlikti gyvybė? Kodėl verta nenuleisti rankų siekiant savo tikslų ir svajonių? Kaip mokytis žaidžiant? Kada vairuosime skraidančius automobilius? Kaip atrodys skaitmeninio amžiaus bankai? Kaip pradėti savo startuolio veiklą? Ar įmanoma dar mokykloje pradėti verslą? Į šiuos ir kitus klausimus atsakys ir savo įkvepiančia patirtimi dalinsis Jaunimo dalies pranešėjai: garsieji Radistai, A. Guoga, Emonas Šabonas, projekto „Lietuva mėnulyje“ vadovas, Artūras Rumiancevas, „Game On“ komandos narys ir kiti į skaitmenines veiklas pasinėrę profesionalai. Jaunimui taip pat bus skirta „Cool&Crazy“ zona, kur virtualią realybę, dronų, 3D spausdintuvų, robotų galimybes ir daugelį kitų technikos inovacijų galės išbandyti kiekvienas dalyvis. Jaunimas taip pat kviečiamas dalyvauti specialiai #SWITCH! „Nasdaq“ sukurtme virtualiame investiciniame žaidime „Nasdaq Baltic Stocket“. Žaidimo metu dalyviai galės greitai ir paprastai, o svarbiausia, be rizikos susipažinti su investavimu. Abi #SWITCH! dienas vyks ir „Adform“ Hakatonas, kuriame kviečiami dalyvauti ir e-verslų entuziastai, ir visi, norintys išbandyti savo jėgas kuriant skaitmeninį verslą. Šiemet „Adform“ Hakatono užduotis sukurti verslo idėją, susijusią su e-mokymu. Vienu esminių šiemetinio #SWITCH! Jaunimo dalies akcentu taps Gineso pasaulio rekordo siekimas. Tikimas, kad į LITEXPO susirinkę vaikai, drauge mokydamiesi programuoti, pasieks pasaulio rekordą – Didžiausią programavimo pamoką pasaulyje. „Siųskime žinutę pasauliui – Lietuva yra pasiruošusi skaitmeniniam amžiui. Turime įgūdžių, energijos, žmonių, galinčių būti ne tik technologijų vartotojais, bet ir kūrėjais“, – įsitikinęs A. Guoga. Išmanus verslas išmaniose valstybėse Profesionalų dalyje – vizionieriai, sėkmingiausių skaitmeninio verslo kompanijų vadovai ir aukšto lygmens ES bei Lietuvos ekspertai apžvelgs Europos ir pasaulio IRT tendencijas. Vyks praktiniai mokymai orientuoti į verslą, siekiantį sėkmingai augti skaitmeniniame pasaulyje. „Matome sėkmingų proveržio pavyzdžių kitose šalyse, žinome daug ambicingų, tačiau emigravusių talentų. Turime nepaprastai įdomių ir inovatyvių, bet kol kas tik siaurose rinkose dirbančių šalies bendrovių. Pasinaudoję skaitmeninės rinkos globaliomis galimybės, jos galėtų ne tik atsiriekti liūto dalį savo srityje. Noriu padėti veržliam Lietuvos verslui dar stipriau prisidėti prie šalies ekonomikos augimo, sukurti aukštos kvalifikacijos naujas darbo vietas Lietuvoje, parsivilioti šalies talentus dirbti čia“, – #SWITCH! renginio siekiais dalijosi jo iniciatorius. Kaip mažai valstybei laimėti skaitmeninėje rinkoje, kaip tai padarė Singapūras? Kaip Didžioji Britanija iš industrinės galiūnės tapo pasauliniu technologijų centru ir kokios pamokos svarbios mums? Kokiose mokslinių tyrimų, verslo srityse lietuviai gali pasitelkti dronus? Ko imtis Europai, Lietuvai, siekiant lyderystės sparčiai augančioje programėlių ekonomikoje? Ar bitkoinai taps naujos kartos eurais ar doleriais? Kur Europos strateginių investicijų fondo (EFSI) lėšas investuoja kitos šalys ir kaip Lietuvos verslui jomis pasinaudoti? Kaip technologijos keičia religijos praktikavimo tradicijas ir kodėl malda aktuali „Facebook“ kartai? Šiuos ir kitus iššūkius pirmąją #SWITCH! profesionalų dieną kartu su europarlamentaru Antanu Guoga aptars galingiausios Europoje, technologijų kompanijas vienijančios organizacijos „techUK“ vienas iš vadovų narių Antony Walker, pirmą kartą į Lietuvą su verslo misija atvyksiančios bendrovės „Facebook“ pardavimų vadovė Rytų ir Vidurio Europai bei Rusijai Anna-Maria Treneva, pirmąjį pasaulinį dronų-padavėjų pristatymą organizavusio Singapūro startuolio „Infinium Robotics“ vadovas Junyang Woon, kiti tarptautinių skaitmeninių verslų vadovai, ekspertai iš Europos Komisijos. Antrąją #SWITCH! profesionalų programos dieną vyks „Infobalt“ asociacijos „#SWITCH! Startup Pitching Session“, kurioje startuoliai varžysis dėl piniginio prizo, naujų investicijų, pristatydami savo verslą tarptautiniams investuotojams ir žiniasklaidos atstovams. Modernių technologijų ir verslumo renginys #SWITCH! visiems dalyviams yra nemokamas. Organizatoriai prisideda ir prie moksleivių, atvykstančių iš visos Lietuvos, kelionės išlaidų bei maitinimo. Tai reiškia, kad į Vilnių rugsėjo 8 – 9 d., atvyks beveik 200 autobusų, vežančių moksleivius, dar dalis moksleivių į #SWITCH! keliaus traukiniais su 50 proc. nuolaida. Kad tokio masto renginys būtų įgyvendintas, neprašant mokesčio iš jo dalyvių, įmanoma tik partnerių ir rėmėjų pagalba. Prie renginio organizavimo prisidėjo pagrindiniai patneriai: „Swedbank“, „Google“, o taip pat kiti rėmėjai: „Alegro“, „Atea“, A. Guogos paramos fondas, „King“, „Nasdaq“, „Lietuvos geležinkeliai“, „Nestle“, „Akvilė“, „Coffee Inn“, „NOD Baltic“, „ACC“, „Comfort Hotel“ ir daugelis kitų įmonių bei organizacijų. Partnerių ir rėmėjų dėka renginys tapo prieinamas gausiam skaičiui jaunimo ir profesionalų iš visos Lietuvos.