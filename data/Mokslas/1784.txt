Kada bus pristatytas naujasis „iPhone“? Pristatymas prasidės šiandien, rugsėjo 12 d. 20:00 val. Lietuvos laiku. Pirmą kartą istorijoje įrenginiai bus pristatyti naujojoje „Apple Park“ būstinėje, „Styvo Džobso teatre“.  Kaip „Apple“ pavadino naujus išmaniuosius? „iPhone 8“, „iPhone 8 Plus“ ir „iPhone X“. „iPhone X“ ( X – romėniškas 10) nebus panašus į savo pirmtakus. Manoma, kad jo ekranas užims praktiškai visą priekinio skydelio dalį. Neturėsime „iPhone 7s“? „Apple“ praleidžia vieną telefono kartą jubiliejinio „iPhone“ garbei. Šiais metais sukanka 10 metų nuo pirmojo „iPhone“ pristatymo. Taigi jokių „s“ modelių šiais metais. Kas bus su „Home“ mygtuku? Jį pakeis toks sprendimas, koks yra „iPad“ įrenginiuose. Įjungti „Siri“ ir „Apple Pay“ galima bus ilgu ir dvigubu įjungimo mygtuko paspaudimu. Ar bus „Touch ID“? Sistema neprašys pridėti piršto prie klavišo, o šiek tiek papozuoti. Prognozuojama, kad bus pristatytas „Face ID“. Iš pavadinimo galima spręsti, kad tai bus veido atpažinimo technologija. Teoriškai naujasis jutiklis turėtų būti saugesnis nei „Touch ID“, nes analizuos daugiau informacijos. Kokie tikėtini pagrindiniai „iPhone X“ parametrai? Ekranas: 5.8 col., 2436 х 1125 pikselių, OLED, „True Tone technologija“ ; Procesorius: 6 branduolių A11 RAM atmintis: 3 GB; Vidinė atmintis: 128/256/512 GB; Ypatybės: bevielis įkrovimas. Kokios „iOS“ galimybės naujuose „iPhone“? Galimybė reikšti emocijas bei siųsti jaustukus naudojant animuotus paveiksliukus. Filmuoti 4K raiška su 24 ir 60 kadrų per sekundę sparta. Fotografuojant portretus galimybė prisitaikyti prie apšvietimo sąlygų. Kokios „iPhone 8“ ypatybės? Stiklinis korpusas, juos kaip ir „iPhone X“ galima bus įkrauti bevieliu būdu. Taip pat prognozuojama, kad atsiras naujas spalvinis variantas: bronzinės-rausvos spalvos modelis „Blush Gold“. Ką dar antradienį pristatys „Apple“? „iPod touch“ (tikėtina su veido atpažinimo sistema) „Apple Watch series 3“ (bus pridėtas LTE modulis) „Apple TV 5“ (atsiras 4K ir HDR palaikymas) Naujas „AirPods“ ausines (su įkrovimo indikatoriumi išorinėje pusėje)