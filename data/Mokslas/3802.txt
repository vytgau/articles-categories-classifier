Trečiadienį, gruodžio 28 d., Šanchajuje pradėjo darbą pirmasis išmaniosiomis technologijomis pagrįstas suvirinimo cechas. Keturi jame sumontuoti robotai pradėjo virinti didžiulio suskystintas gamtines dujas (SGD) gabenančio tanklaivio siūles. Pirmasis užsakymas buvo gautas iš Australijos. Pagal pateiktą projektą numatoma pastatyti tanklaivį, kuriuo būtų galima gabenti net 172 tūkst. kubinių metrų suskystintų gamtinių dujų. 54 metrų ilgio ir 11 metrų pločio gamybos linija porą mėnesių buvo testuojama ir tik tada paleista. Kitaip nei rankomis suvirintos siūlės, robotų suvirinti gaminiai geriau atrodo ir yra kokybiškesni. Tiesa, automatizuotos gamybos kaštai yra didesni, bet įmonės vadovas sako, kad ilgainiui jie atsipirks. Prieš dvi savaites suvirinimo operacijas atliekančius robotus pristačiusi bendrovė buvo įvertinta už aukštus pasiekimus pramonės srityje. Tai pirmas kartas kai tokį apdovanojimą pelno laivų statybos įmonė.