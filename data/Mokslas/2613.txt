Šalies valdžia jau anksčiau skundėsi interneto kompanijomis, neva jos per daug nesistengia, kad savo platformose užblokuotų komunikaciją tarp įvairių ekstremistų bei ieškomų kovotojų. „Svarstysime įvairias galimybes. Matėme, kad vokiečiai ėmė taikyti baudas, mes tiksliai nežinome, ar tai veiks, bet turime visą eilę galimų priemonių didinti spaudimą kompanijoms“, - kalbėjo B. Wallace'as. „Manome, kad jie turi reikiamų technologijų ir sugebėjimų, jog pakeistų savo naudojamus algoritmus“, - pridėjo ministras. Jis taip pat teigė, kad su kai kuriomis kompanijomis šiuo klausimu tartis yra „gana nelengva“, bet kitos, anot jo, rodo pastangas.