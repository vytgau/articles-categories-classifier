Nemažai išmaniųjų telefonų savininkų yra susidūrę su tokia situacija: telefonas nukrito ir stiklinis jo ekranas sudužo. Prietaisą tenka atiduoti remontuoti, nes pažeistas ekranas trukdo juo naudotis. Japonijos mokslininkai nusprendė išspręsti šią problemą. Jie sukūrė stiklą, kuris gali atstatyti savo struktūrą. Ši medžiaga sudaryta iš sintetinių polimerų ir norint sujungti fragmentus į vieną visumą, pakanka juos sudėti ir suspausti. Šią savybė mokslininkai atrado kurdami naujo tipo klijus. Todėl jiems kilo mintis pabandyti iš šios medžiagos išlieti stiklą. Praėjus kelioms minutėms nuo buvusios struktūros atstatymo proceso pradžios matyti, kad stiklo fragmentai jau sulipo tarpusavyje. Pasak mokslininkų, regeneracijos procesas užima apie šešias valandas, per kurias medžiaga grįžta į savo pradinį būvį – ji jau gali išlaikyti pilnavertes apkrovas.