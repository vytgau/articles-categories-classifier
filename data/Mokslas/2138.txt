Kitas „Microsoft“ programinės įrangos „Windows 10“ atnaujinimas, planuojamas rudenį bus diegiamas su daugybe naujovių. Tačiau viena iš įprastų ir pažįstamų programų baigs savo dienas, tai - „Microsoft Paint“. Ši programa „Windows“ pasirodė kartu su pirmąją jos versija 1.0 dar 1985-aisiais. Ši programa tapo vienu pirmųjų grafikos redagavimo įrankiu ir tapo esmine „Windows“ dalimi. Tiesa, primenama, kad „Microsoft Paint“ iki 1998-ųjų negalėjo išsaugoti paveikslėlių JPEG formatu, rašo theguardian.com. Šiais metais, kartu su „Windows 10“ atnaujinimu, išleistu balandį, „Microsoft“ pristatė naująją programą „Paint 3D“, kuri yra programų pakete kartu su tradiciniu „Paint“. Tačiau tai nėra tradicinio „Paint“ atnaujinimas. Dabar „Microsoft“ pranešė, kad kartu su „Outlook Express“, „Reader“ programėle ir „Reading list“, „Microsoft Paint“ bus dar vienas „Microsoft“ sprendimas, kuriuo netrukus bus atsisakyta. Kada tiksliai bus atsisakyta „Microsoft Paint“ nėra aišku, kol kas nėra paskelbta ir tiksli „Windows 10“ rudeninio atnaujinimo data. Nepaisant to, ar vartotojai švęs ar liūdės dėl šios programėlės pašalinimo, tai bus istorinis sprendimas, kai „Windows“ atsisakys vienos ilgiausiai veikiančios programėlės.