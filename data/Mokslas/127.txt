Dabar Gatesas gyvena ramų ir užtikrintą gyvenimą, bet jauniems verslininkams turi labai svarbų patarimą – į jį būtina įsiklausyti, jei norite pakeisti pasaulį ir pasiekti didžiulės sėkmės. Billas Gatesas iki šiol labai domisi technologijomis. Jis taip pat didžiulį dėmesį skiria švietimui – per savo fondą stengiasi užtikrinti, kad mokyklos būtų pasiekiamos ir vargingų šalių vaikams. Žmonės dažnai klaidingai interpretuoja Gateso sprendimą palikti Harvardą. Taip, jis metė mokslus, tačiau ne šis sprendimas jam garantavo sėkmę. Nereikėtų pamiršti, kad mesdamas studijas Gatesas jau, galima sakyti, buvo užsitikrinęs savo ateitį. O ir pats faktas, kad jis buvo priimtas į prestižinį universitetą dar kartą parodo jo intelektą. Jei jūs galvojate apie išėjimą iš savo aukštosios, bet neturite kito plano, lygintis su Gatesu neturite dėl ko. Billas Gatesas paklaustas, ką patartų ateities verslininkams, ilgai negalvoja – jis visada ragina atsigręžti į mokslą. Būtent moksle prasideda visos inovacijos, kuriomis džiaugiamės ir kurios dažniausiai neša didžiausią pelną. Gatesas pabrėžia, kad tik domėdamiesi naujausiais mokslo pasiekimais ir tendencijomis galėsite pastebėti atsiveriančias galimybes – maždaug kaip jis, kai pradėjo „Microsoft“ plėtrą pasaulinėje rinkoje. Gatesas ypač ragina atkreipti dėmesį į tas problemas, su kuriomis pasaulis susiduria dabar ar susidurs artimiausiu metu. Inovatyvūs sprendimai, kilę iš mokslo pasiekimų, užtikrins ilgalaikę verslo sėkmę. Billas Gatesas ypač ragina susigriebti tuos, kurie yra talentingi programuotojai, biologai ir energetikos specialistai. Šie žmonės patys gali tapti pasaulinio lygio verslininkais arba, jei toks nesate, jūsų verslo raktu į sėkmę. Vienas iš turtingiausių pasaulio žmonių mano, kad ateityje išryškės kelios svarbios sritys, kuriose pavyks pasiekti didžių laimėjimų ir verslo srityje. Pasaulis susidurs su naujų ligų keliamais pavojais, energetikos iššūkiais ir išteklių trūkumo problema. Inovatyvūs sprendimai, paremti naujausiais mokslo pasiekimais, gali garantuoti sėkmę. Tačiau pirmiausia reikia atsisukti į mokslą. Pats Gatesas dar ankstyvoje jaunystėje labai susidomėjo programavimu. Tai leido jam pamatyti atsiveriančias galimybes ir į jas greitai sureaguoti. Vėliau tereikėjo pasisamdyti geriausius marketingo ir vadybos specialistus, kad pavyktų užsitikrinti sėkmę pasaulinėje rinkoje. Pradžioje Gatesas net praturtėjęs pinigų nešvaistė (įsigijo tik du brangius daiktus), nes pinigai buvo reikalingi verslo stabilumui. Padėjo tai, kad Gateso dėmesys buvo sutelktas į kokybiškus produktus, o ne būdus kaip iš jų uždirbti kuo daugiau. Pastarąja verslo puse jau galėjo pasirūpinti ir suformuota komanda. Todėl Gateso patarimas ateities verslininkams visada yra vienas – atsigręžkite į mokslą, nes tai padės pamatyti naujas galimybes.