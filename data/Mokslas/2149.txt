Moduliniai robotai sudaryti iš daugybės atskirų tarpusavyje sąveikaujančių mažyčių mechanizmų. Vienintelis šių robotų trūkumas tas, jog dažniausiai jie sunkūs, griozdiški, sudėtingai pagaminami ir eksploatuojami. Robotai-origamiai nuo jų skiriasi tuo, jog pastaruosius sudaro vienas vienintelis mechanizmas, galintis įgauti reikiamą formą. Tiesa, juos riboja dydis ir konfigūracijos algoritmai. Lozanos valstybinės technologijų mokyklos inžinieriai tvirtina, kad jiems pavyko suvienyti abiejų rūšių geriausias savybes ir atsikratyti trūkumų. Taip buvo sukurtas „Mori“ – pirmasis eksperimentinis modulinis robotas origamis. Jį sudaro vienas mechanizmas, kuris, pasitelkus prie jo prijungiamas trikampes konstrukcijas, gali įgauti pačias įvairiausias formas.