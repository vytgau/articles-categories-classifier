Sklando gandų, kad naujasis „iPhone 7“ galės pasigirti greitesniu procesoriumi, įmantresne kamera ir naujesne programine įranga bei dar viena naujove: bus atsisakyta atskiros jungties laidinėms ausinėms. Norintiems ir toliau naudoti tokias ausines esą bus pasiūlytas specialius adapteris. Planuojamo renginio metu veikiausiai „Apple“ pasinaudos galimybe pristatyti ir naujų belaidžių ausinių, greičiausių ir bendrovės „Beats“ gamybos. Šią įmonė „Apple“ prieš dvejus metus nusipirko už 3 mlrd. JAV dolerių. Kaip visada paslaptinga „Apple“ pranešė tik renginio, kuriame dalyvaus tik kviestinė publika, datą, laiką ir vietą. „Apple“ iki šiol išlaikė savo ritmą ir naujų „iPhone“ modelių rinkai pristatė kiekvienais metais. Liepą kompanija paskelbė, kad jau pardavė vieną milijardą „iPhone“ telefonų, kas yra svarbi riba savo pozicijas itin konkurencingoje išmaniųjų telefonų rinkoje siekiančiai išlaikyti kompanijai. „Apple“ anksčiau pranešė, kad antrąjį šių metų ketvirtį „iPhone“ telefonų pardavimai sumažėjo ir tai buvo antras ketvirtinis sumažėjimas iš eilės. Iki tol bendrovė mėgavosi nepertraukiamu pardavimu augimu nuo 2007 metų. Verta paminėti, kad Pietų Korėjos elektronikos milžinė LG ketina „Apple“ renginio išvakarėse pristatyti savo naują V20 modelį. Jame bus įdiegta nauja „Android Nougat“ operacinės sistemos versija. Laikas naujam „Apple Watch“? Taip pat tikimasi, kad savo kasmetinio renginio metu „Apple“ pristatys ir naują savo išmaniojo laikrodžio versiją ir kitų savo produktų atnaujinimus. Kalbas apie „Apple Watch 2“ skatina tai, jog pirminis laikrodžio variantas nebuvo atnaujintas nuo pat jo pristatymo rinkai praėjusių metų balandį. Nauji „iPhone“ ir „Apple Watch“ modeliai būtų pristatyti kaip tik prieš naujos operacinės sistemos pristatymą. Reikia naujo hito Šiuo metu pagrindinė „Apple“ problema yra tikrų hitų stoka. Tokių, kurie sudrebintų rinką ir primintų apie šlovingus velionio kompanijos įkūrėjo Steve'o Jobso laikus, sako analitikai. „Apple“ yra kompanija, gyvenusi nuo hito iki hito: „iPod“, „iPhone“, „iPad“, – sakė „Enderle Group“ analitikas Robas Enderle'as. – Be tokių vienas po kito einančių hitų kompanija susiduria su problemomis. Nors ji turi daug pinigų, ji nustojo buvusi rinkos formuotoja.“ Analitikai ir „Apple“ gerbėjai tikisi, kad kompanijos vadovas Timas Cookas tarsi atsivers naują S. Jobso žaidimų knygos puslapį ir pristatys dar vieną dalykėlį, kuris visi „tiesiog privalo turėti“.