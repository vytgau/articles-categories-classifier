Labiausiai patikusių šių metų telefonų apžvalgą parengęs „Forbes“ žurnalistas teigė, kad „Huawei“ flagmanas nušluosto nosį tokiems konkurentų telefonams kaip „Samsung Galaxy Note 8“, „iPhone X“ ir „LG V30“, ir gali pelnytai vadintis geriausiu 2017 metų telefonu, rašoma pranešime spaudai. Rinkoje lygių neturintis dirbtinis intelektas „Forbes“ yra vienas žinomiausių verslo žurnalų visame pasaulyje. Kiekvienais metais žurnalo sudaromi turtingiausių amerikiečių „The Forbes 400“ ir didžiausių pasaulinių įmonių „The Forbes Top 2000“ sąrašai prikausto viso pasaulio dėmesį ir yra tapę svarbiais atskaitos taškais verslo pasaulyje. Rinkdamas labiausiai patikusį 2017 metų išmanųjį telefoną, „Forbes“ žurnalistas negailėjo pagyrų „Kirin 970“ – naujuose „Huawei“ telefonuose integruotam lustų rinkiniui, kurio dedikuotas neuroninis procesorius (NPU) telefonui suteikia 25 kartus didesnį našumą nei keturių branduolių Cortex A-73 procesorius. Žurnalas „Kirin 970“ įvardina kaip nenuginčijamai galingiausią pasirinkimą „Android“ platformoje. Įtakingo Amerikos verslo žurnalo vertinimu, kinų gamintojų flagmanas „Mate 10 Pro“ išskirtinių pagyrų nusipelnė dėl savo revoliucingo požiūrio į vartotojus, kuriems suteikė galimybė naudotis dirbtiniu intelektu telefone. „Šį pripažinimą gavome labai svarbiu metu, kai stovime ant išmaniųjų telefonų revoliucijos slenksčio. Anot tyrimų bendrovės IDC, 2016 m. kiekvienam parduotam asmeniniam kompiuteriui visame pasaulyje teko 5-6 parduoti išmanieji telefonai. Remiantis tendencijomis, iki 2021 m. daugiau kaip 60 proc. pasaulio gyventojų turės išmaniuosius telefonus. Aiškiai matome, kad rinka kiekvienais metais plečiasi. Dėl šios priežasties šis pripažinimas mums ypač svarbus ir skatinantis toliau dėti visas pastangas, kad vartotojams pateiktume patį geriausią produktą“, – mintimis dalinosi „Huawei“ Baltijos šalių vartotojų verslo grupės vadovas Yanfei. Profesionalus fotoaparatas Galingasis „Kirin 970“ procesorius nebuvo vienintelis dalykas, kuris sužavėjo žurnalo „Forbes“ ekspertus. „Huawei Mate 10 Pro“ sulaukė pagyrų ir už sugebėjimą vienu žingsniu aplenkti konkurentus kameros charakteristikomis, išskirtinai ilgai veikiančia baterija, bei patogia EMUI vartotojo sąsaja. Tęsdami savo bendradarbiavimą su kameras gaminančia Vokietijos bendrove „Leica“, naujausiame savo flagmane „Huawei“ sugebėjo suderinti technologinį dirbtinio intelekto pažangumą ir profesionalios kameros galimybes. „Forbes“ rengtame straipsnyje buvo lyginami naujausieji skirtingų įmonių flagmanai: „Samsung Galaxy Note 8“, „iPhone X“ ir „LG V30“.