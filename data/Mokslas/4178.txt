Sklinda legendos, kad nuošalioje vietoje, aplink kurią maždaug 150 kilometrų spinduliu negyvena žmonės, šaltame ežero vandenyje slepiasi pabaisa, vadinama „Labynkyro velniu“. Kelionių gidas ir nuotykių ieškotojas Andrėjus Solovyevas tvirtino, kad viename šalčiausių pasaulio regionų gyvenanti pabaisa sudraskė jo žvejybos tinklus. Pasakojimai apie šią pabaisą Sibire sklando jau nuo 19 a. Ežero dugne atlikti tyrimai parodė, kad vandenyje išties kažkas slepiasi. „Velnio“ mito populiarumą šis ir kiti pasakojimai tik sustiprina. „Prieš dvi savaites, kai ledas dar nebuvo pilnai užšalęs, teko pamatyti tamsų gyvį, plaukiojantį ežere. Deja, jo identifikuoti aš negalėjau“, - sakė stebėtojas. Paklaustas, ar tai galėjo būti „velnias“, A. Solovyevas atsakė teigiamai, tačiau jis nėra tuo įsitikinęs. Russia's version of Nessie has made a new appearance in a remote lake in Siberia where it 'destroyed the fish... https://t.co/ivAWyYaLeQ— #ItzMyDayOct24™ (@BadruWISE) November 2, 2016  Šis žmogus prie ežero užsiima poledine žūkle. „Šioje vietoje vyksta labai keisti dalykai. Tarkime, rugsėjį aš užmečiau labai tvirtus tinklus ir radau juos suplėšytus į skiautes. Tai – labai keistas įvykis. Skylės tinkle buvo labai didelės, taigi jų padaryti paprastos žuvys negalėjo“ , – pasakojo žvejys. Sovietų geologas Viktoras Tverdokhlebovas, studijavo informaciją apie monstrą dar sovietiniais metais ir parašė, kad „tai gali būti milžiniška lydeka, roplys ar net amfibija.“ Gretinant visas istorijas, ši būtybė turėtų būti 9-10 m. ilgio ir 1,2-1,5 m. pločio. Jos žandikaulis, panašus į snapą, turėtų būti milžiniškas ir užimti iki trečdalio viso pabaisos kūno. Legenda teigia, kad jis gyvena slaptoje požeminėje perėjoje tarp Labynkyro ir kito ežero, esančio už 20 mylių.