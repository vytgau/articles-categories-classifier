Jie privalo sudominti žmones kosmoso tyrimais, paaiškinti jų naudą ir papasakoti apie savo darbą. Todėl jie dažnai yra labai aktyvūs socialiniuose tinkluose. Dabar Randy Bresnik, JAV astronautas, dalinasi vaizdais, kaip jis ir kiti astronautai žaidžia su garsiuoju suktuku. Ar jis ilgai suksis nesvarumo būsenoje? Suktukai gal po truputį ir praranda savo populiarumą, tačiau žmonėms vis dar kyla klausimų apie fizikos dėsnius, veikiančius šiuos žaislus. Kodėl jie taip ilgai sukasi? Kodėl taip malonu su jais žaisti? Ar kosmose suktukas suktųsi amžinai? Atsakymas į pastarąjį klausimą yra aiškus - ne. TKS įgula to neišbandė, tačiau aišku, kad suktukas po kurio laiko vis tiek nustotų suktis dėl trinties. TKS pasižymi mikrogravitacija, tačiau trintis ten vis tiek egzistuoja. Egzistuoja ir oras - trūksta tik gravitacijos. Todėl suktukas suktųsi tik šiek tiek ilgiau nei Žemėje. Visgi, astronautai to neišbandė, bet pažaidė su kai kuriomis kitomis suktuko savybėmis. Pavyzdžiui, kadangi greitai besisukantis suktukas veikia kaip giroskopas, jis yra labai stabilus - jį galima stumdyti ore ir jis vis tiek nepakeis savo sukimosi plokštumos. Randy Bresnik savo „Twitter“ paskyroje aktyviai dalinasi vaizdais iš TKS, todėl yra gana populiarus. Astronautai kosmose turi interneto ryšį ir ribotą kiekį asmeninių daiktų, tokių kaip kameros. Taip ir suktukas atsirado TKS. Visgi, kuomet nežaidžia su žaislais, astronautai atlikinėja eksperimentus, kurie suteikia žinių, kurios pravers ruošiantis į tolimas kosmines keliones, iškrauna krovinius, prižiūri kosminę stotį. Kita vertus, galbūt NASA suktuko pasirodymas tokiame populiariame vaizdo įraše pagerins šio oficialaus suvenyro pardavimus?  Beje, Tarptautinę kosminę stotį galima išvysti ir iš Žemės. TKS galima pamatyti tik anksti ryte ar vėlai vakare, kuomet šis palydovas atspindi Saulės šviesą. Turint gerą fotoaparatą, ją galima ir nufotografuoti, nors tam reikia ir nemažai sėkmės. Visgi, greitai praskriejančią TKS turėtumėte suspėti pamatyti - čia galite pamatyti grafiką, kuomet šis palydovas bus matomas Lietuvoje.