Kinijos įmonė „Vincross“ sukūrė robotą, kurio paskirtis – atskleisti sumaniųjų įrenginių programavimo paslaptis kuo platesniam būriui naudotojų. HEXA pavadinimą gavęs įrenginys savo išvaizda labai primena vorą arba krabą. Į jį įmontuota kamera ir daugybė jutiklių, leidžiančių orientuotis aplinkoje, išvengti kliūčių ir išlaikyti pusiausvyrą. Įrenginyje įdiegtos funkcijos galimybių gausa nestebina – robotas gali tik vaikščioti ir daugiau mažai ką sugeba. Tačiau jo savininkas gali „išmokyti“ aparatą visko, kas, jo nuomone, yra būtina. Kaip tik toks ir yra HEXA kūrėjų sumanymas. Pačių sukurtomis roboto valdymo programomis naudotojai galės dalytis tarpusavyje. Finansavimo platformoje „Kickstarter“ įrenginys HEXA surinko dvigubai didesnę nei numatytoji 100 tūkst. JAV dolerių sumą. Pirmiesiems pirkėjams prietaisas bus pristatytas 2018 metų vasarį.