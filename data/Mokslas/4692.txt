Iki šiol mokslininkai svarstė, kad daugelis Žemės kaimynių – Jupiteris, Saturnas, Uranas ir Neptūnas – galėtų išgyventi Saulės mirtį. Jie prognozuoja, kad Saulė, tapdama baltąja nykštuke, tikriausiai prarytų žemę, o kitas planetas nustumtų saugiu atstumu, rašo independent.co.uk. Tačiau jei vis tik devintoji paslaptingoji planeta sklendžia kažkur Saulės sistemos pakraštyje, gali būti, kad Saulės sistemos pabaiga nebus tokia džiugi kaip visi iki šiol įsivaizdavo. Naujas tyrimas atskleidė, kad ta planeta galėtų sutrukdyti taikų išlikusių Saulės sistemos planetų gyvenimą. Viena šių įvardytų planetų gali būti išsviesta į tarpgalaktinę erdvę, taip tvirtina Warwicko universiteto mokslininkas Dimitri Veras. Medžiaga naujam tyrimui buvo surinkta naudojantis specialiu kodu, galinčiu paskaičiuoti, kaip atrodys planetų sistemų mirtis. Kai prie Saulės sistemos planetų sąrašo buvo pridėta mistinė devintoji planeta, simuliacijos rezultatai buvo dramatiški: kuo toliau ir kuo didesnė planeta bus, tuo jos įtaka bus reikšmingesnė, tuo Saulės sistemos ateitis liūdnesnė. Mokslininkai dar nėra galutinai tikri, kad devintoji planeta išties egzistuoja. Šiuo metu visos hipotezės atsiremia į jų stebėjimus, liudijančius, kad kažkur Saulės sistemoje pakraštyje yra keistai judančių objektų. Jei mokslininkai pasirodys teisūs, tai į Saulės sistemą bus pažvelgta visai kitomis akimis.