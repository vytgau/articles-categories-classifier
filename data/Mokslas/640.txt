„Per tuos metus padariau beveik visų įmanomų klaidų, kurias tik galite įsivaizduoti, – parašė jis. – Padariau dešimtis techninių klaidų ir sudariau blogų sandorių. Pasitikėjau blogais žmonėmis ir talentingus žmones skyriau dirbti į ne tas pozicijas. Pražiopsojau svarbių tendencijų ir buvau kitų pralenktas. Paleidau produktą po produkto, kurie nebuvo sėkmingi.“ Šis pranešimas yra naujausias „Facebook“ vadovo pripažinimas, kad maždaug 2 mlrd. vartotojų socialinis tinklas susiduria su problemomis ir yra kaltinamas dėl to, kad sudarė sąlygas sklisti dezinformacijai ir vykti manipuliacijoms. Pastarosiomis savaitėmis „Facebook“ pranešė apie priemones, kuriomis siekiama daugiau dėmesio „Facebook“ naujienų juostoje skirti šeimos narių ir draugų pranešimams, net jei tai reikš, kad žmonės praleis socialiniame tinkle mažiau laiko. Pirmadienį paskelbtame įraše M. Zuckerbergas taip pat dar kartą pamėgino apibrėžti socialinio tinklo veikimo principus. „Pagrindinė priežastis, kodėl mūsų bendruomenė šiandien egzistuoja, nėra ta, kad mes išvengėme klaidų. Bet todėl, kad mes tikime, kad dedame pakankamai pastangų, kad išspręstume mūsų didžiausius iššūkius, žinodami, kad mums gali vėl ir vėl nepasisekti. Tačiau tai yra vienintelis būdas siekti pažangos.“