JAV astronauto Neilo Armstrongo per pirmąjį išsilaipinimą Mėnulyje surinktų Mėnulio dulkių bei smulkių akmenukų maišelis, kažkada vos neišmestas su šiukšlėmis, ketvirtadienį buvo parduotas už 1,8 mln. dolerių (1,57 mln. eurų) per aukcioną Niujorke, pranešė aukcionų namai "Sotheby's". Šis maišelis yra vienintelis privataus kolekcininko rankose esantis daiktas iš „Apollo 11“ misijos, nurodė „Sotheby's“ atstovai, surengę aukcioną liepos 20-ąją, minint pirmo išsilaipinimo Mėnulyje 48-ąsias metines.