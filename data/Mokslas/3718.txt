Specialistai iš Kalifornijos San Diego universiteto Scripps okeanologijos instituto pirmą kartą nufilmavo naują jūrų drakonų rūšį. Vaizdo medžiaga užfiksuota Vakarų Australijos pakrantėje 2016 metų balandį. Oficialiai ji pirmą kartą viešai pristatyta praeitą savaitę. Iki tol vienintelis informacijos šaltinis apie naująjį rūšį – raudonuosius jūrų drakonus (angl. ruby seadragon) – buvo į krantą vandens išmetamos jų liekanos. Mokslininkai kurį laiką tikėjosi pastebėti šių jūrų drakonų jų natūralioje aplinkoje ir galutinai įsitikinti, kad jiems trūksta lapelius primenančių ataugų. Būtent šis bruožas raudonuosius jūrų drakonus skiria nuo kitų dviejų visiems puikiai žinomų jų rūšių.