„SpaceX“ kuria tarpplanetinę raketą ir kapsulę, skirtą gabenti didelį kiekį žmonių ir krovinių į Marsą, kad būtų galima šią planetą kolonizuoti, antradienį, rugsėjo 27 d. pranešė bendrovės vadovas, milijardierius Elonas Muskas. „SpaceX“ išleido animacinį klipą apie potencialią raketos misiją. E. Muskas atskleidė savo planus sukurti didžiulę raketą, kuri galėtų vienu metu nugabenti į Marsą 100 keleivių ir krovinį. Šių planų atsisakyti bendrovės neprivertė net iki šiol tiriamas incidentas, kai anksčiau šį mėnesį Floridos raketų paleidimo aikštelėje sprogo kita raketa, gabenusi 200 mln. dolerių (apytikriai 178 mln. EUR) kainavusį Izraelio palydovą.