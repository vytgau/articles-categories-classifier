Vokietijos kompanijos naujos kartos modelyje sumontuotas 4 litrų darbinio tūrio V8 benzininis variklis su dviem turbokompresoriais generuoja net 604 AG galią ir įspūdingą 850 Nm sukimo momentą. Suporuotas su tokiems parametrams priderinta 9 laipsnių automatine pavarų dėže „Speedshift MCT“ motoras į visus keturis ratus siunčia tiek energijos, kiek jos užtenka automobiliui nuo starto iki 100 km/val. greičio įsibėgėti vos per 3,4 sek., o su „AMG Driver“ paketu maksimalus išvystomas greitis – 300 km/val. Pateikiamame klipe galite įsitikinti, kaip nesunkiai ir spėriai šį greitį pasiekia įspūdingasis mersedesas. Įdomu, kaip greitai šiuo sedanu būtų galima lėkti pašalinus elektroninį greičio ribotuvą.