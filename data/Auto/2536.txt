„Inchcape Motors“ salone „Ford KA+“ hečbeko kėbulo versijos automobilis šiuo metu kainuoja nuo 9999 eurų, o sedano – nuo 10 tūkst. 763 eurų. Automobilyje „Ford KA+“ sumontuotas keturių cilindrų 1,2 l darbinio tūrio „Ti-VCT“ benzininis variklis. Veikdamas kartu su standartine penkių laipsnių mechanine pavarų dėže, 70 AG ar 85 AG galingumo variklis yra pritaikytas sklandžiam ir jautriam darbui, su plataus diapazono sukimo momentu. Siekta, kad tokį automobilį būtų malonu vairuoti tiek miesto sąlygomis, tiek važiuojant užmiesčio keliais. Žemesniam pasipriešinimui tarnauja padangos ir patobulintos kėbulo aerodinaminės detalės, pvz., optimizuotas priekinis žemesnysis aptakas ir grotelių angos. Anglies dvideginio (CO2) į aplinką išskiriama 114 g/km, o degalų sąnaudos sudaro 5 l/100 km. „Ford“ nedidelių automobilių platformos pagrindu sukonstruotas naujasis „Ford KA+“ yra hečbeko arba sedano kėbulo tipų, 5 durų, penkiavietis, jo bendras ilgis yra mažiau nei 4 metrai. „KA+“ yra šiek tiek trumpesnis nei „Fiesta“, bet 29 milimetrais aukštesnis. Kaip tik šie milimetrai kartu su optimizuotu interjeru, suteikia erdvės salonui ir daugiau vietos galinių keleivių kojoms.  Be to, „KA+“ yra praktiškas kasdienis palydovas: 270 litrų bagažinės užtenka dviems dideliems lagaminams, sumontuotos santykiu 60:40 atlošiamos galinės sėdynės, o smulkiems daiktams susidėti visame salone įkurta net 21 laikymo vieta. „KA+“ charakterį atskleidžia chromo apdailos detalės ant priekinių grotelių, buferių, durų rankenų ir veidrodžių. Interjerui būdinga grūdėta prietaisų skydelio apdaila, patvarios bei šiuolaikiškos medžiagos, stilingos tamsios anglies spalvos struktūros. Chromuoti akcentai sudėlioti ant durų, rankenų, paryškinti centrinės konsolės valdymo mygtukai, orlaidės. Kaip standartinė įranga „Ford Ka+“ jau yra mechaninis oro kondicionierius, „Ford“ SYNC balsu aktyvuojama ryšių ir pramogų sistema su „AppLink“, priekinių langų ir durų veidrodėlių elektrinis valdymas, nuotolinis centrinis užraktas, apsaugos sistema su šešiomis oro pagalvėmis, elektroninė stabilumo kontrolė su pajudėjimo įkalnėje pagalbos sistema, greičio ribotuvas ir patogaus kuro įsipylimo sistema „Ford Easy Fuel“. Galima rinktis papildomą kėbulo spalvą bei papildyti pageidaujamų automobilio funkcijų sąrašą: elektroninę klimato kontrolę, elektra valdomas priekines sėdynes, DAB garso sistemą, galinius automobilio statymo jutiklius, elektra valdomus galinius langus ir bei elektra valdomus šildomus durų veidrodėlius, tamsintus stiklus ir 15 colių lengvo lydinio ratlankius.