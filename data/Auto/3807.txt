Teigiama, kad taip inžinieriai siekia suderinti automobilį vairavimui bet kokiomis sąlygomis. Iš automobilių bandymų centro Arjeploge (Švedija, Laplandija) „Kia“ savo naująjį modelį palydėjo susigrumti su prastu sukibimu pasižyminčia kelio danga ant užšalusio Uddjaure ežero ledo. Paskutinis bandymų etapas leis „Kia“ inžinieriams galutinai užbaigti „Stinger“ tobulinimo darbus ir suderinti optimaliausius sprendimus tiek galinių, tiek visų varančių ratų sistemą turintiems modeliams. Naujasis „Stinger“ bus pirmasis „Kia“ sedanas, kuris nuo pat pardavimų pradžios leis vairuotojams rinktis galinių arba visų varančių ratų sistemą.  Visų varančių ratų sistema yra sukurta optimaliam sukibimui bet kokiomis sąlygomis. Ši pavara yra derinama su pažangia „Dynamic Torque Vectoring Control“ sistema, kuri automatiškai reguliuoja variklio galios perdavimą kiekvienam ratui atskirai, priklausomai nuo važiavimo sąlygų ir sukibimo. Šis techninis sprendimas užtikrina stabilumą įveikiant posūkius bei važiuojat prastu sukibimu pasižyminčia kelio danga. Galiniais ratais varomo modelio pirkėjai galės rinktis mechaninį riboto praslydimo diferencialą. Labiausiai patyrę vairuotojai 3,3 l variklį turinčiuose „Stinger GT“ modeliuose galės mėgautis vairavimo malonumu, nes šie automobiliai turės visiškai išjungiamą ESC elektroninę stabilumo kontrolės sistemą bei „Traction Control System“ traukos kontrolės sistemą (pasirinkus „Sport“ režimą). Žiemos testas patvirtins ir „Stinger“ modelio patikimumą, o sedano medžiagų kokybę „patikrins“ 35°C šaltis. Priklausomai nuo rinkos, „Stinger“ pirkėjai galės rinktis iš trijų variklių. Pats galingiausias – 3,3 l „twin-turbo“ V6 variklis, išvystantis 370 AG galią ir 510 Nm sukimo momentą. Šį variklį turintis modelis iki 100 km/val. greičio įsibėgėja vos per 5,1 sek. Tai geriausias įsibėgėjimo laikas „Kia“ gaminamų modelių istorijoje. Pirkėjai taip pat galės rinktis 2,2 l keturių cilindrų variklį su turbina. Jo galia siekia 255 AG, o didžiausias sukimo momentas – 353 Nm. Trečiasis variklis – 2,2 l dyzelinis motoras su turbina, pasižymintis 200 AG galia ir 440 Nm sukimo momentu. Visi motorai bus derinami su 8 pavarų automatine transmisija.