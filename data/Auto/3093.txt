Apie tai skelbiama prokuratūros pranešime spaudai. „Prokuratūra patvirtina žiniasklaidoje publikuotą informaciją, kuria remiantis dabartiniams „Porsche Automobil Holding SE“ valdybos nariams M. Muelleriui ir D. Poetschui, taip pat buvusiam VW valdybos nariui M. Winterkornui iškelta byla“, - teigiama pranešime. Praėjusią savaitę Vokietijos verslo naujienų leidinys „Wirtschaftswoche“ skelbė, kad ieškinį į prokuratūrą dar 2016 m. vasarą padavė Vokietijos federalinė finansinių paslaugų priežiūros tarnyba „BaFin“. Kalbama apie „įtarimus manipuliuojant „Porsche Automobil Holding SE“ akcijomis dyzelinio skandalo metu“. Bendrovės privalo nedelsdamos paskelbti informaciją, kuri gali turėti didelės įtakos akcijų kursams. Jeigu vadovybė to nedaranti, ji automatiškai gali būti apkaltinta manipuliacijomis. „BaFin“ nuomone, VW valdybos nariai vėlavo paskelbti duomenis, susijusius su „dyzelinio skandalu“. Vokietijos automobilių milžinę Jungtinėse Valstijose skaudžiai pakirto 2015 m. į viešumą iškilęs emisijų skandalas. Tada paaiškėjo, kad į dyzelinius „Volkswagen“ automobilius buvo diegiama programinė įranga, skirta apeiti emisijų testus.