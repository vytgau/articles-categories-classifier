„Kia“ sėkmę lėmė gauti apdovanojimai 5 skirtinguose transporto priemonių segmentuose. Tai daugiausiai apdovanojimų gavęs prekinis ženklas iš visų tyrimo dalyvių, pažymima pranešime. Kompaktinis padidinto pravažumo „Soul“, hibridinis visureigis „Niro“, „Sorento“ visureigis, kompaktinis sedanas „Forte“ ir prabangus „Cadenza“ sedanas buvo įvardinti kaip savo klasių nugalėtojai. „Soul“ šį kokybės apdovanojimą pelnė jau trečius metus iš eilės, o du naujausi „Kia“ modeliai – „Cadenza“ ir „Niro“ – pasipuošė nugalėtojų titulais pirmaisiais savo prekybos metais. „Cadenza“ modelio kokybės įvertinimas buvo aukščiausias iš visų tyrime dalyvavusių automobilių. Įskaitant „Optima“ ir „Sportage“ modelius, visi septyni 2017 m. IQS („Initial Quality Study“) tyrime dalyvavę „Kia“ modeliai užėmė pirmą arba antrą vietas savo kategorijose ir tuo įrodė turintys mažiau problemų negu jų konkurentai. Kompanijos apdovanojimų sąrašui taip pat priklauso „Kia Sportage“ modeliui skirta prima vieta „J.D. Power 2016 Vehicle Dependability Study“ patikimumo tyrime Europoje. Kasmetiniame tyrime buvo analizuojama 77 tūkst. 415 respondentų nuomonė apie 243 naujus automobilių modelius, priklausančius 26 skirtingoms transporto priemonių kategorijoms. Automobilių savininkai vertino jų vairavimo patirtį, variklio ir transmisijos darbą, kokybės problemas. „Kia“ kompanija visiems be išskirties Europoje parduodamiems naujiems modeliams suteikia 7 metų 150 tūkst. km garantiją.