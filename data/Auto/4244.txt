Nuo standartinės kompaktinio SUV versijos naujiena skiriasi 110 milimetrų ilgesne ratų baze (padidinta iki 2792 mm), leidusia sutalpinti dar vieną sėdynių eilę papildomiems dviem keleiviams. Arba galima sulankstyti sėdynes ir rinktis papildomus 115 litrų bagažo skyriui prie ir taip įspūdingų 615 l. Antroji sėdynių eilė taip pat gali būti paslinkta į priekį. Visa kita – kaip ir stadartiniame „Tiguan“ modelyje. Pirkėjai galės rinktis iš keturių turbobenzininių variklių (nuo 125 iki 220 AG) bei tiek pat dyzelinių jėgainių (nuo 115 iki 240 AG), 6 laipsnių mechanines bei 6 arba 7 laipsnių automatines DSG pavarų dėžes. Vokietijoje „Tiguan Allspace“ kainuos nuo maždaug 30 tūkst. eurų. 