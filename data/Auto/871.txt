Gruodį pirmą kartą šalyje įregistruotų naudotų automobilių vidutinis amžius siekė 11,3 metų. Dyzelinių automobilių dalis sudarė 75,9 proc. Praeitą mėnesį Lietuvoje atliktos 19 tūkst. 452 naudotų lengvųjų automobilių savininkų keitimo operacijos, t.y. 1,8 proc. daugiau nei 2016 m. gruodį (19 tūkst. 108). Asmeninių automobilių (M1) savininkų keitimo operacijų buvo 18 tūkst. 820, o lengvųjų komercinių (N1) – 632. Vidutinis savininką pakeitusio naudoto automobilio amžius gruodį buvo 14,7 metų. 2017 m. sausį-gruodį Lietuvoje pirmą kartą įregistruota 170 tūkst. 572 naudoti lengvieji automobiliai, t.y. 17,7 proc. daugiau nei atitinkamu laikotarpiu 2016 m. (144 tūkst. 881 vnt.). Asmeniniai (M1) automobiliai sudarė 163 tūkst. 547 vnt., o lengvieji komerciniai (N1) – 7025 vnt. 2017 m. šalyje daugiausiai įregistruota „Volkswagen“ (27 tūkst. 915 vnt.), „Opel“ (18 tūkst. 173 vnt.) ir „Audi“ (18 tūkst. 142 vnt.) markių automobilių. Tarp modelių pirmavo „Volkswagen Passat“ (10 tūkst. 290 vnt.), „Audi A6“ (7934 vnt.), 5 serijos BMW (6132 vnt.), „Volkswagen Golf“ (5987 vnt.) ir „Audi A4“ (5981 vnt.). Pirmą kartą Lietuvoje įregistruotų naudotų automobilių vidutinis amžius siekė 11,8 metų. Dyzelinių automobilių dalis siekė 74,9 proc. (2016 m. – 76,9 proc.). Per pilnus 2017 metus šalyje buvo atliktos 262 tūkst. 85 naudotų lengvųjų automobilių savininkų keitimo operacijos, t.y. 7,9 proc. daugiau nei per 2016 m. (242 tūkst. 980). Asmeninių automobilių (M1) savininkų keitimo operacijų buvo 253 tūkst. 434, o lengvųjų komercinių (N1) – 8651. 2017 m. savininkus dažniausiai keitė „Volkswagen“ (47 tūkst. 296), „Audi“ (34 tūkst. 728) ir „Opel“ (23 tūkst. 463) markių automobiliai. Dažniausios buvo „Volkswagen Passat“ (17 tūkst. 356), „Volkswagen Golf“ (12 tūkst. 831), „Audi A6“ (11 tūkst. 270), 5 serijos BMW (9900) ir „Audi A4“ (9788) modelių savininkų keitimo operacijos. Vidutinis savininką keitusių automobilių amžius buvo 15,1 metų.