Kinijos kokybės priežiūros tarnyba anksčiau šiais metais paprašė koncernų „Volkswagen“, „Daimler“ ir „General Motors“ atšaukti visus automobilius, kuriuose sumontuotos „Takata“ oro pagalvės. Pasak tarnybos, Kinijos keliuose važinėjo apie 20 mln. automobilių su „Takata“ oro pagalvėmis. Teigiama, kad dėl šių oro pagalvių broko keliuose žuvo 16 žmonių ir dar 180 buvo sužeista. Atšaukimo procesas turėtų prasidėti kitų metų kovą bei tęstis 2019 m. Iš 37 automobilių gamintojų, kuriuos paveikė brokuotų „Takata“ oro pagalvių skandalas, 24 jų atšaukė iš viso 10,59 mln. automobilių. Dar penki gamintojai planuoja atšaukti papildomus 1,26 mln. automobilių. „Volkswagen“ yra didžiausias užsienio automobilių gamintojas Kinijoje, pernai į šalį eksportavęs 3,98 mln. automobilių.