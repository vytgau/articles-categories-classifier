Lietuvoje sausį-lapkritį, palyginti su 2016-ųjų tuo pat metu, automobilių pardavimai išaugo 26,4 proc. iki 23,9 tūkst., rodo ketvirtadienį paskelbti ACEA duomenys. Latvijoje automobilių pardavimai per metus padidėjo 1,2 proc. iki 15,4 tūkst., Estijoje – 11,3 proc. iki 23,5 tūkstančio. Vien lapkričio mėnesį, palyginti su praėjusių metų lapkričiu, automobilių pardavimai Lietuvoje išaugo 57,4 proc. iki 2425, Latvijoje – 0,2 proc. iki 1278, Estijoje – 14,3 proc. iki 2100. Visoje Europos Sąjungoje pardavimai šiemet išaugo 4,1 proc. iki 14,047 mln., o vien lapkritį – 5,9 proc. iki 1,217 milijono. Populiariausi šiemet išlieka „Volkswagen“ automobiliai – jų šiemet per vienuolika mėnesių parduota 1,525 mln., arba 0,1 proc. mažiau nei pernai tuo pat metu.