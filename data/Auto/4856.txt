Vis dėlto, visų „Tesla“ automobilių, užsakytų nuo 2017 metų sausio, savininkai gaus specialias korteles 400 kilovatvalandžių nemokamos energijos, kas prilygsta maždaug 1600 kilometrų ridai. Pasibaigus dovanotam limitui klientams teks mokėti „nedidelį mokestį“ už naudojimąsi įkrovimo stotelėmis „Supercharger“. Likusios akcijos detalės bus paskelbtos iki 2016 metų pabaigos. Visiems dabartiniams klientams bei tiems, kurie suspės įforminti elektromobilio pirkimo užsakymą iki 2016 metų pabaigos, mokėti už naudojimąsi „Supercharger“ tinklu neteks. Šiuo metu visame pasaulyje veikia 734 greitos įkrovos baterijų stotelės „Supercharger“. „Tesla Motors“ elektromobilių įkrovos stotelės dirba Šiaurės Amerikoje, Europoje, Azijoje ir Australijoje.