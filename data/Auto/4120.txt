Ryškiausiai pagausėjo krosoverių segmentas – per metus jų pardavimai augo net 21,4 proc. ir iš viso siekė 3 mln. 880 tūkst. 618 automobilių. Populiariausias modelis šiame segmente, kaip ir pernai, buvo „Nissan Qashqai“, jo parduota 234 tūkst. 340 egzempliorių. Absoliutus lyderis tarp visų modelių išlieka „Volkswagen Golf“, nepaisant to, kad per metus jo pardavimai sumažėjo 7,8 proc. ir Europos numylėtinis nepasiekė pusės milijono – parduota 492 tūkst. 952 automobiliai. „Ford Fiesta“ pardavimai pernai sumažėjo 4,4 proc. (parduota 300 tūkst. 528 automobiliai) ir šis modelis užleido lyderio poziciją vadinamame B segmente „Renault Clio“ (parduota 315 tūkst. 115 automobiliai). „Ford Fiesta“ aplenkė ir „Volkswagen Polo“ modelis, užėmęs trečią vietą bendrame reitinge (parduota 308 tūkst. 561 automobilis). Pažymėtinas ir „Opel/Vauxhall Astra“ šoktelėjimas iš 13-os į 6-ą vietą – šio atnaujinto modelio pardavimai padidėjo įspūdingus 29,6 proc. iki 253 tūkst. 483 automobilių. Na o „Astra“ konkurentas „Ford Focus“, priešingai, prarado populiarumą – jo paklausa sumažėjo 8,5 proc. ir buvo parduota 214 tūkst. 435 automobiliai. Europos pardavimų lyderių TOP-20 2016 metais: (vieta, modelis, parduota vnt., procentinis pardavimų pokytis) 1. „Volkswagen Golf“ 492 952 -7,8 2. „Renault Clio“ 315 115 +3,0 3. „Volkswagen Polo“ 308 561 +1,9 4. „Ford Fiesta“ 300 528 -4,4 5. „Opel/Vauxhall Corsa“ 264 844 -1,9 6. „Opel/Vauxhall Astra“ 253 483 +29,6 7. „Peugeot 208“ 249 047 +8,0 8. „Nissan Qashqai“ 234 340 +0,9 9. „Škoda Octavia“ 230 255 +5,6 10. „Renault Captur“ 217 105 +11,1 11. „Ford Focus“ 214 435 -8,5 12. „Volkswagen Passat“ 208 575 -8,4 13. „Peugeot 308“ 195 693 -9,1 14. „Toyota Yaris“ 193 969 +5,2 15. „Fiat Panda“ 191 617 +10,5 16. „Audi A3“ 190 660 -4,5 17. „Fiat 500“ 183 730 +1,8 18. „Volkswagen Tiguan“ 180 198 +21,3 19. „Škoda Fabia“ 177 301 +9,8 20. „Mercedes-Benz C-class“ 176 551 +1,8