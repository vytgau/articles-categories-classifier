Rugsėjį Frankfurto automobilių mugėje (IAA) nedalyvaus du „PSA Group“ prekės ženklai – „Peugeot“ ir DS, trys „Fiat Chrysler‘ prekės ženklai – „Fiat“, Alfa Romeo“, „Jeep“, „Nissan“ prabangus prekės ženklas – „Infiniti“, praneša europe.autonews.com. IAA organizatorė – Vokietijos automobilių pramonės asociacija (VAPA) patvirtino, kad kai kurie automobilių gamintojai atšaukė dalyvavimą (pavadinimų asociacija nenurodė), tiesa, pranešė, kad parodoje dalyvaus apie 50 prekės ženklų iš Europos, JAV ir Azijos, tarp jų ir „jauni gamintojai iš Azijos“, kurie dalyvaus pirmą kartą, didelės tarptautinės technologijų įmonės – „Qualcomm“, „Sony“, IBM ir kt. „Savaime, suprantama, apgailestaujame, kad (kai kurie) eksponuotojai šiemet nedalyvaus Frankfurto parodoje. Priežastys įvairios, kiekvieną kompanija turi savų (priežasčių), bet daugiausia jos susijusios su finansais arba korporacijų veiklos politika, – rašoma VAPA vadovaujamojo direktoriaus Klauso Braeunigo pranešime spaudai. – Tiesa, šie eksponuotojai pasisakė už dideles automobilių pramonės parodas ir tikisi ateityje dar sudalyvauti.“ „PSA Group“ atstovas spaudai teigė, kad norima daugiau dėmesio skirti investicijoms, o dalyvauti parodoje vien iš įpročio neketina. „Kiekvienas prekės ženklas pastoviai svarsto savo marketingo investicijų veiksmingumą ir tada sprendžia, ar dalyvauti parodose“, – sakė jis. „Citroen“ dalyvaus Frankfurto parodoje ir pristatys savo naujų gaminių, o „Peugeot“ ir DS nusprendė kontaktuoti su klientais, pasitelkdami kitus marketingo metodus. „Nissan“ nusprendė nedalyvauti IAA po kompanijos renginių ir parodų strategijos peržiūrėjimo. Kaip teigė kompanijos atstovas spaudai, ketinama vystyti lanksčią strategiją, derinant dalyvavimą renginiuose, bendravimą su klientais, partnerių paiešką, tokiu būdu siekiant plėsti užimamą rinkos dalį, didinant klientų skaičių. FCA komentaro nepateikė. Šaltinių teigimu, automobilių gamintoja nedalyvaus parodoje. Nedalyvaus ir „Mitsubishi“, „Volvo“. Frankfurto automobilių paroda vyksta kas dvejus metus, paeiliui su paroda Paryžiuje. 2015 m. 11-os dienų trukmė parodoje dalyvavo 1 tūkst. 103 prekės ženklai iš 39-ių šalių, atvyko 931 tūkst. 700 lankytojų – 50 tūkst. daugiau nei ankstesnėje parodoje.