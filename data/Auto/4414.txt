„Būtinybė savo automobilį perleisti kam nors kitam neatsiejama nuo nerimo jausmo. Tiems, kam dažnai tenka savo automobilį patikėti kitiems asmenims, ir skirtas „Raudonasis raktas“, kuris leis būti tikriems, kad automobiliu naudojamasi protingai ir visai nesvarbu, kas sėdi prie vairo“, – teigiama „Volvo“ pareiškime spaudai. Naudojantis specialiu raktu, kuris nudažytas raudona spalva, automobilis neviršys maksimalaus nustatyto leistino greičio, kuris siekia 120 kilometrų per valandą, be to, užtikrinamas maksimalus saugus atstumas nuo priekyje esančio automobilio. Ribojamas net ir automobilio garso sistemos garsas. Be to, „Raudonojo rakto“ sistema aktyvuoja ir visas saugumo sistemas, įskaitant sulėtėjimą avaringose zonose, atpažįsta vairuotojo nuovargį, perspėja apie galimą susidūrimą ir kita. Kol kas „Raudonojo rakto“ sistema prieinama tik Didžiojoje Britanijoje, kur papildomai kainuoja 110 svarų (129 eurus).