„Jaguar E-Pace“ yra puikus pasirinkimas tiems, kam norisi pakilti virš pilkos kasdienybės ir bent šiek tiek išsiskirti iš minios. Tai išskirtinis miesto visureigis ir tikras „Jaguar“, sukurtas taip, kad žadintų aistras ir nepaliktų abejingų. „Jaguar“ yra automobiliai, traukiantys originalius žmones, kurie nepaiso minios nuomonės. Smagu, kad tokių žmonių randasi vis daugiau, todėl nė kiek neabejoju, kad „Jaguar E-Pace“ Lietuvoje ras savo pirkėją“, – sako „Inchcape Motors“ marketingo vadovė Justė Šataitė. „Jaguar E-Pace“ ratus suka sportiniams automobiliams būdinga visų varančiųjų ratų technologija, o variklį bus galima rinktis iš „Jaguar“ benzininių bei dyzelinių motorų serijos. Sportiškiausia versija bus parduodama su benzininiu 300 arklio galių turbininiu varikliu, leisiančiu automobiliui nuo 0 iki 100 km/val. įsibėgėti per 6,4 sekundės. Ieškantys efektyvumo galės rinktis dyzelinę 150 AG jėgainės versiją su priekiniais varančiaisiais ratais.  Automobilyje galima rasti gausybę aukščiausios klasės saugumo bei ryšio technologinių sprendimų. Unikali „Integral Link“ galinės pakabos architektūra į automobilio bagažinę leidžia sutalpinti didelius lagaminus, o stipri „Jaguar E-Pace“ važiuoklė patempia iki 1800 kg krovinio. Kompaktiškame visureigyje įdiegtos naujausios aktyvaus bei pasyvaus saugumo bei vairuotojo pagalbos sistemos. Autonominio avarinio stabdymo „Autonomous Emergency Braking“ sistemos veikimą šiame modelyje užtikrina erdvinio vaizdo kamera, kuri fiksuoja pėsčiųjų judėjimą, padeda nustatyti kelio ženklinimą. Kaip pažymima pranešime, naujojo kompaktiško miesto visureigio „Jaguar E-Pace“ užsakymai Lietuvoje jau priimami. Kaina prasideda nuo 34 tūkstančių 300 eurų, o išbandyti automobilį bus galima sausio mėnesį.