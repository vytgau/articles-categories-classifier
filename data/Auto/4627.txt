Kaip informuoja autoevolution.com, smegduobė atsivėrė penkių eismo juostų gatvėje. Nepaisant jos dydžio, niekas nenukentėjo. Taip įvyko todėl, kad policija laiku įspėjo apie pavojų ir iš anksto sustabdė dalį eismo. Miesto meras Soichiro Takashima nurodė kuo greičiu užtaisyti duobę. Darbininkai sugebėjo užtaisyti didžiulę duobę net per dvi dienas, jos neliko nė ženklo. Gatvė savaitę buvo uždaryta, nes buvo atliekami tyrimai, išbandomas kelias. Remontas buvo atliktas stulbinamai greitai, tačiau ir rezultatas nebuvo toks, kokio norėta – praėjusį šeštadienį kelias vėl ėmė smegti – smuktelėjo ištisus 7 cm. Eismą vėl uždarė, iškvietė specialistus. Vėliau socialiniame tinklalapyje „Facebook“ meras rašė apgailestaująs, kad žmonės nebuvo informuoti, jog gatvė gali pasmukti dėl susigulinčio cemento. Dabar eismas vėl atidarytas, o šurmulys nurimo. 