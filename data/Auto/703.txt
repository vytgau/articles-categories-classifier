2017 metais naujų elektromobilių, hibridinių ar gamtinėmis dujomis varomų automobilių Lietuvoje įregistruota 767 – 64,9 proc. daugiau nei užpernai, kai įregistruoti 465 tokie automobiliai. Mažiau alternatyvaus kuro automobilių pernai įregistruota tik Latvijoje (492, arba 20,6 proc. daugiau nei 2016 metais). Estijoje šių automobilių registravimas per metus išaugo 54,1 proc. iki 1271. Vien ketvirtąjį praėjusių metų ketvirtį, palygint su 2016 metų spalio-gruodžio mėnesiais, šių automobilių registracija Lietuvoje išaugo 94,1 proc. iki 229, Latvijoje – 3,4 proc. iki 153, o Estijoje – 22,5 proc. iki 245. Visoje ES šių automobilių registracija pernai išaugo 39,7 proc. iki 852,9 tūkstančio.