Pagrindinis skirtumas tarp naujausio ir nesėkmėmis paženklinto 23-iojo sezono, tikriausiai, tas, kad jame nebeišvysime Chriso Evanso, Sabine Schmitz ir Eddie Jordano. Kaip rašoma carscoops.com, Chrisas Harrisas, Mattas LeBlancas ir Rory Reidas laidą ves be jų. Šmaikščiame pristatomajame filmuke matome tris programos vedėjus, sėdinčius priešais BBC draudimo skyriaus vadovą. Trejetas turi atsakyti į klausimus, vienaip ar kitaip susijusius su ateinantį sezoną numatyta veikla, tačiau nuo jų atsakymų priklauso laidos ateitis. Filmuke išvystame „Aston Martin DB11“ vairuojantį M. LeBlancą, už „Ferrari FXX K“ vairo sėdintį Ch. Harrisą ir lenktynių rungtyje dalyvaujantį R. Reidą. Naujojo sezono pradžios data nenurodyta, bet vargu, ar automobilizmo aistruoliai jos nesužinos.  