Tokių įmonių vairuotojai puikiai žino, kad klientai dar ir valosi taukuotus piršus į sėdynes, o ant kilimėlių palieka krūvas purvo, rašo bloomberg.com. Manhatano kompanijoje „Lyft“ dirbantis P. Singhas kelis vakarus per savaitę vežioja keleivius. Per mėnesį savo „Toyota Camry“ automobilio valymui jis išleidžia 200 dolerių. „General Motors“ (GM), „Uber Technologies“ ir daugelis kitų norinčių teikti robotų taksi paslaugas kompanijų sąskaitos už automobilių valymą per metus gali būti dešimtys milijonų dolerių. O pridėjus draudimo, saugojimo išlaidas, mažėjančią automobilio vertę? Milijardai. Tokie faktai skatina abejoti vieno iš „Uber“ įkūrėjų Traviso Kalanicko nuomone, kad laikui bėgant važiavimas autonomiški automobiliai bus toks pigus, kad amerikiečiai nebenorės turėti savo automobilių. Ką daryti su vėmalais ir šiaip nešvara – vienas iš dar neatsakytų klausimų apie mitinį verslo modelį, kadaise sukurtą T. Kalanicko. Jis ir vienas iš „Lyft“ įkūrėjų Johnas Zimmeris mano, kad ateityje visą darbą nudirbs įvairios programėlės ir paieškos robotai, taip vartotojai sutaupys daug laiko, o investuotojai uždirbs krūvas pinigų. Tačiau GM, „Apple“, „Alphabet“ ir kitų kompanijų atstovai teigia, kad į robotus taksi teks investuoti daugybę pinigų, kol jie taps aukso kasyklomis. „Apple“ ir „Waymo“ kreipėsi pagalbos į „Avis Budget Group“ ir „Hertz Global Holdings“, kad suvaldytų autonomiškų automobilių parką. Net didelės automobilių nuomos kompanijos išleidžia daugybę lėšų, valydamos žmonių priterštas mašinas. „Tai rimtas klausimas, niekas nerado išeities“, – teigė konsultacijų įmonės „AlixPartners“ direktorius Markas Wakefieldas. Tai nereiškia, kad autonomiškai automobiliai niekada neneš pelno, būtent todėl daugelis ir domisi šia sritimi. GM „Maven“, kuris konkuruoja su „Avis“ „Zipcar“ valandinės nuomos versle ir tiekia automobilius „Uber“ ir „Lyft“ vairuotojams, tyrė, kiek yra nudrengiami automobiliai, naudojami dalijimosi paslaugų srityje. Keleivių padaroma žala, išlaidos draudimui ir automobilių statymui (pvz., Niujorke ir San Fransiske jos tikrai didelės) – visa tai kainuos daug, sako GM urbanistinio mobilumo skyriaus direktorius Peteris Kosakas. Kaip ir kaip ten būtų, taksi robotai ruošiami išvažiuoti į kelius. GM vadovė Marry Barra teigė, kad automobilių gamintojai plečia autonomiškų automobilių parką – elektrinių „Chevrolet Bolt“ automobilių padaugės nuo 50 iki 180. „Lyft“ planuoja išbandyti taksi robotą San Fransiske, tiesa, automobilyje sėdės ir vairą stebės žmogus. GM atliks bandymus Detroite ir Arizonoje, Skotsdeilo mieste.