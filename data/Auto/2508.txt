Tipiškas naujos kartos „Insignia“ derinys yra nedidelis automobilio svoris, žemas svorio centras ir 2,0 l variklis su turbina. Visa tai užtikrina gerą automobilio galios ir svorio santykį. Šios automobilio savybės nusipelno ir atitinkamo eksterjero įvaizdžio. Didelės chromuotos oro įsiurbimo angos priekyje ir tikslios formos galinis oro aptakas užtikrina galinės dalies prispaudimą prie kelio. Odinės sportinės sėdynės (specialiai sukurtos „GSi“), oda aptrauktas sportinis vairas ir aliuminio pedalai – papildomi sportinio automobilio elementai. „Naujas „Insignia GSi“ vienu Niurburgringo lenktynių trasos ratu pralenkė žymiai galingesnę ankstesnės kartos „Insignia OPC“, – po automobilio bandymų pripažino Volkeris Strycekas, „Cars & Motorsport“ vadovas. Viena to priežasčių tai, jog naujasis modelis net 160 kg lengvesnis nei „Insignia OPC 2,8 V6 Turbo“. Paskutinieji akcentai sportiniam „Insignia GSi“ sutiekti būtent legendinėje Niurburgringo trasoje. Aifelio kalnų keliais, Vokietijoje „Opel“ bando savo naujuosius automobilius. „Opel“ inžinieriai „GSi“ sukonstravo naują važiuoklę Niurburgringo trasoje, kurią tris kart „Formulės-1“ čempionu tapęs legendinis lenktynininkas Jackie Stewartas apibūdina kaip „Žaliasis pragaras“. Sumontuotos trumpesnės spyruoklės, todėl „GSi“ žemesnis 10 mm, specialūs sportiniai amortizatoriai visiškai sumažina kėbulo pasvirimus posūkiuose. Naujame modelyje pritaikyti galinga 4 stūmoklių „Brembo“ stabdžių sistema (345 mm skersmens stabdžių diskai), o vairo sistema taip pat pritaikyta atitinkamai. „Insignia GSi“ kaip standartinė įranga montuojama mechatroninė „Flex Ride“ važiuoklė. Ji užtikrina optimalų ir suderintą važiavimą; pritaiko amortizatorių darbą, o valdymo blokas sureguliuoja akceleratoriaus pedalą ir 8 laipsnių automatinės transmisijos pavarų perjungimo momentą.  Vairuotojas gali rinktis „Standartinį“, „Kelionės“ ir „Sportinį“ važiavimo režimus. Priklausomai koks režimas pasirinktas, pritaikomas vairo ir kitų sistemų darbas. Išskirtinai „GSi“ turi ir „Varžybų“ režimą, kurį pasirinkti galima du kart spustelėjus „ESP“ mygtuką ir mėgautis dar didesne trauka. Sportinė važiuoklė ir „Michelin Pilot Sport 4“ padangos „apautos“ ant 20 colių ratlankių užtikrina gerą sukibimą su kelio danga. Visų varomųjų ratų sistema su sukimo momento paskirstymo funkcija montuojama visuose modeliuose ir tai yra unikalu šiame segmente. Tradicinį galinį diferencialą pakeitė daugiadiskė sankaba, kuri užtikrina tikslesnį galios perdavimą kiekvienam ratui atskirai, priklausomai nuo esamų kelio sąlygų. „GSi“ puikiai susitvarko net ir pradėjus slysti priekiniams ratams. Sportiniame sedane montuojami efektyvūs ir našūs benzininiai varikliai su turbina. Galingas 2,0 l 191 kW/260 AG agregatas su turbina išvysto 400 Nm sukimo momentą (degalų sąnaudos pagal NEDC: mieste 11,2 l/100 km, užmiestyje 7,1 l/100 km, vidutinės 8,6 l/100 km; 197 g/km CO2). Keturių cilindrų variklis „poruojamas“ su nauja 8 laipsnių automatine transmisija. Pavaras vairuotojas gali perjungti ir svirtelės pagalba ant vairo. Nors paravos perjungiamos automatiškai, vairuotojas važiuojant „Standartiniu“ ar „Sportiniu“ režimu, gali pasirinkti pavarų perjungimo momentą. Be galingo 2,0 l benzininio variklio su turbina, bus galima rinkti ir dyzelinį motorą. Šiame „Opel“ montuojamos sportinės sėdynės, kurios užtikrina sėdėjimo stabilumą posūkiuose ir komfortą ilgose kelionėse. Kaip ir „Insignia Grand Sport“ modelyje, jos turi ventiliavimo, šildymo, masažo funkcijas bei reguliuojamas šonines atramas. Aukštas sėdynės atlošas turi galvos atramą, o saugos diržai idealiai priglunda peties lygyje. Galima rinktis iš dviejų odos apdailos derinių; kiekviena jų turi dekoratyvias „GSi“ emblemas. Logotipas puošia ir automobilio galą, kur sportišką išvaizdą pabrėžia oro aptakas, kurio dėka automobilis dar geriau priglunda prie kelio. Du dujų išmetimo vamzdžiai su chromo spalvos antgaliais, o apačios apdaila, primenanti oro angas, taip pat chromuota. Chromo spalvos oro padavimo angos yra ir šalia priekinių ratų arkų. Fanai taip pat įvertins ir išskirtinį interjerą: plokščią žemiau įmontuotą oda aptrauką vairą, aliuminio pedalus, juodą lubų apdailą – štai toks yra sportinio sedano stilius. „Insignia GSi“ pratęs ilgas „Opel“ tradicijas kuriant sportinius „GSI“ automobilius. Pirmieji modeliai – „Manta GSi“ ir „Kadett GSi“ (115 AG nuo 1,8 l) pasirodė 1984 metais. Po ketverių metų pasirodė „2,0 l DOHC“ 16 vožtuvų variklis, kuris buvo montuojamas į 2,0 l 150 AG „Kadett 2.0 GSi 16V“. Šį variklį gavo ir „Astra“, o 1993 m. buvo montuojamas alternatyvus 1,8 l 125 AG motoras „Astra GSi“ modelyje. Skirtingų kartų „Corsa“ taip pat turėjo „GSi“ versiją, pradedant nuo 100 AG „Corsa A“ (1988 m.), tapęs klasika. Tokių „Corsa“ asortimentą užbaigia 2012 m. rugpjūtį pasirodęs „Corsa D“. Dabar naujas „Insignia GSi“ debiutuos tarptautinėje automobilių parodoje Frankfurte (rugsėjo 14-24 dienomis), o užsakymai bus galimi nuo spalio vidurio.