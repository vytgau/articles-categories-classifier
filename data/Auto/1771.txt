Kalifornijoje veikiantis startuolis dirbs kartu su kita autonominių automobilių įmone „Cruise Automation“, kurią „General Motors“ įsigijo 2016 m., patvirtino Detroito automobilių gamintojas. „Strobe“ specializuojasi aplinkos skanavimo lazeriu technologijų, kitaip žinomų kaip LIDAR, kūrime. Ši technologija yra svarbi kuriant autonominius automobilius. Balandį „General Motors“ paskelbė investuojanti 14 mln. dolerių į naują savo autonominių automobilių bendrovės „Cruise Automation“ tyrimų centrą. Kompanijos pastaruoju metu San Francisko, Skotsdeilo ir Detroito gatvėse išbandė daugiau kaip 50 autonominių elektromobilių.