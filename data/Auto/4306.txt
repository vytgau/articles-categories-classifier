„Į skrendančio į Buenos Aires lainerio variklį besileidžiant San Paule pateko paukštis. Dėl to skrydis iš Buenos Airių į Stambulą buvo atidėtas parai. Šiuo metu „Turkish Airlines“ šiuo reikalu rūpinasi“, – sakė B. Vanagas. Informaciją apie atidėtą skrydį B. Vanagas sužinojo jau oro uoste. Prieš tai visa „General Financing team Pitlane“ apžiūrinėjo Argentinos sostinės įdomybes. „Sekmadienis „GeneralFinancing teamPitlane“ buvo neįprastas, beveik visa diena be didesnių užduočių. Paskyrėme ją Buenos Airių įdomybėms pamatyti. Jūs juk atsimenate, kad vienas komandos narių, Carlosas – argentinietis. Geresnio gido nesugalvosi. Po to dalis komandos keliavo į oro uostą kelionei į Lietuvą. Likusi pusė dar turi misijų, čia – Pietų Amerikoje“, – pasakojo B. Vanagas. Į Lietuvą B. Vanagas su šturmanu iš Lenkijos Sebastianu Rozwadowskiu dabar planuoja grįžti trečiadienį. Komanda kol kas lieka Argentinoje. 