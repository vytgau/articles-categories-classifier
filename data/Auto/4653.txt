Su šiuo fondu BMW išplės investicijas ir į autonominių automobilių sritį, o veikla prasiplės nuo JAV iki Europos ir Azijos. „Ateities ir mūsų industrijos mobilumą lemia spartėjantys technologiniai pokyčiai, – sakė BMW plėtros padalinio vadovas Klausas Froehlichas. – Norint būti sėkmingam reikia formuoti šiuos pokyčius ir rasti prieigą prie geriausių idėjų.“ Tradicinių automobilių gamintojai kreipiasi į pradedančiąsias įmones pagalbos, vystant technologijas, kurių prireiks ateityje, kai dominuos autonominiai automobiliai, elektromobiliai ir išpopuliarės automobilių dalinimosi paslauga. Dabar „iVentures“ įsigijo kompanijos „RideCell“, įmonės, kuri kuria dalinimosi automobiliu ir užsakomųjų važiavimų programinę įrangą, akcijų. „iVentures“ taip pat investavo į viešojo pervežimo ir baterijų krovimo programinę įrangą.