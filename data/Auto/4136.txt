D. Trumpas kritikavo automobilių gamintojus, kurie į JAV rinką eksportuojamus produktus gamina Meksikoje, bei grasino importinių automobilių tarifą padidinti iki 35 procentų. „Noriu, kad naujos gamyklos čia parduodamiems automobiliams čia būtų ir statomos!“, – šįryt savo „Twitter“ paskyroje rašė prezidentas. D. Trumpo politika neįprastai stipriai kišasi į automobilių rinką ir siekia, kad gamyba būtų perkelta į Jungtines Valstijas. Tai bus pirmas kartas nuo 2011-ųjų, kai trijų didžiųjų gamintojų vadovai susitinka su JAV prezidentu. JAV bei užsienio gamintojai, atsižvelgdami į D. Trumpo politiką, jau planuoja investuoti bei kurti darbo vietas JAV. Dauguma gamintojų giria naujojo prezidento politiką, bet taip pat pastebi, kad dabartiniai planai yra verslo, o ne politinių sprendimų pasekmė.