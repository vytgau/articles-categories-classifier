Nepaisant šio fakto ir akivaizdžiai tragiškos DB4 būsenos, jo pardavėjas nenusimena, mat tai – ypatingas automobilis. 1962 metų gamybos „Aston Martin DB4“ kėbulą kūrė italų ateljė „Carrozzeria Touring“. Jame sumontuotas 3.7 litro darbinio tūrio šešių cilindrų eilėje variklis, kuris generuoja 240 AG galią. Pirmasis automobilio savininkas buvo amerikietis aktorius Dallasas Williamsas. Vėliau jis „Aston Martin“ perleido nenustatytam Masačiusetso valstijos gyventojui, kuris 70-ųjų pradžioje dėl nežinomų priežasčių pastatė automobilį šalia savo namų, kur jis ir išstovėjo iki šių dienų. Per tą laiką automobilį apsupo aplink išaugęs miškas. Beje, neseniai „Aston Martin“ atstovai paskelbė, kad pagamins lygiai 25 egzempliorius originalių 1959-1963 metų „DB4 GT“ modelių ir kiekvieną jų parduos už maždaug 1,9 mln. eurų. 