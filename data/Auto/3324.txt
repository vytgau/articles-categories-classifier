Salono atnaujinimas ir plėtra Marijampolėje įgyvendinta po to, kai „Autoforumo“ kontrolinį akcijų paketą įsigijo tarptautinė įmonių grupė „Modus Group“, Lietuvoje atstovaujanti beveik 20 automobilių prekės ženklų. „Modus Group“ yra viena sparčiausiai augančių lietuviško kapitalo tarptautinių įmonių grupių, kuri Lietuvoje atstovauja daugybei garsių ir populiarių automobilių gamintojų. Matome potencialą plėsti automobilių prekybos ir aptarnavimo veiklą Marijampolėje, nes tai strategiškai svarbus Pietvakarių Lietuvos taškas, kuriame gyvena ir pro kurį kasdien keliauja tūkstančiai žmonių. Norime sudaryti galimybę vietos gyventojams bei verslui įsigyti ir aptarnauti automobilius patogiau, oficialioje atstovybėje“, – teigia „Modus Group“ automobilių verslo direktorius Laurynas Sivilevičius. „Sandoris su „Modus Group“, grupės patirtis automobilių versle ir investicijos leido išplėsti „Autoforumo“ centro veiklą ir jame pradėti prekybą Lietuvoje itin populiariais lengvojo ir komercinio „Fiat“ transporto modeliais, taip pat vienintelio tikro džipo – „Jeep“ – markės automobiliais. Čia taip pat atidarėme oficialų šių gamintojų servisą bei kėbulų remonto dirbtuves, kuriuose galėsime aptarnauti šių ir kitų markių automobilius“, – sakė „Autoforumo“ direktorius Giedrius Naruševičius.  Atnaujintame automobilių salone po vienu stogu eksponuojami naujausi BMW, „Fiat“ ir „Jeep“ automobiliai. Marijampoliečiai salone jau gali susipažinti su naujausiu „BMW 5“ modeliu, kuris turi ne tik efektyvesnius variklius ir dailesnį dizainą, bet ir pasižymi autonominio valdymo funkcijomis. Eksponuojamame „Jeep“ asortimente – pravažumo savybėmis išsiskiriantys „Jeep Grand Cherokee“ ir „Jeep Renegade“. Pasak G. Naruševičiaus, vietos verslo įmonėms itin aktualu, kad Marijampolėje atsiranda oficialus „Fiat“ salonas ir aptarnavimo centras. „Autoforumo“ salone bus prekiaujama ne tik naujais, bet ir apynaujais automobiliais, kuriems bus suteikiama gamintojo ar atstovybės garantija. Bendrovė „Autoforumas“ Marijampolėje įkurta 1999 m. ir nuo to laiko bendradarbiavo su „Modus Group“ – veikė kaip autorizuotas BMW automobilių salonas ir techninio aptarnavimo centras. Bendrovėje dirba 21 darbuotojas. „Modus Group“ yra tarptautinė įmonių grupė, vykdanti veiklą automobilių verslo, paslaugų, atsinaujinančios energetikos ir nekilnojamojo turto srityse. Bendrovė yra oficiali beveik 20-ties automobilių prekės ženklų atstovė Lietuvoje, tarp jų – BMW, „Mini“, „Porsche“, „Fiat“, „Alfa Romeo“, „Jeep“, „Maserati“ ir kitų.