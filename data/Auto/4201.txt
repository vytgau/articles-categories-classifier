Daugybė kasdien vairuojančių žmonių, ko gero, prisipažintų, kad stovėjimo stabdį įjungia itin retai. Kodėl tai daryti pamirštame? Naujesniuose automobiliuose jau įrengtas elektrinis stovėjimo stabdys. Nebėra rankinės svirties ir valdomas jis mygtuko paspaudimu. Specialistai pasakoja, kad elektrinis stovėjimo stabdys gali veikti dvejopai. Stabdžio lynus tampo elektrovariklis arba elektrinis mechanizmas įmontuojamas tiesiai ant stabdžių suspaudimo apkabos. Tačiau gedimų neišvengia ir naujovės. Kad atsirado stovėjimo stabdžio gedimų, turėtume suprasti, jei automobilis ima judėti taip, lyg kažkas jį stabdytų. Liaudyje dar sakoma, kad automobilis netraukia. Taip pat gedimų požymis – kaisti pradėję ratai. Sportinio bei saugaus vairavimo ekspertas pasakoja, kad gedimų pavyktų išvengti, jei gerai suvoktume, kam skirtas toks stabdys. Anksčiau automobiliuose iš tikrųjų buvo rankinio stabdymo funkcija. Avariniu būdu stabdant automobilį, būdavo naudojama šalia pavarų svirties esanti stabdžio svirtis. Tačiau per daugybę metų funkcija pasikeitė, dabar šis stabdys tėra skirtas stovėjimui. Anot specialistų, stovėjimo stabdys veiks puikiai, jei nuolat juo naudosimės. Daugiausia ginčų, ar reikalingas stovėjimo stabdys, kyla diskutuojant su automatinę pavarų dėžę turinčių automobilių savininkais. Jie teigia, kad visiškai pakanka nustatyti vadinamąjį „parking“ režimą. Ką apie tai mano specialistai? Plačiau žiūrėkite laidoje. 