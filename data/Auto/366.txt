Teigiama, kad naujos kartos „Forester“ įkvėptas 2015 metais Tokijuje pademonstruoto koncepcinio „VIZIV Future“ modelio. Automobilis bus sukurtas naujosios „Subaru“ globalios platformos SGP (Subaru Global Platform) pagrindu – šią architektūrą japonai dabar naudoja visiems atnaujinamiems kompanijos automobiliams. Šios konstrukcijos pagrindu jau debiutavo naujos kartos XV ir „Impreza“ modeliai. Suprantama, šventi „Subaru“ atributai liks nepaliesti: varikliai – opoziciniai keturių cilindrų, pavara – simetrinė visų varomų ratų, transmisija – kintamo perdavimo laipsnio automatinė (variatorius). Lapkritį JAV rinkoje „Subaru“ parodė didžiausią savo visureigį „Ascent“. Kol kas nėra aišku, ar jis atkeliaus ir į Europą, tačiau „Forester“ europiečiams bus tiekiamas. Vis dėlto, Senojo žemyno pirkėjams šio modelio (kaip ir „Impreza“) pasirodymo gali tekti palaukti.