Vieną Didžiosios Britanijos taksi vairuotoją lygiai prieš savaitę Dorsete sustabdė kelių policijos pareigūnai. Neįvardytas vairuotojas viršijo greitį – jis kaip kulka pralėkė pro pat pareigūnų automobilį. Paklaustas, kodėl viršijo greitį, taksistas pareiškė, kad tris jo keleivius kamuoja žarnyno dujų nelaikymas (jūs tik įsivaizduokite, kokia biologinės katastrofa grėsė), tad jis norėjęs kuo įmanoma greičiau juos pristatyti į vietą. Svarbi pastaba – automobilio langai šiaip jau atsidarinėjo be problemų. Originalus pasiteisinimas (tiesą sakant, niekas nepasivargino, o gal išsigando, patikrinti, ar taksisto nuogąstavimai turėjo pagrindo) vairuotojui išsisukti nuo baudos nepadėjo. Dorseto kelių policija savo paskyroje socialiniame tinkle „Facebook“ visiems (neminėdama pavardžių) papasakojo šią istoriją kaip pavyzdį, kokie pasiteisimai neveikia. Paskyrą administruojantis asmuo paaiškino, kad taksistas galėjo rinktis – sumokėti 100 svarų baudą ir gauti tris baudos balus arba dalyvauti 110 svarų kainuojančioje saugaus eismo edukacijos programoje. Pareigūnai nusprendė, kad greitį taksistas viršijo per daug, tad vien įspėjimu neatsipirks. Moralas? Jokiomis pramanytomis istorijomis policijos pareigūnų, sučiupusių jus viršijus greitį gyvenamoje teritorijoje, neapmulkinsite. Juo labiau, jeigu nepabūgote lenkti policijos automobilio.