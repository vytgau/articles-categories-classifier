Bendrovė „Toyota“ pranešė, kad atšaukta apie 1,16 mln. automobilių, parduotų Okeanijoje, Artimuosiuose Rytuose ir mažesnėse rinkose, o apie 750 tūkst. automobilių atšaukta Japonijoje. Europoje atšauktų automobilių skaičiaus bendrovė nepateikė. Automobiliai, parduoti Šiaurės Amerikoje – didžiausioje „Toyota“ rinkoje – atšaukti nebuvo, pranešė bendrovė. „Toyota“ pranešė, kad tai dalis didesnių atšaukimų, kai keičiamos oro pagalvės, kuriose naudojama „Takata“ pagaminta pripūtimo sistema. Šiuos atšaukimus dar pernai nurodė įvykdyti pasaulio transporto reguliavimo institucijos. Minėtoje pripūtimo sistemoje naudojama cheminė medžiaga, kuri, jei ilgai laikoma dideliame karštyje, gali sukelti stiprų sprogimą.