Vidutinės klasės miesto visureigis „Range Rover Velar“ kompanijos „Land Rover“ gamoje užėmė vietą tarp „Range Rover Evoque“ ir „Range Rover Sport“ modelių. Automobilis sukurtas „Jaguar Land Rover“ aliuminio architektūros pagrindu, kurią naudojant sukurti visi pastarojo meto koncerno modeliai. „Range Rover Velar“ bus siūlomas su penkių variklių pasirinkimu: pradedant nuo 2 l darbinio tūrio 180 AG „Ingenium“ dyzelinio iki 3 litrų darbinio tūrio V6 380 AG benzininio. 300 AG „Ingenium“ benzininis variklis prie jėgainių asortimento prisijungs šiemet, kiek vėliau. Prabangiame interjere sumontuoti du 10 colių didelės raiškos jutikliniai ekranai ir pažangi informacijos bei pramogų sistema „Touch Pro Duo“. Teigiama jog vienintelis segmente „Velar“ siūlo alternatyvą odinėms sėdynėms – tvarias, aukščiausios kokybės tekstilės medžiagas. Dėmėtai pilkos (angl. Dapple Grey) spalvos medžiaga su verstos odos intarpais buvo sukurta bendradarbiaujant su „Kvadrat“, Europje pirmaujančia aukštos kokybės bei dizaino tekstilės gamintoja.  „Velar“ dizainą taip pat papildo ypatingai ploni lazeriniai matriciniai LED žibintai, įleistos durų rankenos, juodinto vario spalvos priekinio bamperio bei galinio sparno angų elementai. Be to, automobilis turi sudėtingą pakabos sistemą, užtikrinančią didesnį komfortą. Prekyba naujuoju „Range Rover Velar“ prasideda šią vasarą. Lietuvoje jo kaina prasidės nuo 58 tūkst. 900 eurų, o pirmieji automobiliai mūsų šalį pasieks rudenį.