Pernai automobilių parodoje Šanchajuje pristatytas, o vėliau patobulintas Frankfurto automobilių parodai modelis turi du elektrinius variklius, kurių bendra galia – 302 AG, informuoja carscoops.com. Vienu baterijos įkrovimu automobilis galėjo nuvažiuoti iki 500 km. Tačiau čekų automobilių gamintojos kupė visureigis, kuris konkuruos su „Jaguar I-Pace“ ir „Tesla Model X“, galutinis variantas pasirodys jau 2020 m. „Škoda“ nepateikė daugiau informacijos apie automobilį, bet priminė apie 3 lygio autonominio vairavimo galimybes, o tai rodo, kad ši technologija bus aktuali modeliui. Manoma, kad kompanija taip pat išleis „Volkswagen I.D.“ hečbeko analogą, jis veikiausiai bus pavadintas „Felicia E“. Per ateinančius septynerius metus gali pasirodyti ir dar vienas kompaktinis elektrinis visureigis su dviem ar ketveriomis durimis, tai pat ir miesto mažylio modelis „Citigo“. O iš tinklo įkraunamos hibridinės „Superb“ versijos debiutas jau numatytas kitąmet. Manoma, kad jame bus sumontuota iš „Volkswagen Passat GTE“ jau pažįstama jėgos sistema, kurią sudaro 1,4 litro benzinis turbomotoras, elektros variklis ir 9,9 kWh ličio jonų baterija. Tokia sistema suteikia 215 AG galią ir galimybę 50 km nuvažiuoti vien elektra. Neatmetama, kad „Škoda“ panaudos ir talpesnį akumuliatorių.