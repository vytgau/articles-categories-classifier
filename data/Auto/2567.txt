O ji gana paprasta – po lietaus miesto gatvėse susidariusių laikinų potvynių metu reikia važiuoti pirma pavara ir vienodu greičiu. „Apie tai esu kalbėjęs ir su visureigių meistrais. Visų pirma, į gilesnę balą turime įvažiuoti, o ne įlėkti, kad nebūtų hidrosmūgio. Matėte, kiek po šių potvynių balose randa automobilių valstybinių numerių? Daugybę! Tas smūgis numuša net buferius“, – LRT.lt kalbėjo vairavimo mokytojas A. Pakėnas. Taigi į apsemtą gatvę reikėtų įvažiuoti kuo ramiau pirma pavara. „Svarbiausia, kad ta priekyje automobilio susidaranti bangelė stumtųsi, o ne rezonuotųsi – nueitų ir grįžtų atgal. Banga neturi piltis per mašiną, ji turi stumtis, po truputį „eiti“ į priekį. Labai svarbu, kad nebūtų „vonios efekto“, žinote, kaip būna, kai vonioje pastumi vandenį ir grįžęs jis tave užpila. To efekto neturi būti. Reikia važiuoti tokiu greičiu, kad ta bangelė vis stumtųsi, todėl nereikia viršyti bangos greičio“, – paaiškino A. Pakėnas. Deja, pasak eksperto, daugybė Lietuvos vairuotojų nežino, kaip tinkamai elgtis per liūtį. „Pamenate tą garsiąją Moliere`o frazę „Velnias nešė jį į tą galerą?“ Kurių velnių mes ten grūdamės? Apsisukite ir grįžkite atgal. Juk važiuojame ne autopilotu ir matome situaciją. Bet nutinka taip, kad sustoja viena mašina, tada antra, trečia, ketvirta... Kiek kartų reikia lipti ant to paties grėblio?“ – stebisi eismo ekspertas A. Pakėnas. Sinoptikai informuoja, kad ketvirtadienio vakarą galime sulaukti dar vienos liūties. Kokių gatvių sostinėje vengti ir kokias alternatyvas rinktis skaitykite čia.