Laukiniai kupranugariai ir arkliai plynuose laukuose – toks vaizdas pakerėtų turbūt kiekvieną pirmą kartą atvykusį aplankyti natūralių iškasenų ir įspūdingos gamtos praturtinto Magystau regiono Kazachstane. Tačiau ne gamta čia atvykę mėgautis sportininkai vienbalsiai sutaria, kad tai – viena sudėtingiausių trasų, kuria joms yra tekę lenktyniauti taurės istorijoje. Ilgiausiame šių metų Kazachstano etapo greičio ruože lenktynininkai vėl kovėsi su kopomis, kurios itin apsunkino gyvenimą standartinių, T2 klasės automobilių, gyvenimą. Nepaisant to, lyderių penketukas, su lietuviškuoju „CRAFT Bearings“ ekipažu įkandin šios dienos trasą įveikė per beveik 5 valandas. Po finišo A. Juknevičius teigė, kad trasos kasdien darosi vis įdomesnės, o ekipažas įgauna vis daugiau pasitikėjimo jėgomis.  „Šiandien trasa buvo apgaulinga – labai daug keliukų, visi klaidžiojo kaip tikri kazachai stepėse, – geros nuotaikos įveikęs pusę ralio nestokojo Antanas Juknevičius. – Kopos šiandien buvo mažesnės, ne tiek daug spėjome atsižaisti nuo varžovų, bet džiaugiamės, kad nebuvo šlapia – buvo mažiau purvo. Per smulkų smėlį tokiu oru važiuoji kaip per asfaltą. Mes buvome porą kartų nuklydę, bet bendrai džiaugiuosi – klydom ir vis tiek neblogai suvažiavom, tai reiškia dar turim potencialo prasibrauti iki penketuko. Ar mums pavyks – parodys laikas.“ Kazachstane vykstančiame FIA pasaulio „Cross-Country“ ralio taurės etape jau įveikta virš 1200 km. Lenktynių lyderiu išlieka katarietis, Dakaro nugalėtojas Nasseras Al-Attiyah, antras – dukart taurės vicečempionu tapęs lenkas Jakubas „Kuba“ Przygonskis, trečias – FIA „Cross-Country“ ralio taurės nugalėtas T3 kategorijoje Aronas Domzala, ketvirtoje vietoje – Čekijos ralio reido žvaigždė Miroslavas Zapletalas.