Grįsdami šią mintį, jie darė prielaidą, kad vis mažiau žmonių turės nuosavus automobilius, ir kad dalijimasis jais taps norma. Tai reiškia, automobiliai mažiau stovės garažuose, nes tarnaus kitiems žmonėms, kuriems iš tikrųjų jų reikia. Ką gi, tai skamba tikėtinai, tačiau argumentams stinga logikos: jeigu tam pačiam skaičiui žmonių reikės tiek pat automobilių per tą patį laiką kaip dabar, keliuose bus tiek pat automobilių, net jeigu jie važinės savarankiškai. Sumanymas būtų daugiau žmonių susodinti į mažiau automobilių, o mes turime šį tą, kas daugybę metų tai siūlo – tai vadinama viešuoju transportu. Yra dar vienas savavaldžių automobilių aspektas, kuris labiau tikėtinai išryškės perkrautose miesto gatvėse: tarpusavyje susietos transporto priemonės ir išmanieji tinklai. Iš lygties išėmus kintamąjį – tai būtume mes, žmonės – ir turint omenyje gebėjimą komunikuoti tarpusavyje, šie automobiliai galėtų laisvai judėti didesniais greičiais ir nuspėjamu būdu. Tai reikštų trumpesnius atstumus tarp jų ir kur kas tobulesnį srauto praeinamumą sankryžose. Projektavimo konsultantas Donas Elliottas, vadovaujantis „Clarion Associates“ Denveryje, yra įsitikinęs, kad savavaldžiai automobiliai situaciją tik dar labiau pablogins. „Mačiau, kaip kraujas teka žmonėms per veidus, – sakė jis. – Daugybę metų projektuotojai kovojo dėl vieno ar dviejų procentų pokyčio transporto rūšies pasirinkime [kad daugiau žmonių rinktųsi visuomeninį transportą ar dviratį vietoj vairavimo]. Su šia technologija viskas nueis veltui. Tai košmaras.“ Jis baiminasi, kad jei jau nereikės vairuoti, kad galėtum pasinaudoti automobilių dalijimusi mieste, žmonės ne tik toliau naudosis savo transporto priemonėmis, bet ir tie, kurie anksčiau patys nevairavo, pradės naudotis automobiliu. Architektė ir docentė Shannon McDonald iš Pietų Ilinojaus universiteto yra ateities mobilumo planavimo ekspertė. Ji teigia: „Tai [trys naujosios technologijos: automatika, elektrifikacija ir kolektyvinis mobilumas] visiškai pakeis visuomenę. Manau, tai bus ne mažesnė transformacija nei automobilio atsiradimas.“ Kaip visada, tiesa slypi kažkur per vidurį, tačiau viltis, kad eismo kamščiai netrukus bus praeitis – kaip tai tvirtina kai kurie šių trijų technologijų šalininkai – paprasčiausiai yra tikėjimas iš troškimo. Tai nėra tokia problema, kurią galima būtų išspręsti viena sidabrine kulka. Ar netgi trim.