Įkraunami hibridai, galintys įveikti trumpas distancijas varomi elektra, vis dažniau vertinami kaip laikina priemonė, rašo autonews.com. Viena esminių su šios rūšies transporto priemonėmis susijusių problemų gana aiški: kaip atsakingos institucijos gali būti tikros, kad automobilis, važiuodamas miesto centru, tuo metu yra varomas elektros, o ne vidaus degimo varikliu? „Ford Motor“ kartu su „Transport for London“ (TfL) atlieka geozonų projekto bandymus. Šiuo metodu siekiama užtikrinti, kad hibridiniai automobiliai didelio užterštumo miestų centruose važinėtų tik naudodami taršos neskleidžiančius elektros variklius. Tarytum automobilius lydėtų tam tikras nematomas pavadėlis. Ateinančių metų pradžioje startuosiančiam 12 mėnesių trukmės bandomajam projektui Londone „Ford“ skirs 20 naujų „Transit“ įkraunamų hibridinių komercinių automobilių. Šio bandomojo projekto mėnesiais bus panaudota GPS aktyvuojama technologija, priversianti išjungti benziną naudojantį variklį ir paskatinsianti „Transit“ naudoti elektros energiją, kai važiuojama miesto centro teritorija. „TfL“ – įmonė parengusi stiprią oro kokybės kontroliavimo tvarką, taigi pageidaujama matyti, kokios naudos tai galės duoti“, – teigė „Ford“ miesto elektrifikuotų lengvųjų sunkvežimių programos vadovas Markas Harvey. Nors „Ford“ žada „Transit“ hibridinį modelį į rinką paleisti tik 2019 m., jau dabar pateikiama šios transporto priemonės specifikacija: 1 litro trijų cilindrų „Ecoboost“ benzininis variklis, įkraunantis bateriją ir suteikiantis galimybę įveikti 50 kilometrų atstumą naudojant vien elektros energiją. Bendras atstumas, kurį galima įveikti naudojant ir benzininį variklį, – apie 500 kilometrų. Ličio jonų baterijos montuojamos automobilio dugne, todėl automobilio salono vidinis tūris dėl to nė kiek nenukenčia, tik išauga svoris.