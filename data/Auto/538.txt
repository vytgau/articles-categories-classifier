Štutgarte įsikūrusi „Bosch“ nenurodė, kiek sumokėjo už Detroite įsikūrusią ir 2015 metais įkurtą įmonę, taip pat žinomą, kaip SPLT. Vokietijos kompanija teigia matanti daug galimybių rinkoje, kurioje iki šiol dominavo taksi stiliaus milžinės, kaipo „Uber“ ir „Lyft“, ypač kalbant apie reguliaraus darbuotojų vežimo į darbą paslaugas. „Kompanijos ir iš priemiesčių į miestus dirbti važiuojantys žmonės iki šiol nebuvo laikomi prioritetu“, – išplatintame pranešime pažymėjo „Bosch“. Tačiau bendrovė mano, kad keliavimas į darbą ir iš jo rinka yra „auganti rinka“. „Bosch“ sprendimas, apie kurį pranešta šeštadienį, yra kompanijos reorganizavimo plano dalis, siekiant sukurti „sujungto mobilumo“ padalinį, kuriame dirbs daugiau nei 600 darbuotojų. Šis padalinys teiks pačias įvairiausias paslaugas – nuo pavėžėjimo paslaugų iki vairuotojų perspėjimo dėl saugumo realiuoju laiku. „Junglumas suteikia didžiulį verslo potencialą“, – mano „Bosch“, besiremianti „PwC“ studija, kurios išvadoje teigiama, jog tokių paslaugų pasaulinė rinka iki 2020 metų padidės iki 140 mlrd. eurų. „Bosch“ siekia dviženklio pardavimų augimo šioje rinkoje per ateinančius kelerius metus, pažymėjo kompanijos vykdomasis direktorius Volkmaras Denneris.