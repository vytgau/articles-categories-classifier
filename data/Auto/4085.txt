Kaip jau žinote, „Bugatti“ iš tos šiltos vietelės ėmė ir išstūmė „Chiron“ – dar vienas absurdiškai galingas ir brangus automobilis, pagamintas „Volkswagen Group“, siekiant visus iki vieno įtikinti, kad šis gamintojas nėra jau toks nuobodus, kaip visi galvoja. Jo 1001 arklio galia niekam nebedaro pernelyg didelio įspūdžio, turint omenyje, kad naujasis automobilis jų turi 50 proc. daugiau. Išvaizda taip pat nebepriverčia aikčioti – šiuolaikinį žmogų nustebinti tampa vis sunkiau ir sunkiau. Nepaisant to, tai tikrai nereiškia, kad modelis, kuriam kurį laiką priklausė greičiausio automobilio titulas pasaulyje, nenusipelno visos įmanomos pagarbos. Tikrai nusipelnė, nes vos 2,5 sekundės jis įsibėgėja iki beveik 100 kilometrų per valandą, o tai tikrai įspūdingas greitis, gal tik sekundės dalimi atsiliekantis nuo šiandieninių superautomobilių. Straipsnio autoriai teigia savo akimis matę, kaip „Rimac Concept One“ važiuoja centimetras į centimetrą su keliais tokiais superautomobiliais ir laimi, taigi šios lenktynės daugiau formalumas nei reali kova, tiesa? Na, ir mes mąstėme panašiai – žinoma, kol nepamatėme šio vaizdo įrašo. Pirmiausia būtina pabrėžti, kad tai, ką matote, nėra profesionalios gatvių lenktynės. Jie važiavo tuštutėliu lėktuvų pakilimo taku. Taip, buvo starto ir finišo ribos, buvo ir žavi startą paskelbusi mergina. Susiklosčius tokioms aplinkybėms, galime tiksliai pasakyti tik tiek, kuris pirmasis kirto finišo tiesiąją, o tai, patikėkite, tikrai ne visada svarbiausia. Vis svarbesnis tampa vadinamasis automobilio reakcijos laikas – arba laikas, per kurį jis kaip reikiant įsibėgėja. Panašu, kad „Rimac Concept One“ pasirodė kiek geriau. Taip pat peršasi išvada, kad visa galia kelyje atsiskleidžia važiuojant mažesniu greičiu, o tai dar vienas dalykas, ko norisi tikėtis iš keturiais ratais varomos elektrinės mašinos. Be to, Pembruko grafas (kuriam priklauso šis „Veyron“, jis sėdi ir prie jo vairo), ankstesniame klipe teigė, kad „Bugatti“ turi menkų problemų „nuo greičio pedalo vėlavimo iki turboduobės“. Geriausia žinia ta, kad abu kelių monstrai nusprendė vasarą atsirevanšuoti. Belieka tikėtis, kad lenktynės bus organizuotos geriau ir tinkamesnėje vietoje. Nei automobiliams, nei jų padangoms nepasitarnavo ir šaltas oras, tad belieka laukti, ką jie parodys už kelių mėnesių. Ir kas žino – gal Pembruko grafas pats iki to laiko įsigys „Chiron“ ir šias lenktynes pavers dar aktualesnis tikrinant „Concept One“ galimybes.