Bus parduodamos naujojo „Peugeot 308“ hečbeko ir universalaus kėbulo versijos su 2 skirtingais turbininiais benzininiais varikliais ir 3 skirtingais dyzeliniais varikliais, kurių galia svyruoja nuo 73 kW (100 AG) iki 133 kW (180 AG). Juos bus galima įsigyti tiek su 6 pavarų mechanine, tiek su automatine greičių dėže. Dar bus galima įsigyti sportiškąjį „Peugeot Sport 308 GTi“ su 270 AG THP benzininiu varikliu, kuris bus brangiausia šio automobilio versija – nuo 30 tūkst. 900 eurų. Taip pat nuo lapkričio mėnesio bus siūlomi naujieji modeliai su 8 pavarų automatine pavarų dėže. Daugiau apie atnaujintą modelį galite paskaityti DELFI apžvalgoje.