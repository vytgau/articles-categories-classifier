Estas į lyderio poziciją pakilo šeštadienį, po to kai avariją patyrė iki tol pirmavęs „Hyundai“ atstovas Haydenas Paddonas. Sportininkas šeštadienio greičio ruožus baigė turėdamas 24 sek. persvarą prieš „Toyota“ ekipos lenktynininką Jarį-Mattį Latvalą. Pastarasis sekmadienį sumažino atsilikimą nuo lyderio iki 12 sek. Vis dėlto suomiui teko pasitenkinti antra vieta. Paskutiniame sekmadienio greičio ruože geriausią rezultatą užfiksavo naujasis „Toyota“ komandos narys Esapekka Lappi. Suomis Italijos ralį baigė ketvirtas, nuo trečią vietą iškovojusio Thierry Neuville‘io atsilikęs daugiau nei minute. Trečiasis „Toyota“ komandos lenktynininkas Juho Hanninenas šiandien susidūrė su techninėmis problemomis ir kovą dėl penktos vietos pralaimėjo čempionato lyderiui Sebastienui Ogier. Norvegų duetas Madsas Ostbergas ir Andreasas Mikkelsenas Italijos ralį baigė atitinkamai septintoje ir aštuntoje vietose. A. Mikkelsenui tai buvo pirmasis ralis atstovaujant „Citroen“ komandai. Norvegas šį kartą nesublizgėjo – nuo nugalėtojo atsiliko daugiau nei aštuoniomis minutėmis. Vieta, lenktynininkas, komanda, laikas) 1. Ottas Tanakas M-Sport Ford 3h25:15.1 2. Jari-Matti Latvala Toyota +12.3 3. Thierry Neuville'is Hyundai +1:07.7 4. Esapekka Lappi Toyota +2:12.9 5. Sebastienas Ogier M-Sport Ford +3:25.3 6. Juho Hanninenas Toyota +3:38.5 7. Madsas Ostbergas M-Sport Ford +6:31.8 8. Andreasas Mikkelsenas Citroen +8:07.8 Čempionato įskaita: (vieta, lenktynininkas, komanda, taškai) 1. Sebastienas Ogier M-Sport Ford 139 2. Thierry Neuville'is Hyundai 123 3. Ottas Tanakas M-Sport Ford 108 4. Jari-Matti Latvala Toyota 107 5. Dani Sordo Hyundai 70 6. Elfynas Evansas Dmack Ford 53 7. Craigas Breenas Citroen 43 8. Haydenas Paddonas Hyundai 33 9. Juho Hanninenas Toyota 31 10. Krisas Meeke'as Citroen 27