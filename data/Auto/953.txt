Didžiausi nuopelnai gerinant pardavimų rodiklius „Volkswagen“ grupėje atitenka „Audi“ ir „Porsche“. Ženkliai pagerinti bendrą rezultatą padėjo ir Kinijoje ūgtelėjusi „Volkswagen“ markės modelių paklausa. Ypač sėkmingas pardavimas leido „Volkswagen“ užsitikrinti rekordines 220 mlrd. eurų siekiančias pajamas ir pagerinti pernykščius rezultatus (217 mlrd. eurų). 2017 metais Vokietijos įmonei pavyko rekordiškai padidinti ir gamybos apsukas – į rinką buvo išleista daugiau nei 6 mln. naujų automobilių. Šiuo metu „Volkswagen“ siūlomą asortimentą sudaro daugiau nei 60 skirtingų modelių. Populiariausi iš jų – „Jetta“, „Golf“, „Passat“, „Polo“ ir Kinijoje pristatytas „Santana“. 2016 metais koncernas „Volkswagen“ taip pat aplenkė Japonijos bendrovę „Toyota“. Įmonių pardavimo rezultatų santykis tada buvo 10,31 ir 10,17 mln. automobilių. Reikia nepamiršti, kad užsitikrinti lyderio poziciją „Volkswagen“ nesutrukdė net dyzelio emisijų skandalas, kilęs dėl į aplinką išmetamų teršalų rodiklių klastojimo.