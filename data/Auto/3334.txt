„Opel Grandland X“ ilgis – 4477 mm, plotis – 1844 mm, aukštis – 1636 mm, o atstumas tarp ašių – 2675 mm. Tokiu būdu automobilis bus 20 cm didesnis už kitą „Opel“ debiutantą „Crossland X“. Naujojo SUV bagažinės tūris – 514 litrų arba 1652 litrai nuleidus galines sėdynes. Tad šis „Opel“ bus 10 cm ilgesnis ir 84 litrais talpesnis nei „Nissan Qashqai“. Vokiečių krosoveris sukurtas ant naujojo markės savininko koncerno PSA modulinės platformos, ant kurios gaminami „Peugeot 3008“ bei kątik debiutavęs „Citroen C5 Aircross“ modeliai. Kol kas neatskleidžiama, kokie bus siūlomi varikliai, tačiau tikėtina, kad naujasis opelis gali paveldėti ir prancūzų motorus. Tokiu atveju pasiūla atrodys taip: 1,2-1,6 litro turbobenzininiai 130-165 AG varikliai ir 1,6-2,0 litrų turbodyzelinės 120-180 AG jėgainės.  „Crossland X“ bus priekiniais ratais varomas miesto visureigis, o už papildomą mokestį galima „paveldėti“ iš prancūzų giminaičių „Grip Control“ sistemą, leidžiančią optimizuoti stabilumo sistemos algoritmus apledėjusiam, žvyruotam ar šlapiam keliui. Tarp įrangos minima adaptyvi greičio palaikymo sistema su avariniu stabdymu ir pėsčiųjų atpažinimu, automatiniai LED žibintai, šildomos tiek priekinės, tiek galinės sėdynės ir vairas, bevielis telefonų įkrovimas, patobulintas parkavimo pagalbininkas, 360 laipsnių vaizdo kameros ir kiti asistentai. Europoje pardavimai turėtų prasidėti kitų metų pradžioje.