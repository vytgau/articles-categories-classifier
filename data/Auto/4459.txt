Nuo šeštadienio iki metų pabaigos tam tikruose kelių ruožuose matuokliai fiksuos net menkiausią taisyklių pažeidimą. Pasak policijos, dažniausiai vairuotojai šventiniu laikotarpiu skuba ir dėl to nepasirenka saugaus važiavimo greičio, nesuvaldo automobilių, nuvažiuoja nuo kelio. Pareigūnai šventiniu laikotarpiu taip pat žada atidžiau tikrinti vairuotojų blaivumą ir pėsčiuosius. Pastarieji raginami nešioti atšvaitus. Praėjusių metų gruodžio 24 – 31 dienomis šalies keliuose įvyko 55 eismo įvykiai, kuriuose žuvo penki žmonės, 67 žmonės buvo sužeisti.