Rugsėjį šalyje daugiausiai įregistruota „Volkswagen“ (2447 vnt.), „Opel“ (1493 vnt.) ir „Audi“ (1489 vnt.) markių automobilių. Tarp modelių pirmavo „Volkswagen Passat“ (930 vnt), „Audi A6“ (629 vnt.) ir „Volkswagen Golf“ (530 vnt.). Rugsėjo mėnesį pirmą kartą Lietuvoje įregistruotų naudotų automobilių vidutinis amžius siekė 11,6 metų. Dyzelinių automobilių dalis buvo 74,7 proc., o 2016 m. rugsėjį ji sudarė 76,6 proc.. Praeitą mėnesį Lietuvoje atliktos 22 tūkst. 638 naudotų lengvųjų automobilių savininkų keitimo operacijos, t.y. 1,9 proc. daugiau nei 2016 m. rugsėjį (22 tūkst. 208). Asmeninių automobilių (M1) savininkų keitimo operacijų buvo 21 tūkst. 928, o lengvųjų komercinių (N1) – 710. Rugsėjį savininkus dažniausiai keitė „Volkswagen“ (4096), „Audi“ (3059) ir BMW (2060) markių automobiliai. Dažniausios buvo „Volkswagen Passat“ (1475), „Volkswagen Golf“ (1160) ir „Audi A6“ (989) modelių savininkų keitimo operacijos. Vidutinis savininką pakeitusio naudoto automobilio amžius rugsėjį buvo 15,1 metų. 2017 m. sausį-rugsėjį Lietuvoje pirmą kartą įregistruoti 128 tūkst. 333 naudoti lengvieji automobiliai, t.y. 18,8 proc. daugiau nei atitinkamu laikotarpiu 2016 m. (108 tūkst. 22 vnt.). Vidutinis jų amžius siekė 11,8 metų. Dyzelinių automobilių dalis šiemet siekė 74,8 proc., o 2016 m. sausį-rugsėjį – 76,9 proc. Per pirmus tris šių metų ketvirčius šalyje buvo atliktos 196 tūkst. 43 naudotų lengvųjų automobilių savininkų keitimo operacijos, t.y. 7,7 proc. daugiau nei atitinkamu laikotarpiu 2016 m. (182 tūkst. 46). Vidutinis savininką keitusių automobilių amžius šiemet buvo 15,3 metų.