Aplenkė pats save Dar lenktynėms neįsibėgėjus per pirmuosius „Time Attack“ važiavimus Dainius Matijošaitis su „Mitsubishi Lancer Xtra Evo“ pagerino savo paties prieš metus pasiektą rekordą. Jis Estijos „Auto24Ring“ trasą įveikė per 1:14.541. Tai jau antras rekordinis D. Matijošaičio važiavimas šiame sezone. Gegužę jis jau pagerino „Nemuno žiedo“ rekordą. Vis dėlto dėl technikos gedimų, jis nedalyvavo „Super Lap“ važiavimuose ir „Time Attack“ nugalėtojo titulą užleido Livijui Juodeikai su „Mazda RX-8“. Antroji vieta šiame važiavime atiteko Ramūnui Čapkauskui su „BMW GTR“, trečiuoju numeriu finišavo Gediminas Vilkas su savo „BMW 318“, kuriame sumontuotas 3,2 litro variklis. „Gatvės kovotojų“ arba „Street“ įskaitoje greičiausias šeštadienį buvo nepavejamasis Algirdas Gelžinis su „ Audi TT RS“. Jam atiteko „Michelin PilotSport Cup 2“ padangų komplektas. Beveik dviem sekundėm nuo jo atsiliko latvis Arturas Batrakas su „Mitsubishi Lancer“, trečiasis atvažiavo Benas Černiauskas su „Honda Civic“.  Bekompromisės„Wolf Race“ pergalės Pirmą kartą „Wolf Race“ važiavimų istorijoje jie buvo transliuojami gyvai. Visas kovas fiksavo kelios kameros, o žiūrovams nepasimesti padėjo komentatoriai. Taip pat čia susirinko kol kas didžiausias skaičius dalyvių užsienio trasoje. „Wolf Race“ B diviziono mažiausioje R1600 klasėje laimėjo pernai metų naujokas Ignas Domeika su populiariuoju „Honda Civic“. Paskui jį atvažiavo Tomas Jatkevičius su 1979 metų „Volkswagen Golf“. Trečiasis finišavo Lukas Stanevičius su „Honda CRX“. R2000 klasėje dominavo Julius Skirmantas su „Honda Civic“. Jis užtikrintai laimėjo abu važiavimus. Po itin drąsių lenkimų antrasis atvažiavo Karolis Gedgaudas su „Honda Civic“. Trečiuoju numeriu finišavo šių lenktynių naujokas, bet ne naujokas lenktynėse D. Matijošaitis su, be jokios abejonės, „Honda Civic“. R3000 klasėje stabiliai ir greitai laimėjo Židrūnas Šaučiūnas su „BMW 325“. Jam iš paskos atvažiavo dar vienas BMW su Pauliumi Reisu prie vairo. Ant žemiausiojo nugalėtojų pakylos laiptelio lipo Linas Steponaitis su „BMW 320“. Galingiausioje „Wolf Race“ R3000+ klasėje varžybos buvo identiškos R2000 klasei. Čia milžinišku atstumu nuo kitų varžovų pirmuoju numeriu finišavo R. Čapkauskas su „BMW GTR“. Sėkmingai kovoje dėl antrosios vietos pasirodė G. Vilkas su savo „BMW 318“. Pagaliau į „Fast Lap“ grįžo ir trečiąją vietą užėmė Tomas Sveikauskas su „Toyota Supra“. Antrojo „Autoplius Fast Lap“ etapo rezultatai Time Attack Street 2500 1. Justas Gudavičius, Mazda Miata, 1:27.017 2. Tauras Tunyla, Honda S2000, 1:27.846 3. Redanas Jankaitis, Honda Integra, 1:28.715 Time Attack Street 2500+ 1. Algirdas Gelžinis, Audi TT RS, 1:24.429 2. Benas Černiauskas, Honda Civic 1:25.925 3. Arturs Batraks, Mitsubishi Lancer Evo VI, 1:26.671 TIme Attack PRO 1600 1. Tomas Jatkevičius, Volkswagen Golf, 1:27.358 2. Ignas Domeika, Honda Civic, 1:28.040 3. Lukas Stanevičius, Honda CRX, 1:28.462 Time Attack PRO 2500 1.Marius Stankevičius, Honda CRX, 1:22.408 2. Židrūnas Šaučiūnas, BMW 325, 1:24.898 3. Andrius Burneika, Renault Clio, 1:25.084 Time Attack PRO 2500+ 1. Dainius Matijošaitis, Xtra Evo, 1:14.541 2. Jonas Poškus, Mitsubishi Lancer Evo VIII, 1:16.456 3. Livijus Juodeika, Mazda RX-8, 1:20.563 Wolf Race R1600 1. Ignas Domeika, Honda Civic 2. Tomas Jatevičius, VW Golf 3. Lukas Stanevičius, Honda CRX Wolf Race R2000 1. Julius Skirmantas, Honda Civic 2. Karolis Gedgaudas, Honda Civic 3. Dainius Matijošaitis, Honda Civic Type-R Wolf Race R3000 1. Židrūnas Šaučiūnas, BMW 325 2. Paulius Reisas, BMW M3 3. Linas Steponaitis, BMW 320 Wolf Race R3000+ 1. Ramūnas Čapkauskas, BMW GTR 2. Gediminas Vilkas, BMW 318 3. Tomas Sveikauskas, Toyota Supra