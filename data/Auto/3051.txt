Naujuoju bendrovės direktoriumi taps 2013 m. prie „Ford“ valdybos prisijungęs ir inovatyviųjų technologijų skyriui vadovavęs Jamesas Hackettas. Prieš prisijungdamas prie „Ford“, J. Hackettas vadovavo biurų baldų gamybos bendrovei „Steelcase“. Pasitraukiantis M. Fieldsas prieš dešimtmetį vadovavo sėkmingam „Ford“ Amerikos padalinio pertvarkymui. Tačiau per 3 metus, kai jis dirbo bendrovės vykdomuoju direktoriumi, „Ford“ akcijos dėl silpnų finansinių ataskaitų bei aiškios ateities strategijos trūkumo krito apie 30 proc.