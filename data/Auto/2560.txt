Lietuvoje sausį-birželį, palyginti su 2016-ųjų tuo pat metu, automobilių pardavimai išaugo 19,7 proc. iki 12,8 tūkst., rodo penktadienį paskelbti ACEA duomenys. Latvijoje automobilių pardavimai per metus sumažėjo 1 proc. iki 8614, Estijoje - paaugo 13,4 proc. iki 13,3 tūkstančio. Vien birželio mėnesį, palyginti su praėjusių metų birželiu, automobilių pardavimai Lietuvoje išaugo 40,6 proc. iki 2677, Latvijoje - smuko 17,8 proc. iki 1591, Estijoje - išaugo 33,7 proc. iki 2666. Visoje Europos Sąjungoje pardavimai šiemet išaugo 4,7 proc. iki 8,211 mln., o vien birželį - 2,1 proc. iki 1,491 milijono. Populiariausi šiemet išlieka „Volkswagen“ automobiliai - jų pirmąjį pusmetį parduota 882,1 tūkst., arba 0,9 proc. daugiau nei pernai tuo pat metu.