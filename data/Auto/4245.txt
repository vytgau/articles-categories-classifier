Paprastas, efektyvus ir nebrangus būdas pailginti automobilio, ypač jo variklio, eksploatacijos laiką – reguliarus alyvos keitimas. Tačiau ar mokame tinkamai įvertinti variklinės alyvos kokybę? Ar žinome, kokia geriausiai tinka mūsų automobiliui? Žinoma, paprasčiausia automobilį palikti autoservise ir jį atsiimti, kai darbuotojai alyvą jau pakeitę. Tačiau niekada negalime žinoti, kokios kokybės alyva ten naudojama. Žinovai sako, kad žmonės neretai atsiveža savo įsigytos alyvos ir būtent tą produktą paprašo supilti į automobilį. Dažnas tokiu atveju renkamės pagal savo kišenę – perkame pigesnę alyvą arba atsižvelgiame į gamintojo vardą. Manoma, kad jei jis – gerai žinomas, tai jo gaminamas produktas nesugadins nė vienos transporto priemonės. Ar tikrai taip? Ekspertai sako, kad pačiam išsirinkti visas automobilio charakteristikas atitinkantį variklio tepalą nelengva. O dar blogiau tai, kad ir prekybos vietose dirbantys konsultantai ne visada geba patarti. Jie daug nesiaiškina, dėl ko konkrečiai atvažiavo žmogus. Neretai nepaklausia, kokį automobilį vairuojame, kokiais metais jis pagamintas, kokį kurą naudojame ir kur važinėjame. Ar tikrai automobilių skyriuose dirbantys konsultantai yra profesionaliai parengti, LRT TELEVIZIJOS laidos „Keliai. Mašinos. Žmonės“ kūrėjai nusprendė patikrinti patys. Plačiau žiūrėkite reportaže. 