Aljanso, kaip ir konkurentės „Tesla“, planai pabrėžia norą plėtoti naudotų baterijų rinką ir skatinti elektromobiliams reikalingą energetikos struktūrą. „Renault-Nissan“ aljanso gamykla bus tokia galinga, kad elektros pakaktų 120 000 namų aprūpinti. Gamykla kraus baterijas, esant energijos pertekliui, o kai reikės, grąžins elektrą energetinei sistemai. Šalininkai sako, kad tokios gamyklos gali būti labai naudingos šalia neprognozuojamų vėjo jėgainių ir saulės baterijų, kurios gamina energiją. „Renault-Nissan“ aljansas bendradarbiauja su kompanija „The Mobility House“ ir kuria dideles baterijas, kurios būtų surenkamos iš naujų arba naudotų elektromobilių baterijų, teigė vienas šaltinis. „Kartu su „The Mobility House“ kuriame kelias programas, taip pat vystome energijos kaupimo projektą, dėl kurio šiuo metu dar vyksta tyrimai“, – sakė „Renault“ atstovė Celine Farissier. Elektromobilių gamintojai uždirba kurdami ličio jonų baterijų, su kuriomis automobiliai nebegali pakankamai toli važiuoti, rinką. Kokybiškesnės naudotos baterijos galėtų sumažinti elektromobilių kainą, o mega baterijos yra vienas iš būdų perdirbti baterijas. „Nissan“, kurio 44 proc. priklauso „Renault“, jau sukūrė atsarginę energijos kaupimo sistemą arenai „Amsterdam Arena“, bendradarbiaudama su vokiečių startuolių įmone. Neseniai apie milžiniškos baterijų gamyklos Europoje planus pranešė „Daimler“, o „Tesla“ tebesidairo vietos savo naujai „Gigagamyklai“.