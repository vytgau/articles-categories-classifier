Šios lėšos bus skirtos išpirkti arba suremontuoti 80 tūkst. parduotų automobilių su 3 litrų dyzeliniais varikliais, kuriuose buvo įdiegtos kompiuterinės programos, dirbtinai mažinusios automobilių taršos rodiklius. Čia kalbama apie automobilius, pagamintus 2009-2016 metais, įskaitant VW, „Porsche“ ir „Audi“ prekės ženklų automobilius. Į šią sumą įeina ir 225 mln. dolerių auka į Kovos su oro tarša fondą, praneša JAV aplinkos apsaugos agentūra (EPA). Vokietijos bendrovė jau sutiko sumokėti JAV 17,5 mlrd. dolerių „emisijų skandalui“ sureguliuoti, informuoja „Reuters“. VW taip pat sutiko sumokėti 15 mlrd. JAV dolerių kompensacijas tiems pirkėjams, kurių automobiliuose buvo įrengta teršalus mažinanti įranga. Susitarimas buvo taikomas tik automobiliams su 2 litrų dyzeliniais varikliais. Dar penki milijardai dolerių turėjo buvo skirta ekologiniams tyrimams. „Dyzelinis skandalas“ Vokietijos automobilių gamintoją sudrebino 2015 m. rugsėjį. JAV aplinkos apsaugos agentūra (EPA) apkaltino bendrovę tuo, kad dyzeliniais varikliais varomuose automobiliuose įdiegta programinė įranga, leidžianti testavimo metu nuslėpti realius duomenis apie teršalų emisijas. Daugelyje pasaulio šalių atliekamas VW veiklos tyrimas.