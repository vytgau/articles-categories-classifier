Bandymus atlikę specialistai pažymėjo, kad anksčiau ne kartą laimėjusios sportinės-turistinės klasės „Continental“ padangos visada pasižymėjo vienomis geriausių savybių klasėje, o naujajame modelyje buvo dar labiau pagerintos savybės ant šlapios kelio dangos. Šias ir kitas padangų charakteristikas, užtikrinusias pergalę bandymuose, lėmė tokios „Continental“ technologijos kaip „MultiGrip“, „TractionSkin“, „ZeroDegree“, „RainGrip“ ir „EasyHandling“. Garsiausių padangų gamintojų modeliai buvo bandomi važiuojant „Suzuki GSX-S 750“ motociklu, padangas vertinant valdymo ir stabdymo ant šlapios kelio dangos, sukibimo įsibėgėjant ir posūkiuose, vairavimo tikslumo, stabilumo tiesiojoje ir posūkiuose kategorijose. Bandymuose ant sausos kelio dangos „ContiRoadAttack 3“ padangos tapo absoliučiomis nugalėtojomis, surinkusios 140 balų iš 150 galimų. Aukščiausius įvertinimus pelnė ir stabilumas bei sukibimas posūkiuose – šiuos rezultatus leido pasiekti „MultiGrip“ technologija, kuri lemia, kad ties padangos kraštu esantis gumos mišinys yra minkštesnis. Iš viso su šiomis sportinės-turistinės klasės „Continental“ padangomis aštuoniose iš devynių kategorijose buvo pasiekti geriausi rezultatai. Naujosios „ContiRoadAttack 3“ padangos buvo įvertintos 91 balu iš 100 galimų, atliekant stabdymo ant šlapios kelio dangos bandymus. O važiuojant 100 km/val. greičiu stabdymo kelias ant šlapio asfalto buvo tik 43,8 metrai – net 1,5 m mažiau nei su pernai geriausiai pripažintomis „Metzeler Roadtec 01“ padangomis, kurių stabdymo kelias buvo 45,3 metrai. Taip pat tai ir 1 metru mažiau nei stabdant motociklą, ant kurio ratų sumontuotos populiarios „Michelin Pilot Road 4“ padangos. 2017 m. „Motorrad“ žurnalo atliktų sportinių-turistinių padangų bandymų rezultatai (užimta vieta, gamintojas, modelis, įvertinimas/maksimalus įvertinimas): 1. „Continental „ContiRoadAttack 3“ 231/250 2. „Metzeler“ „Roadtec 01“ 228/250 3. „Pirelli“ „Angel GT“ 227/250 4. „Michelin“ „Pilot Road 4“ 222/250 5. „Dunlop“ „Road Smart III“ 221/250 6. „Bridgestone“ „T30 EVO“ 214/250