Šis mažas automobiliukas techniniu požiūriu išsiskiria paprastumu. Vos 13-os arklio galių senovinis „Fiat 500“ neturi net vairo stiprintuvo, o ir bėgiams perjungti reikia įgūdžių. „Perjungiant į žemesnę pavarą, visuomet taip: reikia dukart nuspausti sankabą, paspausti droselinę sklendę, nes greičių pavara nėra sinchronizuota. Iškart supranti, ką reiškė vairuoti prieš daugelį metų. Svarbu pačiam tai pajusti, paragauti“, – sako A. Borgini. 1957-aisiais sukurtas automobilio modelis pakeitė italų visuomenę – į rinką jis buvo išleistas kaip šeimos automobilis. Keturių asmenų šeima su visa manta galėjo gana patogiai keliauti po Italiją. „Fiat 500“ buvo pirmoji galimybė italams persėsti nuo motorolerio į tikrą automobilį“, – pastebi šios mažytės transporto priemonės gerbėjas Carlo Giuliani. Miniatiūrinį automobilį prieš šešis dešimtmečius sukūrė Dante Gicosa. Inžinierius jau buvo sukonstravęs jo pirmtaką „Topolino“, tačiau tikrosios sėkmės sulaukė 1957-aisiais pristatęs „Fiat 500 Nuova“. „Galiu važiuoti paskui „Ferrari“, sustoti mieste, bet vaikai apžiūrinės tik mano automobilį. Jame yra kažkas vaikiško. Niekada neperpratau, ką jie mato, žiūrėdami į „Fiat 500“, – sako C. Giuliani. Plačiau – LRT KULTŪROS laidoje „Euromaxx“ nuo 10 min. 18 sek. 