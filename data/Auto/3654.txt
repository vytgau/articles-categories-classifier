Kuriozinis incidentas įvyko dėl prastų oro sąlygų: kai įsismarkavus snygiui gerokai suprastėjo matomumas. Pietinėje ir centrinėje Kanados Kvebeko provincijos dalyse tą dieną iškrito 15–30 centimetrų sniego. Eismo sąlygas dar labiau apsunkino stiprus, gūsingas vėjas. Interneto svetainėje paskelbtas vaizdo įrašas buvo nufilmuotas „Highway 10“ greitkelyje ir įkeltas į vieno „Facebook“ naudotojo puslapį. Tuo metu, kad internautas pradėjo filmuoti, ant plento jau ir taip buvo nemažai susidūrusių automobilių, tačiau jų vis daugėjo, nes vairuotojai nesugebėdavo sustabdyti transporto priemonių slidžiame kelyje. Remiantis vėlesniais pranešimais, per tą pusdienį Kvebeke buvo užregistruota per 100 avarijų, kuriose žuvo vienas žmogus. Kanados automobilių asociacija (CAA) parekomendavo vairuotojams neskubėti keistis žieminių padangų į vasarines, nors pagal taisykles nuo kovo 15 d. tai daryti galima.  