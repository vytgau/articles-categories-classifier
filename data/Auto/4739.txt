Kinijos pietvakariuose esančioje Čongčingo savivaldybėje pastatytas apžvalgos ratą primenantis automobilių stovėjimo mechanizmas. Į jį pastatyti automobiliai pakeliami ir atsiduria vienas virš kito, todėl plote, kuriame galėtų įsitekti vos pora transporto priemonių, dabar telpa net 12 automobilių. Ši konstrukcija ne tik labai patvari. Jai būdingos ir intelektinės sistemos savybės. Mat šis apžvalgos rato išvaizdos mechanizmas iš pradžių nuskaito automobilį, o tada, atsižvelgdamas į jo dydį, nustato jam tinkamiausią vietą. Vietą šiame rate galima rezervuoti per mobiliąją programėlę, o už stovėjimą sumokėti automobiliams skirta elektronine kortele. Transporto priemonės padėtis reguliuojama pasitelkus programuojamą valdymo technologiją. Pasistatyti automobilį rate tetrunka 90 sekundžių. Reikia pasakyti, kad jau siūlomi ir alternatyvūs ratai, kuriuos galima montuoti po žeme, taip pat tokie, kurie būtų tik iki pusės įleisti į žemę.