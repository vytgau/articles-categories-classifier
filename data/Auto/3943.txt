„Nusprendėme šį kartą imtis ypatingų priemonių ir atidėti 5008 pristatymą. Šiuo metu mūsų prioritetas – reaguoti į didelę 3008 paklausą“, – leidiniui teigia „Peugeot“ atstovas. „PSA Group“ sausio mėnesį sakė, kad praėjus trims mėnesiams nuo 3008 modelio paleidimo sulaukė 60 tūkstančių užsakymų. Tai 70 procentų viršijo automobilių gamintojo prieš paleidimą užsibrėžtus tikslus. „Peugeot 5008“, kuris turėjo oficialiai debiutuoti balandį, bus pristatys pavasario pabaigoje arba vasaros pradžioje. Skelbiama, kad išankstinių 5008 užsakymų sulaukta taip pat nemažai. Dar vienas galimas veiksnys, lėmęs PSA sprendimą atidėti 5008 pristatymą, yra faktas, jog šis SUV iš tikrųjų nebūtinai uždirbs gamintojui daugiau nei 3008, sako „IHS Automotive“ analitikas Ianas Fletcheris.