Sekmadienį itin greitai važiavęs O. Tanakas sugebėjo sumažinti S. Ogier persvarą nuo 33 iki 10 sek. Antrą vietą iškovojęs sportininkas lenktynininkų įskaitoje tik 10 taškų atsilieka nuo „M-Sport“ komandos lyderio Madso Ostbergo, kuris Velso ralį baigė aštuntas. „Hyundai“ komandos lenktynininkas Thierry Neuville‘is Velso ralį baigė trečias. Belgas lenktynininkų įskaitoje aplenkė „Volkswagen“ pilotą Andreasą Mikkelseną ir pakilo į antrąją vietą. Šį savaitgalį vykusiame ralyje ketvirtas finišavo kitas „Hyundai“ sportininkas Haydenas Paddonas, o „Citroen“ lenktynininkas Krisas Meeke‘as užbaigė pirmąjį penketuką. Iki sezono pabaigos likus tik vienam etapui, „Volkswagen“ komanda užsitikrino ketvirtąjį iš eilės čempionės titulą. Velso ralio rezultatai: (Vt., lenktynininkas, automobilis, laikas) 1. Sebastienas Ogier „Volkswagen Polo R“ 3h14:30.2 2. Ottas Tanakas „Ford Fiesta RS“ +10.2 3. Thierry Neuville‘is „Hyundai i20“ +1:35.4 4. Haydenas Paddonas „Hyundai i20“ +1:54.9 5. Krisas Meeke‘as „Citroen DS3“ +2:35.2 6. Dani Sordo „Hyundai i20“ +4:02.6 7. Jari-Matti Latvala „Volkswagen Polo R“ +4:28.3 8. Madsas Ostbergas „Ford Fiesta RS“ +4:38.3 9. Stephane‘as Lefebvre „Citroen DS3“ +7:12.2 10. Ericas Camilli „Ford Fiesta RS“ +8:19.3 Sportininkų įskaitos lyderiai: 1. Sebastienas Ogier 247 taškai 2. Thierry Neuville'is 143 3. Andreasas Mikkelsenas 129 4. Haydenas Paddonas 126 5. Dani Sordo 119 6. Jari-Matti Latvala 110 7. Madsas Ostbergas 94 8. Ottas Tanakas 82 9. Krisas Meeke'as 64 10. Craigas Breenas 36