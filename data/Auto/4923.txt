Teigiama, kad 200 „Volkswagen“ komandos darbuotojų pasibaigus WRC sezonui dirbs prie „VW Golf“ ir „Škoda“ automobilių, kurie yra naudojami TCR ir ralio varžybose. „Mūsų prioritetas yra darbuotojai. Visų pirma norime informuoti juos apie savo tolimesnius planus. Tik po to paskelbsime apie pasitraukimą iš WRC. Iki tol nebus jokio oficialaus pranešimo“, – teigė vienas iš VW atstovų. VW ne kartą dalyvavo bandymuose, kurių metu išmėgino pagal naujas taisykles ruoštą 2017 m. automobilį. VW atstovų teigimu, gamintojas neplanuoja jo pardavinėti komandoms, kurios tęs dalyvavimą WRC čempionate. „Volkswagen“ komanda iš WRC pasitrauks iškovojusi keturis čempionės titulus. Jos lenktynininkai Andreasas Mikkelsenas, Jari-Matti Latvala bei daugkartinis WRC čempionas Sebastienas Ogier bus priversti ieškotis darbo kitose ekipose. Priminsime, kad kitais metais WRC čempionate dėl pergalių varžysis „Hyundai“ bei „Ford“ (M-Sport) komandos. Prie jų prisijungs į čempionatą sugrįšiantys gamintojai: „Citreon“ ir „Toyota“. Daugiau F-1 naujienų skaitykite čia.