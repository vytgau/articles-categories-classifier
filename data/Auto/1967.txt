Lietuvoje sausį-rugpjūtį, palyginti su 2016-ųjų tuo pat metu, automobilių pardavimai išaugo 19,8 proc. iki 16,7 tūkst., rodo ketvirtadienį paskelbti ACEA duomenys. Latvijoje automobilių pardavimai per metus padidėjo 3,3 proc. iki 11,5 tūkst., Estijoje – 12,2 proc. iki 17,4 tūkstančio. Vien rugpjūčio mėnesį, palyginti su praėjusių metų rugpjūčiu, automobilių pardavimai Lietuvoje išaugo 34,4 proc. iki 2087, Latvijoje – 25,8 proc. iki 1469, Estijoje – 11,9 proc. iki 2049. Visoje Europos Sąjungoje pardavimai šiemet išaugo 4,5 proc. iki 10,233 mln., o vien rugpjūtį – 5,6 proc. iki 865 tūkstančių. Populiariausi šiemet išlieka „Volkswagen“ automobiliai – jų per septynis mėnesius parduota 1,105 mln., arba 0,3 proc. mažiau nei pernai tuo pat metu.