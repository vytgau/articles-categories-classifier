Į ką reikėtų atsižvelgti? -į vietą automobilio gale (ar tilps vaikiška kėdutė ir pan.), ar plačiai atsidaro automobilio durelės, -į galinių sėdynių aukštį. Pažiūrėkite, ar gale telpa vežimėlis, nes jie telpa toli gražu ne į visus automobilius. Turint mažų vaikų, svarbus ir grindų aukštis, kad būtų patogu pastatyti krepšį su sauskelnėmis, -ar yra išmaniosios aktyvaus saugumo technologijos, nes tai didelė pagalba, vežant vaikus, -elektroniniu raktu užvedama sistema. Tai ne prabanga – pabandykite išsitraukti automobilio raktelius iš kišenės, kai ant rankų laikote kūdikį ir pusę banano. „Honda CR-V“ „Honda“ kaip niekas kitas stengiasi, kad šeimyninis automobilis būtų patogus, o dar vienas to pavyzdys – „Honda CR-V“. 2017 m. modelio gale yra 5 cm daugiau vietos kojoms, be to, galinės durelės atsidaro 90 laipsnių kampu. Automobilis turi pulteliu atidaromą bagažinę, kurios atidarymo aukštis reguliuojamas, elektroniniu raktu užvedamą ir užrakinamą automobilį, išmaniųjų aktyvaus saugumo technologijų rinkinį „Honda Sensing“, informuoja autoblog.com. Crysler Pacifica Hybrid“ Buvo sunku apsispręsti tarp „Chrysler Pacifica Hybrid“ ir tarp „Honda Odyssey“, tai rodo, kaip toli į priekį pažengė „Chrysler“ su savo minivenu. „Pacifica“ – ypač patogus modelis, kuris interjero medžiagomis ir kokybe nenusileidžia aukščiausios klasės konkurentams. Šis hibridinis modelis su elektra valdomomis durelėmis ir pakėlimo sistema gali nuvažiuoti 33 mylias, varomas elektra, o varant elektra ir degalais – iš viso 570 mylių. Automobilis turi patogią degalų perjungimo sistemą, taip pat – integruotą siurblį. „Subaru Impreza“ Kad ir kokie puikūs būtų pirmi du rekomenduoti modeliai, ne visi nori krosoverio ar miniveno. Tokiems žmonėms yra siūloma „Subaru Impreza“. Kaip ir „Honda CR-V“, šis modelis turi nemažai vietos gale. Taip pat pažangią saugumo sistemą, susidūrimą švelninančią stabdymo sistemą. „Subaru Impreza“ varova visai 4 ratais. Puikus hečbekas su penkiomis durelėmis.