„Jei nesuveikia žodinis bandymas gėdinti vairuotoją, kad derėtų užimti tik vieną automobiliui skirtą vietą, kai aikštelė ir taip prigrūsta, galbūt pavyks, kai apie problemą bus paskelbta viešai?“, – svarsto portalo skaitytojas. Jo atsiųstoje nuotraukoje matomas per dvi vietas lengvąjį automobilį „Volkswagen“ pastatęs vairuotojas. Galima numanyti, jog tai įvyko automobilių stovėjimo aikštelėje prie vieno iš prekybos centrų Kaune. Neapsikentęs įžūlumo ir bendrų taisyklių nesilaikymą pastebėjęs kaunietis turi atkirtį. „Jei nemoki parkuotis ar bijai, kad subraižys automobilį – važinėk dviračiu, Kaunas tam jau suteikė galimybes!“, – rėžė portalo skaitytojas. O jūs ar dažnai susiduriate su tokio pobūdžio nepatogumais Kaune?