„Daimler“ gali įsigyti „kelis procentus“ „Volvo Cars“ akcijų, ketvirtadienį skelbė pranešimai, nenurodydami šaltinių. „Volvo“ ką nors komentuoti atsisakė, o vienas „Daimler“ atstovas spaudai sakė: „Tai grynos spėlionės, kurių mes nekomentuosime“. „Geely“ vadovas Li Shufu neseniai už 9 mlrd. dolerių įsigijo „Daimler“ akcijų: aljansą su šia vokiečių automobilių gamintoja jis regi kaip būdą atlaikyti grėsmę, kurią kelia tokie nauji konkurentai kaip „Tesla“, „Google“ ir „Uber“. „Daimler“ generalinis direktorius Dieteris Zetsche pasveikino Li Shufu, tapus naujuoju įmonės akcininku, ir teigė, kad bet koks pramoninis bendradarbiavimas su „Geely“ priklausys nuo to, ar tam pritars dabartinis jų partneris Kinijoje BAIC.