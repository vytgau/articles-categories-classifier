Jeigu į bėdą pakliuvęs dviratininkas savo transporto priemonę atsiveda į taisyklą, skylėta padanga prisijungia prie kitų 1,3 mlrd. niekam tikusių dviračių padangų, išmetamų kiekvienais metais. Norėdami padėti dviračių entuziastams ir prisidėti prie aplinkos apsaugos bei taršos mažinimo, „Nexo North America“ darbuotojai sumanė puikų sprendimą – jie sukūrė ir pagamino dviejų modelių padangas „Ever Tires“ ir „Nexo Tires“, kurios niekada nesubliūkšta. „Ever Tire“ – beorė padanga, žadanti, jog dviratis sklandžiai ir švelniai riedės visais įmanomais keliais keleliais. Modifikuota tvirto dizaino padanga dviračiui pagaminta iš suspaustų polimerų mišinio. Jos išskiria specialiomis ertmėmis, kuriuos sukurtos ilgaamžiškumui ir išskirtinei kontrolei užtikrinti. Ekspertai žada, kad viena „Ever Tire“ be vargo nuvažiuos iki 8 tūkst. kilometrų. Standartinė guminė dviračio padanga gali įveikti vos 4,8 tūkst. kilometrų. „Ever Tire“ nereikalingas oras, o tai reiškia, kad jos paprasčiausiai negali prakiurti ir subliūkšti. Kokia iš to nauda? Jūs turbūt juokaujate. Tokiomis padangomis „apautas“ dviratis gali drąsiai važiuoti žvyrkeliu, per vinis, akmenis ir kitas negandas, kurios šiaip jau reikštų prapultį standartinei guminei dviračio padangai. „Ever Tire“ gamintojai naudoja vieno polimero mišinį. Jį, lyginant su tradicinėmis gumos padangomis, lengva pagaminti ir perdirbti. Kiekvienai „Ever Tire“ pagaminti tereikia vieno gamybos proceso, o tai reiškia, kad vieną vienetą galima pagaminti vos per pusvalandį. Gamyklos ciklo paprastumas – dar vienas šių padangų privalumas tradicinių akivaizdoje. Gaminant įprastines dviračio padangas, būtini net keli svarbūs etapai, padedantys užtikrinti, kad padangos ilgai tarnaus. „Ever Tire“ lydintys gražūs epitetai skamba kaip muzika kiekvieno dviračių entuziasto ausiai, tačiau ir jos turi vieną esminį trūkumą – beoriam padangos dizainui užtikrinti būtinas specialus rėmas. Rėmo kaina įtraukta į bendrą padangų kainą, taigi jokių paslėptų išlaidų tokių padangų pirkėjas nepatirs. Pasirinkus „Ever Tires“ savo dviratei transporto priemonei, garaže tikrai neatsiras daugiau vietos, nes teks įkurdinti ir minėtuosius specialius rėmus beorėms padangoms. Todėl „Nexo“ darbuotojai rado būdą, kaip išspręsti ir šią problemą, ir sukūrė „Nexo Tire“ – kitos rūšies beorę dviračio padangą, kuri kuo puikiausiai tinka seniems dviračio rėmams. „Nexo Tire“ dėl patentuotos naujos kartos technologijos galima pritaikyti standartinių guminių padangų rėmams. Nors paprastų padangų keitimas „Nexo Tires“ ir sudėtingesnis nei „Ever Tires“, pirmosios padeda išvengti galvos skausmo, ką daryti su jau nebetinkamomis dviračio dalimis. Be to, „Nexo Tires“ yra sąlyginai pigesnės nei „Ever Tire“.