„Norint suskaičiuoti įvairių šalių rinkimuose „Alfa Romeo Stelvio“ gautus apdovanojimus, reikėtų kelių rankų pirštų – jų skaičius dviženklis. Automobilis keičia požiūrį į visureigius – jie ne tik pasižymi geru pravažumu, didele erdve bei praktiškumu, bet ir yra valdomi kaip sportiški sedanai“, – teigia „Alfa Romeo“ pardavimo vadovas Baltijos šalyse Laurynas Boguševičius. Lietuvoje įvertintas už greitį „Lietuvos metų automobilio 2018“ rinkimuose buvo atliekamas unikalus bandymas – su preciziškai tikslia Vilniaus Gedimino technikos universiteto įranga matuojama, kaip įvairūs automobiliai įsibėgėja nuo 0 iki 100 km/val. Šiuos duomenis pateikia ir gamintojai, tačiau testas vyko gana „lietuviškomis“ sąlygomis: bandymų metu asfalto danga buvo drėgna, o oro temperatūra siekė du laipsnius šilumos. Be to, visi bandyti automobiliai turėjo žiemines padangas. Tokiomis sąlygomis keturiais ratais varomas „Alfa Romeo Stelvio“ visureigis su 2 l darbinio tūrio benzininiu varikliu, pasiekiančiu 280 AG, iki 100 km/val. įsibėgėjo per 5,66 sek. Tai ne tik 0,04 sek. geriau nei teigiama šio modelio techninių duomenų lentelėje, bet ir greičiau nei pavyko įsibėgėti bet kuriam kitam konkurso dalyviui. „Alfa Romeo Stelvio“ liko antras „Tautos automobilio 2018“ rinkimuose. Internetiniame tautos automobilio balsavime savo nuomonę pareiškė beveik 19 tūkst. žmonių. Iš jų 18 proc. manė, kad „Alfa Romeo Stelvio“ labiausiai vertas šio titulo, tačiau to užteko antrai vietai – pirmąją užėmė nedidele persvara visureigį aplenkęs „Volkswagen Arteon“ sedanas. Trečioje vietoje liko „BMW 5“, surinkęs 9 proc. interneto portalo vartotojų balsų. Viso „Lietuvos metų automobilio 2018“ rinkimuose dalyvavo 34 automobiliai. Du apdovanojimai Latvijoje „Latvijas Gada auto 2018“ rinkimuose „Alfa Romeo Stelvio“ gavo dvi nominacijas. Visureigis pripažintas „Metų sportiškiausiu“ automobiliu. Tai naujovė tokio tipo konkurse – sportiškiausiu modeliu dar niekada nebuvo tapęs didesnio pravažumo automobilis. Įdomu, kad „Alfa Romeo“ SUV modelis pretendavo gauti analogišką nominaciją ir lietuviškuose rinkimuose, tačiau 2-3 vietomis pasidalijo su „Hyundai i30 N“. Antras modelio įvertinimas rinkimuose – „Latvijos nacionalinis automobilių dizaino apdovanojimas“. „Alfa Romeo Stelvio“ buvo pagirtas už efektingą ir sportišką išorės dizainą, funkcionalumą ir praktiškumą interjere. Apdovanojimus „Alfa Romeo Stelvio“ renka ne tik Baltijos šalyse. Svarbų įvertinimą „Alfa Romeo“ SUV gavo ir „Europos metų automobilio 2018“ rinkimuose: čia jis pateko į geriausiųjų septintuką, o nugalėtojas bus atskleistas kitų metų kovo mėnesį vyksiančioje Ženevos automobilių parodoje. Sportiškumas – nuo kasdieninių automobilių iki F1 „Stelvio“ yra antras „Alfa Romeo“ markės atgimimą žymintis automobilis. Pirmasis – „Giulia“ sedanas – viso pasaulio žiniasklaidoje buvo įvertintas kaip nuostabiai valdomas sportiškas modelis ir laimėjo daugybę su tuo susijusių apdovanojimų. „Alfa Romeo Giulia“ netgi tapo pirmuoju itališku automobiliu, pripažintu pačiu geriausiu prestižiniuose „Motor Trend“ rinkimuose JAV.  Lapkričio pabaigoje „Alfa Romeo“ paskelbė naujieną, aktualią visiems markės gerbėjams – po 30 metų pertraukos jis grįžta į pasaulio automobilių sporto karalienę „Formulę 1“. Daugiau nei šimto metų istoriją turintis itališkų automobilių gamintojas sutarė su „Sauber“ dėl bendradarbiavimo komercinėje, technologijų bei strateginėje srityse. Bendra partnerių komanda vadinsis „Alfa Romeo Sauber F1 Team“, o jos formulės naudos 2018-ųjų „Ferrari“ variklius. „Alfa Romeo“ „Formulės 1“ lenktynėse kaip konstruktorius ir variklių tiekėjas dalyvavo nuo 1950-ųjų iki 1988-ųjų. Jau debiutiniais metais, 1950-aisiais, „Alfa Romeo“ vairavęs Nino Farina nugalėjo vairuotojų įskaitoje, o po metų tokį pasiekimą pakartojo kitas „Alfa Romeo“ vairuotojas Juanas Manuelis Fangio. „Sauber“ komanda, įkurta 1970-aisiais, yra viena seniausių tarp visų F1 dalyvių – 2017 m. sezonas jai buvo 25-asis. Nuo 1993-iųjų „Sauber“ dalyvavo beveik 450 F1 lenktynių, o aukščiausias jos pasiekimas – trečia vieta konstruktorių įskaitoje 2008-aisiais.