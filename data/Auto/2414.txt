Ketvirtadienį po pietų netoli Barnsley miesto, greitkelio M1 atkarpoje tarp 37 ir 38 jungties, nuo kelio nuvažiavo automobilis, kuris ore vertėsi, nuslydo nuo šlaito ir, įstrigęs laukuose, užsiliepsnojo. Jame buvęs žmogus rimtų traumų nepatyrė ir atsipirko vos keliais įbrėžimais bei nubrozdinimais. Kai į įvykio vietą atvykę policijos pareigūnai vairuotojo pasiteiravo, kokios markės buvo visiškai sudegęs automobilis, vyras jiems atsakė, jog tai buvo „Ferrari“. „Ką tik jį nusipirkau. Pasiėmiau tik prieš valandą“, – pasakojo nelaimėlis, netekęs per 200 tūkst. svarų sterlingų (apie 224,8 tūkst. eurų) kainavusio „Ferrari 430 Scuderia“, kurį užgesinus iš akį traukiančios mašinos liko tik nuolaužų krūva. Policija savo pranešime teigė, kad avarija įvyko dėl to, kad vairuotojas prarado galingo automobilio kontrolę. Pareigūnai taip pat ragina vairuotojus atkreipti dėmesį į oro sąlygas.