Vis dėlto prie Rusijos keliuose pasitaikančių kuriozinių ar net grėsmingų situacijų priprasti veikiausiai neįmanoma, rašo autoblog.com. Visiškai neseniai buvo paskelbtas automobilio vaizdo kamera nufilmuotas vaizdelis, kurį nesuklystant galima pavadinti XXI a. ištikusia Dievo rykšte – biblinio masto skėrių antplūdžiu. Stebint įrašą, susidaro įspūdis, kad automobilis įvažiavo į neišmatuojamą skėrių debesį. Visgi labiausiai pribloškia ne parazitų kiekis, o dydis: susidaro įspūdis, kad tai ne vabzdžiai, o tikrų tikriausi paukščiai. Šitokia, reikia suprasti, ir yra Dagestano, respublikos šiauriniame Kaukaze, realybė. Anot vietos gyventojų, šie parazitai kasmet nusiaubia nenusakomą kiekį pasėlių – po jų antplūdžių telieka pliki laukai.  Regione dabar paskelbta ypatingoji padėtis. Deja, tokia padėtis kartojasi metai iš metų. Pavyzdžiui, pernai šiais parazitais apkrėsti plotai buvo skaičiuojami 700 tūkst. kvadratinių kilometrų. Skėriams veistis yra palankus karštas ir sausas regiono klimatas. Reikia pasakyti, kad pasaulį krečiant klimato kaitos problemoms, šių vabzdžių keliama grėsmė anaiptol nemąžta.