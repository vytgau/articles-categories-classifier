Vakarų Kinijoje esančioje laboratorijoje, kurioje pristatyta stiklinių buteliukų, stovi įvairiausi prietaisai, kompanija „Ford Motor“ pasitelkė dar vieną būdą pritraukti daugiau pirkėjų – uoslę. Neoficialiai auksinėmis nosimis vadinama ekspertų komanda uosto kiekvieną medžiagą, kiekvieną dalį, prieš dedant į „Ford“ automobilius, kurie bus parduodami Kinijoje ir Azijoje. Kvapų testas nėra naujovė, tik jo tikslas – kitoks nei įprasta. Amerikoje ir Europoje vairuotojams patinka naujo automobilio kvapas, o didžiausios pasaulyje automobilių pirkėjų rinkos klientai negali jo pakęsti. Naujo automobilio kvapas Kinijoje svarbus. 2016 m. atliktas tyrimas parodė, kad nemalonus automobili kvapas – viena didžiausių problemų kinų vairuotojams, didesnė nei variklio gedimai, triukšmas keliuose ar tai, kiek degalų sunaudoja automobilis.