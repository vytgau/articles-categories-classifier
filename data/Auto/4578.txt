Siūloma, kad vairuotojai, sukėlę mirtį dėl didelio greičio, lenktynių ar dėl to, kad kalbėjo mobiliuoju, būtų baudžiami lygiai taip, kaip vairuotojai, kuriems pateikti kaltinimai nužudymu per neatsargumą, informuoja carscoops.com. Tai reiškia, kad maksimali bausmė, sukėlus mirtį neatsargiu vairavimu, padidėtų iki 14-os laisvės atėmimo metų. Tai būtų taikoma ir vairuotojams, sukėlusiems mirtį, nes buvo apsvaigę nuo alkoholio ar narkotikų. Sukėlusiems sunkius sužalojimus JK Teisingumo ministerija nori įvesti naują bausmių sistemą, pagal kurią minėtiems asmenims grėstų maksimali trejų metų kalėjimo bausmė. Konsultacijos dėl bausmių vyks iki 2017 m. vasario 1 d. Vien pernai JK autoavarijose žuvo 1713 žmonių, 22137 buvo sunkiai sužeisti. Tais pačiais metais 122 žmonės buvo nubausti už pavojingą vairavimą, 21 buvo nubaustas už neatsargų vairavimą.