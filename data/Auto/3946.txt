Dar ekspertai paskaičiavo, kad avarijas stovėjimo aikštelėse dažniausiai padaro didelių automobilių ir visureigių vairuotojai, o štai kompaktiškesnių transporto priemonių vairuotojai nemaloniose avarinėse situacijose atsiduria net 30 proc. rečiau, rašo motor.ru. Be to, kaip teigiama „Allianz Center for Technology“ ir „Continental“ pateikiamoje informacijoje, 8 iš 10 atvejų eismo įvykiai fiksuojami mėginant išvažiuoti iš stovėjimo vietos ir judant atbulomis. Anksčiau panašaus pobūdžio tyrimas publikuotas britų įmonės „Accident Exchange“. Remiantis pateikiamais duomenimis, 2014-2016 m. stovėjimo aikštelėse įvykstančių avarijų skaičius padidėjo 35 proc. Šios įmonės ekspertai pareiškė, kad tokio pobūdžio eismo įvykių skaičiaus augimas susijęs su faktu, kad per pastaruosius 15 metų automobilio matmenys vidutiniškai augo 15 proc., o štai transporto priemonių stovėjimo vietų dydis liko nepakitęs.