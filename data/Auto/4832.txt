Prietaisas tvirtinamas ant patruliuojančio automobilio buferio. Paspaudus mygtuką, išsiskleidžia speciali konstrukcija su nailoniniu lynu, kuris patenka po persekiojamo automobilio galiniu ratu ir blokuoja galinę ašį. Prietaisui įsikirtus į persekiojamą automobilį, policijos automobilio vairuotojas gali atleisti lyną, kad atsidurtų už automobilio saugiu atstumu, ir laukti, kol pažeidėjas sustos. L. Stocko teigimu, jo išradimas žymiai padidins policininkų darbo saugumą, nes jiems nebereikės lenkti, spausti prie kliūties ar taranuoti persekiojamo automobilio. L. Stockas pareiškė, kad yra pasirengęs aprūpinti savo išrastu „Grappler Police Bumper“ visus policijos departamentus JAV. 