Kaip rašoma pranešime žiniasklaidai, šiandien „Tipo“ yra laikomas vienu sėkmingiausių kompaktinės klasės automobilių visame EMEA regione, į kurį patenka Europos, Artimųjų Rytų bei Afrikos valstybės. 2017-aisiais šiame regione buvo parduota 180 tūkst. „Fiat Tipo“ automobilių, o Italijoje šis modelis yra vienvaldis C segmento (kompaktinės klasės automobilių) lyderis, užimantis 20,7 proc. rinkos dalį. „Prieš tris dešimtis metų pasirodęs „Fiat Tipo“ buvo labai inovatyvus. Įmonės inžinieriai sugebėjo pasiekti puikias valdymo savybes bei užtikrinti komfortą ir saugumą nedarant kompromisų nė vienoje srityje. Be to, didžiulis dėmesys buvo kreipiamas į vidaus ergonomiką – žmonės turi sėdėti patogiai, o jų daiktai būti padėti saugiai“, – sako Aurimas Tamašauskas, „Modus Group“, atstovaujančios itališkam prekės ženklui „Fiat“, automobilių verslo pardavimų direktorius. Šiandien parduodamas „Tipo“ buvo kuriamas remiantis tais pačiais principais. Siekis sukurti kokybišką automobilį nedarant kompromisų su komfortu atsipirko: „Tipo“ pardavimai auga sparčiausiai Europoje, lyginant su kitais kompaktinės klasės automobiliais, pažymima pranešime. Naujovės nuo 1988-ųjų Trisdešimtojo gimtadienio proga galima pažvelgti atgal į 1988-uosius: kas bendro tarp pirmojo „Fiat Tipo“ ir naujausios kartos modelio, kurio dizainą ir technologijas kūrė tarptautinė dviejų tūkstančių žmonių komanda? Iš pirmo žvilgsnio, bendrų bruožų nėra daug: išvaizda, matmenys, technologijos skiriasi, tačiau vienas dalykas vienija – tai naujovės. Pirmasis „Fiat Tipo“ buvo gaminamas ant visiškai naujos platformos, kuri vėliau buvo panaudota ir kitiems „Fiat Chrysler Automobiles“ (FCA) automobiliams – „Alfa Romeo 145“, „Fiat Coupe“, „Lancia Delta“ ir kt.  Automobilio kėbulas jau 1988-aisiais buvo padengtas cinku ir visiškai apsaugotas nuo rūdžių. Tai – retas atvejis net ir šiais laikais. Vakarų Europos šalių gatvėse šiandien galime pamatyti nemažai klasikiniais tampančių modelių, o jų būklę dešimties balų sistemoje galima įvertinti maksimaliai. 1989-aisiais rinkos naujoko „Fiat Tipo“ inovacijos buvo įvertintos visame žemyne: ką tik nuo konvejerio nuriedėjęs modelis tapo Europos metų automobiliu. „Fiat“ markės DNR Kalbant apie itališkus automobilius, dizainas niekada nebūna paskutinėje vietoje ir „Fiat“ – jokia išimtis. Tiek interjeras, tiek eksterjeras šiam modeliui kuriamas remiantis pagrindinėmis markės vertybėmis: praktiškumu, paprastumu ir funkcionalumu. Visi pirmosios kartos „Fiat Tipo“ buvo penkerių durų hečbekai, o ant tos pačios platformos pagamintas „Tempra“ turėjo sedano ir universalo kėbulą. Šiandien visi trys kėbulo tipai patalpinti po vienu vardu – „Tipo“. Visi jie „Fiat“ markės DNR žyminčias vertybes atitinka ne prasčiau nei pirmtakas. Pirmosios kartos „Tipo“ iš kitų galėjo pasigirti didele bagažine. Naujausias „Tipo“ šios savybės neprarado – hečbeko kėbulo modelio bagažo talpa yra 440 litrų, o universalo – 550 l. 1988-aisiais „Tipo“ pirkėjai turėjo didelį variklių pasirinkimą: gamoje buvo penki benzininiai ir dyzeliniai agregatai bei du komplektacijų lygiai. Šiandien automobilyje montuojami taip pat penki varikliai: trys skirtingos galios dyzeliniai ir du benzininiai, poruojami su mechanine bei automatine pavarų dėžėmis. Išoriškai nepastebimos naujovės Inovatyvumas nesibaigia „Fiat Tipo“ išorėje. Viduje jo – priešingai – dar daugiau. Daugelis inovatyvių funkcijų pasiekiama 7 colių skersmens didelės skiriamosios gebos lietimui jautriame ekrane. Įvairias jo funkcijas, tarsi planšetėje, galima pasiekti liečiant tam tikrus simbolius arba braukant pirštais į vieną ar kitą pusę. „Tipo“ integruota speciali šiam modeliui sukurta „Uconnect™“ sistema, kuria galima valdyti visus automobilyje esančius įrenginius: muzikos ir radijo grotuvus, išmaniuosius telefonus bei planšetes, prijungtus per USB ar „Aux-in“ lizdus. Sistemoje galima prieiga prie „Deezer“, „Tune-In“, „Reuters“, „Twitter“ programų, yra integruota paprastai naudojama palydovinė navigacija su trimačiais (3D) žemėlapiais, o maršrutą galima įvesti balsu. „Tipo“ ne mažiau svarbi ekologija: automobilis, pasirinkus specialų „eco:Drive“ režimą, padės važiuoti ekonomiškiau, sutaupyti degalų bei sumažinti CO2 emisiją.