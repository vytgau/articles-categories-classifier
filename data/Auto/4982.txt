„Augant elektra varomų automobilių skaičiui, kyla didelė grėsmė naftos pramonei“, – teigiama agentūros pranešime. „Fitch“ analitikai ragina įmones pasiruošti radikalioms permainoms, susijusioms su naujosiomis technologijomis, kuris vystomos daug greičiau, nei buvo tikėtasi. „Jei bendrovės nuspręs įkišti galvą į smėlį ir apsimesti, kad viskas išsispręs savaime, joms kils didelių problemų“, – pažymėjo „Fitch Ratings“ direktorius Alexas Griffithsas, kurio žodžius cituoja agentūra „Finmarket“. Ekspertai nurodo, kad atsiradus pavojaus naftos paklausai požymiams, investuotojai gali pasiduoti panikai ir pradėti išpardavinėti naftos bendrovių aktyvus, o tai padidins skolinimosi kainą. Tyrime, be kita ko, teigiama, kad keliuose išaugus elektromobilių skaičiui, tai gali neigiamai atsiliepti bendrovėms, kurios sudaro beveik ketvirtadalį pasaulinės obligacijų rinkos, vertinamos 14,7 trilijono dolerių (apytikriai 13,5 trilijono eurų).