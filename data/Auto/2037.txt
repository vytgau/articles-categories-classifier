Nors tokie hibridiniai automobiliai kaip „Toyota Prius“ tapo labai populiarūs tarp „Uber“ vairuotojų, šiuo metu vos mažiau nei pusė „UberX“ vairuotojų Londone turi elektra varomus automobilius. Kompanija teigia, kad iki 2020 m. šis rodiklis turi pasiekti 100 proc. Nuo 2020 m. dyzeliniai automobiliai taip pat bus uždrausti ir kitose įmonės paslaugose, pavyzdžiui, „UberXL“, kur naudotojai gali išsikviesti didesnius automobilius. 40 tūkst. licencijuotų „Uber“ vairuotojų Londone, keisdami dyzelinius automobilius į elektrinius, taip pat sulauks finansinės paramos, kuri sieks iki 5 tūkst. svarų. „Uber“ teigia, kad Londonui teikiamas prioritetas, nes mieste oro užterštumo problema yra itin opi, - skaičiuojama, kad per metus su padidintu oro užterštumu siejama net iki 9,5 tūkst. mirčių.