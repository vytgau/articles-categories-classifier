Kaip rašoma pranešime žiniasklaidai, šios improvizuotos lenktynės tapo M. Robbie paskelbimo „Nissan“ elektromobilių ambasadore renginio dalimi. Išbandžiusi futuristinio trijų sėdynių automobilio galimybes, M. Robbie savo jaudinančią kelionę baigė Kazino aikštėje, kurioje vyko populiariųjų filmų „Oušeno vienuoliktukas“ ir „Agentas 007: „Kazino „Royale“ filmavimas, jau nekalbant apie „Grand Prix“ lenktynes, čia vykstančias nuo 3-iojo dešimtmečio. Sukurtame trumpame filme rodoma, kaip Holivudo žvaigždė lekia „Fairmont Hairpin“ posūkiu – tikriausiai žinomiausiu „Formulės 1“ lenktynėse – ir atlieka drąsų lenkimo manevrą prie plataus „Massenet“ posūkio. „Tai jaudinantis elektrinių automobilių laikas. Vis daugiau žmonių renkasi elektrinius automobilius, padedančius užtikrinti tvaresnę ateitį, o „Nissan BladeGlider“ leidžia pažvelgti į išmanesnių automobilių ateitį“, – teigė M. Robbie.  Vaizdo įrašas yra dalis populiariausių pasaulyje elektrinių automobilių „Nissan Leaf“ gamintojo kampanijos „#ElectrifyTheWorld“, kuria siekiama, kad kuo daugiau žmonių sužinotų apie šių automobilių tvarumą ir nulinę emisiją, bei atskleisti, kaip ateityje galėtų atrodyti visiškai elektriniai sportiniai automobiliai. Prototipas „BladeGlider“ yra dalis „Nissan“ pažangiojo mobilumo vizijos, kuria siekiama parodyti, kaip automobiliai gali būti patobulinti ir susieti su juos supančia aplinka. O Monte Karlą „Nissan“ kompanija pasirinko neatsitiktinai. Monakas vykdo ambicingą tvarumo programą, kuria siekia iki 2030 m. sumažinti anglies dvideginio emisijų lygi net 50 procentų.