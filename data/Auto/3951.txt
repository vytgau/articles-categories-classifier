Praėjusį šeštadienį „Inchcape Motors“ salonuose Vilniuje, Kaune bei Klaipėdoje vyko klientų dienos, kurių metu buvo galima ne tik susipažinti, bet ir išbandyti „Mazda3“ kelyje. Svarbiausias dalykas, kurį pabrėžė išbandžiusieji automobilį gerbėjai – pažadėtas vairavimo malonumas buvo išpildytas su kaupu. „Mazda3“ išorės atnaujinimai dar labiau paryškino automobilio sportinę išvaizdą: kiek pakeistos priekinės grotelės kartu su naujais žibintais automobiliui suteikia ekspresyvumo, o aptakus galinis buferis idealiai užbaigia sportinio dizaino koncepciją. Atnaujintos „Mazda3“ įrangoje: oda aptrauktas šildomas vairas, prisitaikantys LED priekiniai žibintai, naujo dizaino 18 colių skersmens lengvojo lydinio ratlankiai, automatiškai elektra užlenkiami šildomi šoninio vaizdo veidrodėliai, taip pat, anot gamintojo, ir geresnė išorės garso izoliacija. Interjere pokyčių daugiau, tačiau kiekvienas jų – sukurtas laikantis apdovanojimus pelniusio dizaino „Judesio sielos – KODO“ principų. Elektroninis stovėjimo stabdys atlaisvino vietos centrinėje konsolėje, kurioje nuo šiol įmontuotas spalvotas 7 colių skersmens jutiminis ekranas, atsirado daugiau vietos durų kišenėlėms, atnaujinti sėdynių apmušalai.  Lietuvoje „Mazda3“ siūlomas pasirinkti su vienu iš trijų benzininių „SKYACTIV“ šeimos variklių (100 ir 105 AG galios 1,5 litro darbinio tūrio ir 120 AG galios 2 litrų darbinio tūrio), išvien dirbančių su 6 laipsnių automatine arba mechanine transmisija. Didžiausia „Mazda3“ naujiena, kuria siekiama stiprinti „Jinba-Ittai“ pojūtį – „G-Vectoring Control“ sistema. GVC yra dalis „SKYACTIV-VEHICLE DYNAMICS“ technologijos, padedančios sujungti transmisiją, variklį, važiuoklę, vairo mechanizmą ir vairuotoją į vieną darniai veikiančią sistemą. Tobulindami automobilį, koncerno inžinieriai remiasi prielaida, jog „Jinba-Ittai“ pojūtis visų pirma susijęs su tuo, kad vairuotojas turi pasitikėti savo „arkliu“. Visos technologijos turi padėti vairuotojui kuo greičiau atpažinti potencialų pavojų. Tad 2017 metų „Mazda3“ gavo visą puokštę „i-ACITVESENSE“ saugumo technologijų. Šalia tradicinių pasyvaus saugumo priemonių, automobilyje įdiegta susidūrimo prevencijos sistema „Smart City Brake Support Reverse“, kurioje įprastą tokioms sistemoms lazerinį jutiklį pakeitė itin jautri vaizdo kamera, leidžianti tiksliau ir platesniu kampu fiksuoti kliūtis. Automobilyje įdiegta daugybė išmaniųjų saugos sistemų: išmanioji stabdymo sistema, vairuotojo perspėjimo, nematomos zonos stebėjimo, kelio ženklų atpažinimo sistema. Keleivių komfortui automobilyje įrengta „MZD Connect“ – pažangioji mobilaus ryšio sistema, suteikianti informacijos apie eismą, degalų sąnaudas, palaikanti ryšį skambučiais ar žinutėmis, leidžia klausytis įvairių radijo stočių. Be to, salone įrengtas pagalbinės įvesties lizdas (AUX), USB jungtys, erdvinio garso sistema su 9 garsiakalbiais, CD/MP grotuvas. Patogumo suteikia ir reguliuojamo aukščio, šildomos priekinės sėdynės, nuotoliniu būdu valdoma beraktė atrakinimo/užrakinimo sistema, šildomas vairas, beraktė variklio įjungimo sistema, pastovaus greičio palaikymo sistema, salono apšvietimas, įvairios daiktadėžės. „Mazda3“ siūlomas penkių įrangos lygių: „Active“, „Premium“, „Premium Plus“, „Luxury“, „Luxury Plus“. Pastarajame – baltos odos salonas, prisitaikantys LED žibintai, erdvinio garso sistema, sistema, padedanti nenukrypti nuo eismo juostos. Atnaujinto „Mazda3“ kaina Lietuvoje prasideda nuo 15 tūkst. 990 eurų už hečbeko kėbulo versiją, nuo 18 tūkst. 540 eurų – už sedaną.