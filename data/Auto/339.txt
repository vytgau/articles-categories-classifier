„Lamborghini“ analitikai prognozuoja, kad 2018 metais gamintojas parduos apie 5 tūkst. automobilių, o „Urus“ iš jų sudarys kiek daugiau nei tūkstantį. 2020 metais „Lamborghini“ per metus planuoja surinkti 8 tūkst. transporto priemonių, o „Urus“ pardavimai tada sudarys pusę jų. S. Domenicali teigimu, tai bus lūžio taškas, kai „Lamborghini“ ims riboti savo augimą, kaip kad elgiasi jų konkurentai iš „Ferrari“, norėdami išlaikyti superautomobilių prekės ženklo kainą. „Lamborghini“ Azijos ir Ramiojo vandenyno regiono pardavimų vadovas Andrea Baldi teigia, kad gamintojas visada pasirūpins tuo, kad šių automobilių paklausa būtų didesnė nei pasiūla. Jei „Lamborghini“ šis SUV projektas pasirodys sėkmingas, sėkmės priežasčių bus galima ieškoti „Urus“ pavadinime. Iš tikrųjų Rusija gali būti itin puiki rinka „Urus“ pardavimams, nes šalis išsiskiria reikliais klientais ir iššūkių keliančiais keliais. S. Domenicali teigia, kad Rusijos keliai tradiciniams „Lamborghini“ produktams, deja, bet nepritaikyti, o štai šis SUV gali pagaliau rasti vietą minėtosios šalies rinkoje. Indija dėl tų pačių priežasčių – dar viena potenciali rinka.  Ir dar kiek naujienų apie naujus „Lamborghini“ pirkėjus: tai sparčiai turtėjantys kriptovaliutų investuotojai. Tenka pripažinti, kad naujas „Lamborghini“ – puikus bitkoinų sėkmės įrodymas, savotiška finansinių galimybių išraiška. „Tie jauni žmonės rizikuoja ir svajoja per labai trumpą laiką susikrauti įspūdingų turtų. Mūsų klientai irgi jauni ir labai ambicingi. Jie svajoja tikrai nekukliai. Manau, kad tai susiję“, – sako jis.