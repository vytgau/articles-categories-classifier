Ši investicija, kuri yra vyriausybės platesnės pramonės strategijos dalis, prasidės nuo 45 milijonų svarų (50 milijonų eurų) „Baterijų instituto“ konkurso, kol galiausiai bus sukurtas baterijų tyrimų centras, sieksiantis, kad ši technologija taptų labiau prieinama ir įperkama. Tai bus ketverių metų investicijų, žinomų kaip „Faradėjaus iššūkis“, pirmas etapas. Jo metu, kaip teigia Verslo, energijos ir pramonės strategijos departamentas, bus pristatyta konkurso programa, kurios tikslas „paskatinti baterijų technologijos ekspertizės tyrimus ir plėtrą“. Kai Baterijų institutas bus sukurtas, perspektyviausi jo tyrimai pramonės bendradarbiavimo keliu bus priartinti prie rinkos. Tam vadovaus vyriausybės inovacijų agentūra „Innovate UK“. Vėliau su automobilių sektoriumi darbuosis centras „Advanced Propulsion Centre“ ir bus siekiama nustatyti geriausią pasiūlymą naujai atviros prieigos Nacionalinės baterijų gamybos plėtros priemonei.