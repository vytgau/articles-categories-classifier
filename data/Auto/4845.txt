Minėtas pareigūnas yra atsakingas už raudono šviesoforo signalo stebėseną Heinso mieste. Būtent jis išrašo baudas tiems, kurie išvažiuoja į sankryžą degant raudonam šviesoforo signalui. Policininkas Timas Gloveris pasakojo, kad jam teko skirti baudas dėl važiavimo degant raudonam šviesoforo signalui savo draugams, gaisrininkams, bendradarbiams, kolegoms ir greitkelių patruliams. Kitaip tariant, atlikdamas savo darbą policininkas niekam nedaro nuolaidų. Vis dėlto, neseniai T. Gloveriui teko įveikti tikrąjį charakterio ir sąžiningumo testą. Jis peržiūrinėjo rugsėjo mėnesio įrašus ir kaip įprastai sutelkė dėmesį į per raudoną šviesoforo signalą sankryžas Heinse kirtusius automobilius. Tarp jų jis įsidėmėjo ir policijos automobilį. Pareigūnas pamanė, kad teks išrašyti baudą kolegai, tačiau netrukus suprato, kad sankryža, kurioje nufilmuotas pažeidimas, yra jo kelyje. Tada T. Gloveris suvokė, kad jis pats pravažiavo degant raudonai šviesai. Norėdamas visiškai įsitikinti, dar nuėjo į automobilių stovėjimo aikštelę patikrinti, ar jo „Dodge Charger“ automobilio registracijos numeriai sutampa. Kaip ir įtarė, pažeidimo metu automobilį vairavo būtent jis. Kadangi viskas nutiko mažame mieste, viską nebūtų buvę sunku užglaistyti, ypač turint omenyje tą faktą, kad jis pats yra atsakingas už tokio pobūdžio baudų skyrimą. Užuot veidmainiavęs, pareigūnas nepadarė sau nuolaidos ir nuėjęs į viršininko kabinetą papasakojo situaciją. T. Gloverio vadovas taip pat pasirodė esąs vertas pagarbos pareigūnas – jis pavaldiniui skyrė baudą. Taigi, pietų pertrauka, per kurią T. Gloveris padarė pažeidimą, atsiėjo jam nepigiai – pareigūnui teks sumokėti už savo klaidą 160 dolerių (144 eurų) baudą. Vyras tvirtina galintis užtikrinti, kad daugiau tokia klaida nepasikartos. Galima tik žavėtis tokiu policininku ir jo viršininku, kad jie elgiasi sąžiningai ir prisiima atsakomybę už savo veiksmus bei klaidas. Būtent to žmonės tikisi iš policininkų ir valdžios žmonių, kurių pareiga – tarnauti visuomenei. Jeigu ši istorija nepaliko jums įspūdžio, paklauskite save, kada paskutinį kartą darbe apmaudžiai suklydote ir kaip elgėtės supratę tai. Tada įsivaizduokite, kad papasakojate savo viršininkui viską, nors turėjote galimybę tai užglaistyti.