Retro stiliaus „Beetle“ ateitis jau kurį laiką kelia abejonių. Kalbėdamas Ženevos automobilių parodoje F. Welschas teigė, kad „Volkswagen“ elektra varomos „ID Buzz“ serijinės gamybos modelis, turintis panašumų su „Type 2 Transporter“ variantu, užims „Beetle“ kaip retro tematikos įkvėpto modelio vietą „Volkswagen“ asortimente, rašo „Autocar“. Anot F. Welscho, dviejų ar trijų „Beetle“ kartų pakanka. Jis pridūrė, kad šis automobilis sukurtas galvojant apie istoriją, tačiau negalima to pakartoti penkis kartus, vis pristatant naujesnį „Beetle“. Šiuo metu įsigyti galima „Beetle“ kupė arba variantą atverčiamu stogu. Anot A. Welscho, neseniai patvirtintas „T-Roc“ modelis atverčiamu stogu ir tokie modeliai kaip „Golf“ bei „Eos“ – tai „Beetle Cabriolet“ pakaitalai. „Volkswagen“ paveldo modelio vaidmuo ateityje bus perleistas „Microbus“ automobiliui. 2021-2022 m. naujos elektromobiliams skirtos „Volkswagen Group“ platformos pagrindu planuojama pristatyti serijinės gamybos modelį „ID Buzz“. „Turint MEB („Volkswagen Group“ elektromobiliams skirtą platformą) galima pagaminti autobusą ar autentišką originalaus pavidalo transporto priemonę, tvirtinant vairą taip, kaip buvo originale. Tokių dalykų įgyvendinti neįmanoma, jei variklis yra priekinėje dalyje. Pavidalas, kurį matote koncepcijoje, yra realistiškas.“ – sakė A. Welschas. „Žmonės klausia, kada bus pradėta šio automobilio gamyba, todėl nusprendėme eiti šia kryptimi. Geriau jau toks variantas nei penkios naujojo „Beetle“ kartos. Turėjome visas šias „Microbus“ koncepcijas anksčiau, net visos jos buvo su varikliu priekinėje dalyje. Taigi realizuoti jų vis nepavykdavo.“ – tęsė jis. 1997 m. „Volkswagen“ pristatė „New Beetle“ modelį, o 2011 m. sekė naujos kartos variantas.