Policija numato pirkti 120, o esant finansavimui papildomai dar 36 transporto priemones. VPT užkliuvo konkurso sąlygose nurodyti reikalavimai dėl automatinės pavarų dėžės ir keturių varomųjų ratų sistemos, kurie, anot VPT, palankūs vienam gamintojui. Policijos vadovybė teigia, kad pagal numatytus reikalavimus dėl automatinės greičių dėžės ir keturių varomųjų ratų konkurse gali dalyvauti mažiausiai du automobilių gamintojai – „Mercedes“ ir „Volkswagen“, o patobulinę modelius galėtų konkuruoti bent penki gamintojai. Daugiau apie tai gali skaityti paspaudę čia. Reaguodamas į šią situaciją B. Vanagas savo paskyroje feisbuke ragino įsiklausyti į specialistų nuomonę. „Norime, kad policija gerai DIRBTŲ savo darbą? Tai SUTEIKIME Jiems ĮRANKIUS!Šiek tiek išmanau apie automobilius: 4 varomų ratų sistema ir automatinė greičių dėžė (turint galvoje policijos darbo specifiką) nėra perteklinis reikalavimas. Mes greiti nuteisti, kai policija neatlieka savo darbo. Tačiau nepagalvojame, kad darbui nesuteikiame TINKAMŲ įrankių (kompetencijos ir įrankiai – kertiniai profesionalo atributai). Kalbant apie valstybės pirkimų politiką: turime, kur tobulėti. Sutinku, kad reikia geros kainos, tačiau įsiklausykime į specialistus (su sąlyga, kad tai nėra apsišaukėliai), kokį produktą reikia pirkti. Britai sako: Nesu toks turtingas, kad pirkčiau prastą daiktą“, – paskyroje rašo B. Vanagas.  