2017 metais „Harley-Davidson“ verčia naują puslapį ir sukūrė „Road King Special“ modelį. Jis pasižymi drąsia išvaizda ir žymiai tamsesniais bruožais. „FL serija visada atspindėjo„Harley-Davidson“ važiavimo grynumą ir pojūtį. Pakeisdami chromuotas detales juodomis ir nubrėždami žemesnį motociklo profilį, mes perkėlėmė tradicinį „Road King“ į visiškai naują „custom bagger“ motociklų erdvę. „Road King Special“ sutvertas važiavimui. Tokiam kietam važiavimui, kuris sėja grėsmę. Būtent tam jį ir sukūrėme...“, – pristatyme teigė „Harley-Davidson“ Stiliaus ir dizaino viceprezidentas Bradas Richardsas. Savo tamsia išvaizda ir galingu „Milawaukee-Eight“ 1750cm3 darbinio tūrio varikliu naujasis „Road King Special“ visą „Harley-Davidson Touring“ motociklų gamą kreipia naujo dizaino linkme. Jis demonstruoja modernų požiūrį į klasikinį „Road King“ modelį.  Pakaba taip pat derinama su stiliumi ir patobulintu varikliu. Naujosios šakės detalės dabar geriau kontroliuoja ir slopina judesius. Galiniai amortizatoriai sukurti visiškai iš naujo. Vietoje reguliavimo oru, dabar jų kietumas reguliuojamas hidrauliniu būdu. Modelio išvaizdą pagyviną naujas 23 cm aukščio ir 3 cm pločio sumažintas „ape“ stiliaus vairas. „Road King Special“ galima rinktis iš keturių spalvų. Visi 2017 metų „Harley-Davidson Touring“ serijos motociklai komplektuojami su „Milwaukee-Eight“ varikliu. Jis pasižymi greitesne reakcija į akseleratorių, daugiau galios lenkiant, sodresniu garsu, švelnesniu važiavimu . Kiekvienas „Milwaukee-Eight“ variklis išvysto 10 proc. didesnį sukimo momentą nei ankstesni „Touring“ modeliai. Kartu su padidintu variklio darbiniu tūriu kiekvienam cilindrui sumontuoti 4 vožtuvai, kurie leidžia 50 proc. padidinti oro įsiurbimo ir išmetimo srautą. Visa vožtuvų sistema nereikalauja priežiūros, nes kėlikliai ir kumšteliai gamykloje sureguliuoti visam variklio tarnavimo laikui. Dvigubos žvakės kiekvienam cilindrui leidžia efektyviau uždegti degalus. Viena grandine varomas paskirstymo velenėlis yra lengvesnis, mechaniškai paprastesnis ir sukelia mažesnę trintį bei garsą. „Milwaukee-Eight“ variklis lengvesnis nei jo pirmtakas, todėl visa papildoma galia prisideda prie paspartėjusio greitėjimo. Palyginus su „Twin Cam High Output 103“ varikliu, „Milwaukee-Eight 107“ iki 100 km/val. įsibėgėja 11 proc. greičiau, o tai sudaro 2-3 motociklo ilgio pranašumą. Aukščiausia pavara nuo 100 iki 130 km/val. jis taip pat 11 proc. arba 1-2 motociklo ilgiais greitesnis. „Road King Special“ yra pirmasis modelis, turintis juodai dažyta „Milwaukee-Eight“ variklį. Nauja siauresnė pagrindinio diržo apsauga ir žemas oro filtro apsaugos profilis daugeliui motociklininkų suteikia daugiau vietos kojoms ir patogumo sustojus. Modeliai su „Milwaukee-Eight“ varikliais turi hidraulinę sankabą su „Assist and Slip“ sistema. Lengvesni vožtuvai, vienas paskirstymo velenėlis, optimizuotas apdailos dizainas ir pagerinti pavaros elementai gerokai sumažino mechaninį motociklo garsą. Oro įsiurbimo ertmės ir oro filtras sukurti taip, kad veiktų tyliau, tačiau užtikrintų maksimalų oro srautą. Tai leidžia „Milwaukee-Eight“ mechaniniams elementams veikti tyliau, o sodresnis išmetimo garsas atitinka visus pasaulinius triukšmo ir emisijų standartus. Tuo pačiu šio burzgimo neįmanoma supainioti su niekuo kitu. „Road King Special“ modelio komfortą ir kontrolę užtikrina naujoji galinė ir priekinė pakaba, kuri atsirado su visais naujaisiais 2017 metų „Harley-Davidson Touring“ motociklais. Nauji galiniai amortizatoriai su emulsine technologija leidžia vienos rankenėlės pagalba juos reguliuoti 15-30 proc. didesne eiga nei ankstesniuose standartiniuose „Touring“ modeliuose. Priekiniai amortizatoriai pagaminti naudojantis „Showa SDBV“ technologija, taigi jų slopinimo charakteristikos ir sumažintas svoris atkartoja lenktynėms skirtų kasetinių šakių veikimą. „Reflex Linked Brakes“ ir ABS sistemos užtikrina stiprų ir kontroliuojamą stabdymą.