Balandžio 30 d. Pietvakarių Kinijos Guidžou provincijoje, Tongreno mieste, užfiksuotas itin keistas nutikimas – vyras automobilį vairavo plieniniu strypu. Neįprasta situacija susiklostė vietos policijos pareigūnui tikrinant automobilį, nepraėjusį kasmetinės saugumo patikros. Iš pradžių asmuo pareigūnui nesugebėjo parodyti vairuotojo teisių, o tada policininkas pamatė, kad vyras automobilį valdo plieniniu strypu. Stuburo traumą patyręs kinas beveik negalėjo judinti kojų ir pėdų, o automobilį vairavo plieniniu strypu, kuriuo spaudė stabdžius ir akseleratorių. Kai policijos pareigūnas asmens paklausė, kaip jis vairuoja nevaldydamas kojų ir kaip spaudžia stabdį bei akseleratorių, jam buvo atsakyta, kad tai jis daro naudodamas plieninį strypą. Kai pareigūnas sustabdyto vyro paklausė, kaip jis sulėtina vairuojamos transporto priemonės greitį, šis atsakė galintis tai padaryti paspaudęs stabdį. Tada policininkas paprašė jo pademonstruoti, kaip gi jis vairuoja. Policijos pateikiamais duomenimis, vyras nuvažiavo beveik 100 kilometrų tokiu pavojingu būdu.