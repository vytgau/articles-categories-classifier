Saugumo pasiekimai Šiuolaikinės šeimos gyvenimo būdas yra dinamiškas bei aktyvus – dažnai ir daug keliaujama kartu su vaikais. Nieko nuostabaus, kad prioritetu laikomas kuo didesnis keleivių bei pėsčiųjų saugumas. Aukšto įvertinimo „Euro NCAP“ bandymuose (net šeši balai iš šešių galimų) susilaukė „Discovery“ pažangioji autonominio avarinio stabdymo sistema (angl. Autonomous Emergency Braking, AEB). Ši sistema sustabdo automobilį, jei pastebi susidūrimo riziką. Be to, „Discovery“ įmontuotos net penkios vaikų saugos kėdučių standaus tvirtinimo jungtys „Isofix“: priekinėje keleivio sėdynėje bei visose antros bei trečios eilės sėdynėse. AEB sistema veikia tiek važiuojant lėtai (5 km/val.), tiek ir pasirinkus saugų (80 km/val.) greitį. Naudodama priekinio vaizdo kamerą, ji apskaičiuoja atstumą nuo automobilio iki priekyje esančių objektų. Jei priekyje važiuojantis automobilis staigiai stabdo, vairuotojas yra įspėjamas signalu, jei pastarasis į įspėjimą nereaguoja, sistema pati sustabdo automobilį. „Discovery“ aprūpintas daugybe inovatyvių sprendimų, užtikrinančių kuo saugesnę kelionę automobilio keleiviams: prisitaikanti greičio kontrolė; prisitaikantys, penkių režimų LED žibintai, neakinantys priešais atvažiuojančių automobilių vairuotojų; vairuotojo nuovargį stebinti sistema; „aklųjų“ zonų išvengti padedanti panoraminė (360 laipsnių) vaizdo stebėjimo kamera; kelio juostos laikymosi sistema; automobilio statymo bei važiavimo atbuline eiga asistentas; kelio ženklų atpažinimo sistema, informuojanti vairuotoją apie leistino greičio viršijimą.  Nauji, ekonomiški varikliai Perėjimas prie lengvesnės aliuminio konstrukcijų platformos automobilio svorį sumažino kone 0,5 t ir tai leido jį aprūpinti papildomomis saugos priemonėmis bei garso izoliacija, o taip pat įdiegti ir visiškai naują 180 AG 2 l darbinio tūrio keturių cilindrų dyzelinį „Ingenium“ variklį su 159 g/km CO2 emisija ir 6 l/100 km vidutinėmis kuro sąnaudomis. Su šiuo varikliu „Discovery“ yra švariausias linijos modelis. Galingesnė dyzelinio variklio versija, pasiekianti 240 AG – dviejų turbinų keturių cilindrų „Ingenium“ jėgainė, pasiekianti įspūdingą 500 Nm sukimo momentą. To pakaks, kad nuo 0 iki 100 km/val. didelis visureigis įsibėgėtų per 8 sekundes. Šio variklio kuro sąnaudos 6,4 l/100 km, o išmetamo CO2 – 165 g/km. Dar vienas dyzelinis variklis – šešių cilindrų Td6 – generuos 258 AG bei 600 Nm sukimo momentą. Benzininių variklių gerbėjams siūlomas naujos kartos didelio našumo 3 litrų darbinio tūrio šešių cilindrų 340 AG variklis, generuojantis 450 Nm sukimo momentą. Naujajame visureigyje „Discovery“ įmontuota aštuonių laipsnių automatinė pavarų dėžė. Prabanga ir patogumas Erdviame daugiau nei 2 tūkst. litrų tūrio salone pagal poreikius, galima pasidaryti dvi, tris, keturias, penkias, šešias ar septynias sėdimas vietas. Ir visa tai atliekama elektroninio reguliavimo būdu. Kelionės komfortui sėdynėse įmontuoti ekranai, o salone patogiai įmontuoti USB pakrovimo lizdai palaiko išmaniųjų prietaisų „gyvybes“. „InControl Touch Pro“ sistema su integruotu 10 colių skersmens didelės raiškos lietimui jautriu ekranu, užtikrina dar geresnį naujojo „Discovery“ ryšį su aplinkiniu pasauliu ir aukštesnį pramogų sistemos lygį. Sekant mados tendencijomis, automobilio savininkas išmaniąją atrakinimo-užrakinimo sistemą gali nešiotis patogioje ir vandeniui atsparioje apyrankėje – nebereikės pultelio ir bus ramu bet kokioje situacijoje. Naujame „Discovery“ įrengtas ir elektra valdomas vidinis bagažinės dangtis. Nuleistą dangtį galima naudoti kaip patogų paviršių daiktams susidėti ar kraunant juos į bagažinę. Galima užsisakyti judesiu valdomą bagažinės dangtį – užteks tik pajudinti koją po jutikliais, esančiais abiejuose bagažinės dangčio šonuose. „Discovery“ yra ilgesnis už savo ketvirtosios kartos pirmtaką, tačiau kiek siauresnis ir žemesnis. Automobilio prošvaisa padidėjo 43 mm, iki 283 mm. „Discovery“ užvažiavimo į kalną kampas yra didžiausias klasėje ir jis gali įveikti 90 cm gylio vandens kliūtis. Dėl patobulintos priekabos tempimo sistemos visureigis galės vilkti iki 3,5 tonos svorį. Tai taip pat geriausias rodiklis savo klasėje. Iššūkius kelyje padės įveikti sistema „Terrain Response 2“. Stebėdama važiavimo sąlygas, ji automatiškai parenka valdymo režimą, leidžiantį optimaliai sureguliuoti važiuoklę ir pavaros technologiją. Jei bus važiuojama ypač sudėtingomis sąlygomis, kintančiu reljefu, tereiks nustatyti išmanios sistemos „All-Terrain Progress“ kontrolę (ATPC), o vairuotojui beliks tik vairuoti. Naujojo „Land Rover Discovery“ kaina prasidės nuo 52 tūkst. 400 eurų