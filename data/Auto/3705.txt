„Volkswagen“ pripažino savo kaltę dėl „konspiracijos, trukdymo vykdyti teisingumą, importo nusikaltimų“. JAV ir „Volkswagen“ dėl skandalo buvo susitarę prieš keletą savaičių. Vokiečiai sutiko sumokėti 4,3 mlrd. dolerių baudą, tačiau manoma, jog gamintojui skandalas iš viso kainavo apie 21 mlrd. Kompanija pripažino, jog į savo automobilius įdiegė emisijų testams apeiti skirtą programinę įrangą. Valdžios testų metu šios programos buvo įjungiamos, o pradėjus automobilį naudoti reguliariai – išjungiamos.