Miuncheno ir Štutgarto kaltintojai trečiadienio rytą apieškojo „Audi“ būstinę Ingolštate ir gamyklą Nekarzulme, patvirtino „Audi“ atstovas, tačiau daugiau informacijos nesuteikė. „Audi“ 2015 metų lapkritį pripažino, kad jos 3 litrų V6 dyzeliniuose varikliuose buvo įdiegti emisijas kontroliuojantys prietaisai, kurie Jungtinėse Valstijose įvardijami kaip neteisėti. „Audi“, priklausanti „VW Group“, bendradarbiauja su pareigūnais ir teikia viską informaciją, kurios prašo prokurorai, tvirtina „Audi“ atstovas. Skelbiama, kad operacijoje iš viso dalyvavo per 80 pareigūnų. Kratų metu apieškoti ir keli privatūs namai, skelbia „Sueddeutsche Zeitung“. Kratos atliktos trečiadienį 7 valandą ryto – likus trims valandoms iki kasmetinės „Audi“ spaudos konferencijos pradžios. Kaltintojai apie planuojamą spaudos konferenciją sužinojo per vėlai, tad kratos laiko pakeisti nebebuvo galima, informuoja „Sueddeutsche Zeitung“.