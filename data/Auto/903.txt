Čempionu tapo prancūzas Mathieu Serradoris („LCR 30“). Jis daugiau nei 1 val. aplenkė antrąją vietą užėmusį pernykštį čempioną rusą Vladimirą Vasiljevą („Mini“, +1:07.31). Trečioje pozicijoje liko kitas prancūzas Pascalis Thomasse („Optimus MD“, +4:10,40). G. Petrus su „Rallyraid UK“ automobiliu čempionui pralaimėjo 27 val. 3 min. 8 sek. Ketvirtoje pozicijoje liko olandas Gerardas de Rooy'us su „Iveco“ sunkvežimiu (+4:42.03). Jam atiteko sunkvežimių įskaitos nugalėtojo titulas. Motociklų lenktynėse triumfavo italas Paolo Ceci (KTM). Antrąją ir trečiąją vietas užėmė broliai iš Portugalijos Luisas Miguelis Oliveira („Proto“, +1:26.20) ir Rui Oliveira (+6:43.27). Sekmadienį vykusiame simboliniame 12-ajame etape Dakare greičiausi buvo M. Serradori ir L. M. Oliveira. G. Petrus šiame etape nedalyvavo. Pagal oficialią ralio svetainę, galutinėje įskaitoje yra klasifikuoti 39 automobiliai bei sunkvežimiai ir 19 motociklininkų. „Africa Eco Race“ lenktynėse startavo 35 motociklininkai ir 56 automobiliai bei sunkvežimiai. Dalyviai per dvi savaites nuvažiavo apie 6000 km Maroke, Mauritanijoje ir Senegale.