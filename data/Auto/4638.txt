Policijos atstovas spaudai teigia, kad prieš kurį laiką buvo pradėtas tyrimas dėl neteisėto įkalinimo, tačiau vėliau jis buvo perkvalifikuotas į melagingą pranešimą ir 39 metų L. Elkannas iš nukentėjusiojo tapo įtariamuoju. Jis buvo sulaikytas, vėliau paleistas už užstatą ir dabar laukia teismo. Tačiau daugiau detalių ir šio įvykio aplinkybių policija atskleisti atsisakė. Tačiau Italijos ir JAV žiniasklaida išsiaiškino, kad italas nutarė pasigrobti pats save po to, kai per Padėkos dieną Niujorke prisilėbavo tiek, kad nebeteko visų savo pinigų. 39 metų L. Elkannas yra dabartinio „Fiat Chrysler Automobiles“ koncerno stebėtojų tarybos pirmininko Johno Elkanno brolis ir turbūt labiausiai pasiutęs vienos didžiausių ir turtingiausių Italijos magnatų šeimos narys. Prieš 11 metų jis vos išgyveno perdozavęs narkotikų.