Taip sutarta trečiadienį Prienų rajono savivaldybėje vykusiame Lietuvos automobilių kelių direkcijos prie Susisiekimo ministerijos ir vietos gyventojų susitikime „Via Baltica" yra prioritetinis projektas. Atsižvelgiant į tai, kad magistralei būdingi dideli transporto srautai, kurie kasmet auga, susitikime su prieniškiais tartasi dėl šio kelio Prienų rajono teritorijoje rekonstrukcijos ir stengtasi rasti bendrą sutarimą", - sakė susisiekimo viceministras Algis Žvaliauskas. Kelio A5 pertvarkymo į automagistralę metu numatoma rekonstruoti dvi esamas eismo juostas ir nutiesti dvi naujas (2+2), atnaujinti dabartines ir įrengti naujas skirtingų lygių sankryžas, taip pat rekonstruoti tiltus ir viadukus, įrengti tunelinius pravažiavimus ir jungiamuosius kelius, įdiegti saugaus eismo ir aplinkosaugos priemones. Kaunas-Marijampolė-Suvalkai atkarpos nuo 17,34 km iki 23,40 km rekonstrukcijos darbai jau užbaigti. Šiemet balandžio 18 d. buvo pasirašyta rangos sutartis rekonstrukcijos darbams kelio ruože nuo 35,4 km iki 45,15 km atlikti. Statybos darbai šioje kelio dalyje jau vyksta. Dar šiais metais planuojama paskelbti viešuosius pirkimus atnaujinimo darbams kelio 45,15-56,83 km ruože atlikti. Rekonstrukcijos darbus Prienų rajono savivaldybėje esančioje magistralės atkarpoje nuo 23,4 km iki 35,4 km numatoma pradėti 2017 m. pavasarį. Techninis projektas jau parengtas.