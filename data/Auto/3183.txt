„Situacija gana paprasta – dėl vibracijų atsisuko variklio tepalo siurblio detalė. Vairuotojas prieš nosį išvydo raudoną tepalo lemputę ir iš karto užgesino variklį, tad viskas kaip ir neblogai. Dalis, kur mums nepasisekė, tai kur ta nelemta atsisukusi veržlė nukrito ir ką darė vėliau. Labai nedetalizuojant, nukrito ji ten, kur žalos galėjo padaryti labiausiai ir jai pasisekė“, – pasakoja Marius. „Semi-Pro“ lygos varžybos dar yra vadinamos „EcoPro“– ši lyga orientuota į pilotus, turinčius gerus vairavimo įgūdžius, tačiau neturinčius didelio biudžeto ar didelio arklio galių skaičiaus, tad Marius naudoja standartinį BMW variklį, kurio galios užtenka. „Šis gedimas mus išmokė keleto dalykų, vienas iš jų pritaikomas net ir kasdieną – niekada netaupyti geros alyvos sąskaita. Nors ir mechaniškai dingo tepalo slėgis, o tai reiškia, jog variklio komponentai trynėsi vienas į kitą be tepimo, dėl to rimtų bėdų nėra – mūsų naudojama „Liqui Moly 10w60“ alyva net ir be papildymo tepė komponentus pakankamai, neleisdama jiems sudilti. Vieninteliai rimti sužalojimai patirti dėl vienos nago dydžio veržlytės kelionės po variklio vidurius“, – istorija dalinasi „drifteris“.  Atostogas į intensyvias variklio paieškas iškeitęs rokiškėnas rankų nenuleidžia – „Kartu su „Autodominus“ kolektyvu jau atlikome visus paruošiamuosius darbus naujojo variklio pastatymui. Pastarasis mus turėtų pasiekti netrukus, tad imsimės darbų ir stengsimės spėti pasitestuoti dar iki varžybų. Keliauti į jas be treniruočių ir įsitikinimo, jog viskas veikia būtų ne kiek neatsakinga, bet labiau naivu“. Sekmadienį Klaipėdoje įvyks pirmosios šio sezono „Semi-Pro“ lygos varžybos, viso iki rudens planuojami penki etapai įvairiuose Lietuvos miestuose. Mariaus progresą galite sekti jo „Facebook“ paskyroje – www.facebook.com/mariusvasiliauskasdrifting