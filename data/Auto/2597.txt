Kaip galima pamatyti vaizdo įraše, susidūrimas gan dramatiškas: vienas vilkikas nubloškiamas nuo kelio į kelkraštį, o kitas... na, filmuota medžiaga viską akivaizdžiai parodo. „Važiavau į pietus I-95 greitkeliu netoli Sen Ogastino, kai kito vilkiko, vežančio daugiau nei 27 tonas smėlio, vairuotojas užmigo prie vairo ir trenkėsi į mano vilkiką, nustumdamas mane nuo kelio. Jis pats nėrė į priekį prieš mane ir apsivertė“, – pasakojo sunkvežimio, kurio vaizdo kamera užfiksavo incidentą, vairuotojas. „Kito vilkiko vairuotojui lūžo abi kojos, jis patyrė daug sužeidimų ir nubrozdinimų, bet išgyveno. Iš suniokoto vilkiko jį ištraukė ugniagesiai. Mane taip pat nugabeno į ligoninę ir man buvo pakeisti du tarpslanksteliniai kaklo diskai. Kitas vairuotojas buvo suimtas už vairavimą su pasibaigusiu komercinio vairavimo pažymėjimu, kaip aš suprantu“, – tęsė jis. Akivaizdu, kad vairuotojai patyrė gana rimtas traumas. Laimei, incidento metu niekas nežuvo, tačiau jis parodo, kaip pavojinga sėstis už transporto priemonės vairo gerai nepailsėjus.