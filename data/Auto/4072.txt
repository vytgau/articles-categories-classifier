Lėkdami visu greičiu nusikaltėliai tarėsi, ką daryti su vaiku, ir nusprendė nuvežti jį į mokyklą, kuri, laimei, buvo nelabai toli – už keturių kvartalų. Priblokštiems pareigūnams ir NBC reporteriams berniukas papasakojo, kad vagys liepė jam greit iššokti iš automobilio ir net palinkėjo jam „geros dienos mokykloje“. Pamatęs, kad automobilį vairuoja ne tėtis, berniukas išsigando dėl savo saugumo. Laimei, nusikaltėliai nenorėjo jam pakenkti, todėl išleido jį prie mokyklos. Čikagos detektyvai jau ėmėsi tirti šį incidentą ir dabar ieško poros jaunų nusikaltėlių – vyro ir moters, kurie iš pažiūros atrodė kaip paaugliai. Automobilį vairavo mergina, o vaikinas atsisėdo į keleivio vietą. Berniukas prisimena, kad miesto gatvėmis jie lėkė apie 80 km/val. greičiu – tai vaikui buvo gan baugi patirtis.