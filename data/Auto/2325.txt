„Regitros“ atstovė Emilija Bardauskienė sako, kad įstatymuose aiškiai apibrėžti atvejai, kada vairuotojams atimama teisė vairuoti, vienas tokių – sveikatos būklė. „Jei medikai pateikia išvadas, kad asmuo dėl įvairių ligų negali tinkamai vairuoti transporto priemonės ir gali kelti pavojų sau bei kitiems eismo dalyviams, vairuotojo pažymėjimo galiojimas sustabdomas. Tačiau jei po tam tikro laikotarpio medikai pateikia išvadą, jog asmens sveikata vėl tinkama, jam teisė vairuoti vėl gražinama“, – paaiškina pašnekovė. Jos teigimu, egzamino perlaikyti nereikia. „Jei vairuotojo pažymėjimas dar galiojantis, reikėtų atvykti į „Regitros“ padalinį bei pristatyti vairuotojo sveikatos patikrinimo medicininę pažymą ir teisė vairuoti bus vėl gražinta“, – tikina E. Bardauskienė. Jeigu vairuotojo pažymėjimo galiojimas pasibaigęs, reikia taip pat vykti į „Regitros“ padalinį ir užsisakyti naują. „Tam tereikia pateikti asmens tapatybės kortelę ar pasą, medicininę pažymą bei vairuotojo pažymėjimą“, – kalba „Regitros“ atstovė.