Labiausiai intriguoja tai, kad Šiaurės Ameriką, kaip daugiausia pelno „Porsche“ nešusį regioną, pakeitė Kinija, rašo autoblog.com. Nuo sausio iki liepos įvairiose pasaulio šalyse buvo parduoti 126 tūkst. 497 „Porsche“ markės automobiliai. Kinijoje pardavimo rodikliai pakilo net 18 proc. – čia buvo įsigyti 35 tūkst. 864 „Porsche“ automobiliai. Pardavimai JAV pagerėjo trimis procentais – buvo parduotos 27 tūkst. 568 transporto priemonės. S ėkmė Europos rinkoje padidėjo 6 proc., o visame Azijos ir Ramiojo vandenyno regione, taip pat Afrikoje ir Artimuosiuose Rytuose pardavimai šoktelėjo 10 proc. „Porsche“ gimtinėje Vokietijoje šios markės automobilių pardavimai išliko beveik tokie pat: nuo 2016 metų rezultatų juos teskiria vienas procentas. Ko gero, neverta nė sakyti, kad labiausiai pardavimų augimą paskatino krosoverių populiarumas. „Macan“ ir toliau lieka perkamiausias „Porsche“ modelis. Per šešis pastaruosius mėnesius pavyko parduoti per 30 tūkst. šio modelio vienetų. Kad ir nebe naujas, bet lig šiol konkurencingas yra „Cayenne“. Jam tenka antra vieta perkamiausių „Porsche“ modelių sąraše. Prie didžiulės sėkmės prisidėjo ir naujutėlaitis „Panamera“. Jo pardavimai, palyginti su 2016 metais, išaugo net 54 proc.