„Visų pirma, reikėtų pasakyti, jog mes to nesitikėjome. Jeigu pirmame etape džiaugėmės sulaukę 104 dalyvių, kurie leido įsitikinti, jog šio formato varžybos lietuviams įdomios ne tik žiemą, kai yra sniego, bet ir vasarą, tai dabar esam užtikrinti, kad tikrai turim savo fanų – starte stovėjo 147 žmonės. Tai yra labai daug ir yra tikrai sudėtinga padaryti juos visus laimingus, tačiau kelerių metų patirtis padeda nepasišiukšlinti ir tą geriausiai atspindėjo ne tik dalyvių nuotaika, bet ir faktas, jog per visą dieną į trasą nė karto neteko išvažiuoti traliukui. Faktas, jog išvengėme avarijų, nors turėjome tikrai smagią trasą leidžia galvoti, jog einame teisingu keliu, ir tikimės, jog tai įvertinę dalyviai nepamirš mūsų aplankyti ir rugpjūčio 13 dieną“, – pasakoja lenktynių organizatorius Andrius Gelžinis.  Išaugęs dalyvių skaičius, bei be avarijų pavykusios varžybos nebuvo vieninteliai sekmadienį įvykusio renginio džiaugsmai. Prie starto linijos stojo net trys svečiai iš Lenkijos – vienas iš jų vardu Marekas gyrė lietuvišką trasą, varžybas, bei į finalinį etapą planuoja grįžti jau su didesne draugų kompanija. Nors Lenkijoje lenktynių trasų ir netrūksta, tačiau didesnė jų dalis yra pietinėje ar vakarinėje šalies dalyje, tad „Nemuno žiedas“ neretai sulaukia motociklų mėgėjų delegacijų iš šios šalies – įvertinę, jog atstumas nuo Varšuvos iki pavyzdžiui Poznanės trasos yra kone toks pats, jie renkasi Lietuvą dėl ypatingo reljefo, bei nesikandžiojančių trasos nuomos kainų. Panašiais motyvais į „NemunRing Winter Games“ atkeliavę Marekas su draugais leidžia tikėtis, jog ledai pralaužti ir svečių iš užsienio bus sulaukiama dažniau. Artimiausias šių varžybų etapas jau rugpjūčio 13-tą dieną. „Tėvas Racing“ kolektyvas jau rezga naujus planus kaip pradžiuginti ar nustebinti dalyvius – tiek trasoje, tiek ir ant nugalėtojų pakylos. Antrojo etapo nugalėtojai: SUZUKI TAURĖ: 1. Edvinas Sabalys 2. Simonas Balčiūnas 3. Vilmantas Frolovas PRIEKINE AŠIMI VAROMŲ AUTOMOBILIŲ SPRINTAS 1. Sergej Finenko 2. Edvinas Litvinskas 3. Evaldas Guobužas GALINE AŠIMI VAROMŲ AUTOMOBILIŲ SPRINTAS 1. Tautvydas Tarbūnas 2. Edvinas Sabalys 3. Juozas Keršys VISOMIS AŠIMIS VAROMŲ AUTOMOBILIŲ SPRINTAS: 1. Daivaras Juškys 2. Feliksas Kairys 3. Oleg Krukovskij SPRINTAS ATVIRA KLASĖ 1. Benas Strumskis 2. Tomas Buškevičius 3. Valdas Džiaugys PRIEKINE AŠIMI VAROMŲ AUTOMOBILIŲ SLALOMAS 1. Edvinas Litvinskas 2. Mindaugas Rožėnas 3. Vytenis Leonavičius GALINE AŠIMI VAROMŲ AUTOMOBILIŲ SLALOMAS VISOMIS AŠIMIS VAROMŲ AUTOMOBILIŲ SLALOMAS 1. Valdas Džiaugys 2. Oleg Krukovskij 3. Feliksas Kairys