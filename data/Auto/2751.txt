Pasak automobilių gamintojos, dėl tokio sprendimo darbo vietų JAV nebus prarasta. Šių metų sausį „Ford“ atsisakė planų perkelti automobilių gamybą JAV į naują 1,6 mlrd. dolerių vertės gamyklą Meksikoje. Taip nuspręsta, JAV prezidentui Donald Trumpui griežtai sukritikavus įmones, kurios plėtoja verslą užsienyje, užuot steigusios darbo vietas vidaus rinkoje. Šiuo metu „Ford“ gamina „Focus“ modelius Mičigano valstijoje, Vokietijoje ir Kinijoje. Tačiau paaiškėjo, kad šio modelio pardavimai Jungtinėse Valstijose smuko, nors didesnių gabaritų automobilių paklausa išlieka. Bendrovė planavo perkelti „Focus“ modelių gamybą iš JAV į naują gamyklą šalia San Luis Potosi miesto Meksikoje. Toks sprendimas sulaukė griežtos D. Trumpo reakcijos - JAV prezidentas ir iki tol ne kartą kritikavo automobilių gamintojas bei kitas bendroves dėl to, kad šios importuoja prekes iš kitų šalių, įskaitant Kiniją ir Meksiką.