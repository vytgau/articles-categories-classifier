Lietuvos rinkoje „Volkswagen“ paklausa padidėjo 18,8 proc., o „premium“ klasės „Audi“ automobilių pardavimai ūgtelėjo 20 proc. „Volkswagen“ komerciniai automobiliai savo segmente irgi išsaugojo lyderio pozicijas, užėmę 16,8 proc. rinkos. Šių automobilių gamintojų grupės tikslas – jau 2025-aisiais tapti elektromobilių segmento lydere pasaulyje, kasmet parduosiančia nuo 2 iki 3 milijonų 30 skirtingų modelių visiškai elektrinių automobilių arba 20-25 proc. bendrų kompanijos pardavimų. „Volkswagen“ ir „Audi“ gamintojai kelia tikslą ne tik plėtoti šį segmentą, bet ir pasiekti, kad elektromobiliai taptų labiau prieinami plačiausioms pirkėjų masėms. „Volkswagen“ Baltijos šalyse augo 15 proc. „Volkswagen“ automobilių gamintojui 2016-ieji buvo sėkmingi visose pasaulio rinkose, išskyrus besitraukiančią Pietų Ameriką. Jų pardavimai bendrai išaugo 2,8 proc., o iš viso parduota daugiau nei 5,8 milijono šio prekės ženklo automobilių arba 10,3 mln. visos grupės transporto priemonių. Tokiu būdu „Volkswagen Group“ pirmą kartą istorijoje tapo didžiausiu gamintoju pasaulyje. 15 proc. augimą Baltijos šalyse daugiausia lėmė naujųjų „Tiguan“ ir jau anksčiau atnaujintų „Passat“ bei „Golf“ modelių sėkmė. Per aštuonis praėjusių metų mėnesius nuo debiuto parduotas 701 naujas „Tiguan“ automobilis. Tai lėmė, kad šis modelis tarp visų gamintojų automobilių SUV kategorijoje pagal pardavimus iš šeštosios vietos šoktelėjo į ketvirtąją. Per metus Baltijos šalyse parduota 1900 naujų „Volkswagen Passat“ automobilių, iš jų net 730 – Lietuvoje. Populiariausiu volksvagenu, kaip ir visoje Europoje, taip ir Baltijos šalyse buvo „Golf“ automobilis. Septintosios kartos „Golf“ modelių trijose Baltijos šalyse praėjusiais metais parduoda 5400 vienetų. Tai – geriausias rezultatas per pastaruosius penkerius metus. Lyderio pozicijas „Volkswagen“ Baltijos šalyse išlaiko ir pagal įmonių bei organizacijų užsakymus. 2017 metais „Volkswagen“ gamintojai rinkai pasiūlys keletą naujų modelių, kurie, tikimasi, dar labiau sustiprins šios markės lyderio pozicijass. Jau pavasarį Lietuvos, Latvijos ir Estijos šalių pirkėjus pasieks modernizuotas „Golf“ su dar didesne variklių, tarp kurių ir naujas benzininis 1,5 TSI EVO, pasirinkimo galimybe, dar labiau išplėstu papildomos įrangos ir saugos sistemų spektru ne tik keleiviams, bet ir vairuotojui. Gamintojų atstovai pažymi, kad tai bus pirmas kartas, kai „Volkswagen“ modernizavo (angliškai – facelift) savo populiariausią automobilį. Iki šiol šie modeliai tiesiog sulaukdavo kartos atnaujinimo. 2017 metais rinkoje pasirodys ir visiškai naujas Volkswagen modelis „Arteon“, pakeisiantis „Passat CC“, kurio pasaulinis debiutas – artėjančiame Ženevos autosalone. Be jau minėtų modelių Lietuvoje debiutuos ir naujas septynvietis „Volkswagen Tiguan Allspace“. „Audi“ metus užbaigė rekordiniais pardavimais „Audi“ automobilių paklausa pasaulio rinkose pernai ūgtelėjo 3,8 proc., o iš viso buvo parduota 1,8 milijono šio gamintojo automobilių. Europoje augimas dar pastebimesnis – čia jis siekė 7,6 proc. Didžiausią paklausą viso pasaulio rinkose pernai išsikovojo „Audi A3“ ir „A4“, kiek pranokę „Audi A6“ ir Q šeimynos modelius – „Audi Q5“ ir „Q3“. Per praėjusius 2016-uosius ir Lietuvoje, ir Latvijoje „Audi“ pardavimai buvo rekordiniai, pasiekę 28 proc. augimą. Lietuvoje parduoti 448 šios markės automobiliai. Pernai Lietuvoje „Audi Q5“ tapo perkamiausiu šio prekės ženklo modeliu – iš viso parduota 157 automobiliai, net 89 vienetais daugiau nei 2015 metais. 2017-ieji Lietuvoje prasidėjo naujos kartos „Audi A5 Sportback“ ir „Q5“ debiutu įgaliotųjų atstovų salonuose. Tikimasi, jog datnaujintas „Audi Q5“ šiemet taps pagrindiniu traukos objektu, lemsiančiu tolesnį šio prekės ženklo populiarumą. Be jau minėtų modelių, 2017-aisiais „Audi“ gamą papildys „Audi S5“ ir „A5 Cabriolet“, „RS 5 Coupe“, „Audi SQ5“, „RS4 Avant“ ir lapkričio mėnesį Lietuvą pasieksiantis naujos kartos gamintojo technologijų flagmanas „Audi A8“. 2018 metais debiutuos pirmoji visiškai elektrinė „Audi Q8“ SUV versija, kurios koncepcinis modelis šių metų pradžioje debiutavo Detroito (JAV) autosalone. „Volkswagen“ komerciniai automobiliai išsaugojo lyderių pozicijas 2016 m. „Volkswagen“ komercinių automobilių pardavėjai ne tik išsaugojo lyderių pozicijas Baltijos šalyse, bet ir iki 10,3 proc. padidino sudarytų su pirkėjais sutarčių skaičių. Komercinio transporto rinka išaugo 11,7 proc., o tai pardavėjams suteikia vilčių tolesnei plėtrai. „Volkswagen“ komercinių automobilių pardavėjai Lietuvoje savo klientams šiais metais pasiūlys naująjį „Crafter“, jau pripažintą „Tarptautiniu 2017 metų komerciniu automobiliu“. Be to, daug vilčių dedama į pikapą „Volkswagen Amarok“ su V6 varikliu.