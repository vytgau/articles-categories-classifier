Galios vienetai Vos tik pasirodžius pirmajam „Mustang“ 1964-aisiais, išryškėjo jo DNR savitumai. Nauja jėgainė, važiuoklė bei naujausios technologijos pagaliau leidžia „Mustang“ pasireikšti visai automobilio galiai, o tuo pačiu vairuotojo aistrai greičiui. Klasikinis 5 litrų darbinio tūrio V8 variklis, dabar generuojantis 450 AG vietoje 418 buvo patobulintas ir integruotas su nauja 10 laipsnių automatine pavarų dėže. Kuklesnis 2,3 litro „EcoBoost“ variklis, generuojantis – atvirkščiai – nuo 314 iki 290 AG sumažintą galią ir dirbantis su 10 laipsnių automatine transmisija, taupančia degalus bei efektyvinančia automobilio greitį, skirtas tiems, kam brutali galia nėra svarbiausias faktorius. „Ford“ inžinieriai pasistengė ir optimizuodami „Mustang“ vairavimo dinamiškumą. Automobilio charakteris papildytas sofistikuota „MagnetRide“ reguliuojama važiuokle bei pasirenkamu važiavimo režimu. Šalia „Normal“, „Sport“, „Track“ ir „Snow / Wet“ siūlomi du nauji vairavimo režimai „Drag Strip“ bei „My Mode“, skirti optimizuoti automobilio našumą bei išgyventi individualią vairavimo patirtį. „Active Valve Performance Exhaust“ sistema reguliuoja variklio garsą, kad jo burzgimas neerzintų pavydžių savininko kaimynų.  Pažangios technologijos – saugumui Naujame „Mustang“ įdiegta įvairių pažangiausių technologijų, užtikrinančių kuo didesnį vairuotojo bei keleivių saugumą. Vairuotojui pagelbės tokios technologijos, kaip susidūrimo prevencijos „Pre-Collision Assist“ sistema su integruota pėsčiųjų apsaugos sistema „Pedestrian Detection“ bei eismo juostos laikymosi sistema. Ypatingas dėmesys – priešlaikinio susidūrimo pagalbos sistemai su pėsčiųjų aptikimu, skirtai išvengti priekinio susidūrimo ar sumažinti jo grėsmę. Pirmą kartą „Mustang“ siūlo ir adaptyviąją greičio kontrolę, atstumo stebėjimo technologiją, eismo juostos laikymosi sistemą, padedančias vairuotojui išlaikyti saugų atstumą kitų transporto priemonių atžvilgiu. Vairuotojo patogumui – 12 colių skystųjų kristalų monitorius bei „Ford“ SYNC3 komunikacijos sistema, kuri leis vairuotojui balso bei gestų pagalba valdyti prijungtus išmaniuosius prietaisus, garso, navigacijos bei klimato funkcijas. Akimirksniu atpažįstamas, galingas „Mustang“ dabar aptakesnis, o sportinę jo išvaizdą sustiprina daugiau LED apšvietimo. Variklio dangčio profilis kiek žemesnis, su integruotomis oro angomis, derančiomis su patobulintomis pažemintomis trapecijos formos priekinėmis grotelėmis. Trapeciją atkartoja ir priekinių LED žibintų forma. Visi šie atnaujinimai paryškina „Mustang“ agresyvų charakterį ir pagerina aerodinamines automobilio savybes. Dramatiškumo „Mustang“ suteikia jo galinės dalies išvaizda, kurioje dominuoja atnaujintas buferis su prispaudimo jėgą didinančiais difuzoriaus elementais. Be to, „Mustang“ aprūpintas papildomu bagažinės sparnu, suteikiančiu sportiškesnį profilį. Platesnės individualaus pasirinkimo galimybės Europos vartotojams leis susikurti kuo išskirtinesnį automobilį. Individualumą leis kurti trys metalo atspalvio (mėlyna, oranžinė ir purpurinės vyšnios) kėbulo spalvos: „Kona Blue“, „Orange Fury“ ir „Royal Crimson“. Nauji 19 colių lengvojo lydinio ratlankiai siūlomi su originalia nikelio, juodmedžio ar poliruoto aliuminio apdaila. Naujojo „Mustang“ interjere pasistengta sukurti kuo tikroviškesnį prabangaus salono jausmą. Išsiskiria durų apmušalai bei aliuminio apdaila papuoštos durų rankenėlės. Centrinėje konsolėje – minkšta rankomis siūta apdaila, kontrastuojanti su likusiomis salono spalvomis. Atnaujintas „Ford Mustang“ pirmuosius Europos klientus pasieks 2018-aisiais.