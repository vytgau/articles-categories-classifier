„Porsche“ 2017 m. iš viso pardavė 4 proc. daugiau automobilių nei 2016-aisiais – pardavimai pernai siekė 246 tūkst. 375, ketvirtadienį paskelbė gamintojas. Kompanija pažymėjo, kad ypač gerai parduodamas buvo naujasis „Panamera“ automobilis. Tačiau nuosmukį „Porsche“ fiksavo savo namų rinkoje. Vokietijoje gamintojas pernai pardavė 28 tūkst. 317 automobilių. Palyginimui, 2016 m. pardavimai šalyje buvo 3 proc. didesni. Smukusius rodiklius Vokietijoje nesunkiai atsvėrė 10 proc. augę pardavimai Kinijoje bei 2 proc. – Jungtinėse Valstijose. „Porsche“ pridūrė 2018-aisiais besitikinti fiksuoti panašius pardavimų rodiklius kaip pernai.