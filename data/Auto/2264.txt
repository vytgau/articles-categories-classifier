Iš pirmosios startinės pozicijos varžybas sėkmingai pradėjo kvalifikacijos nugalėtojas M. Marquezas. Bet ispanas tiesiosiose greičiu neprilygo „Ducati“ motociklininkams. Jorge Lorenzo dar prieš pirmąjį posūkį aplenkė komandos draugą A. Dovizioso, o po to sekusioje tiesiojoje įveikė ir lenktynių lyderį M. Marquezą. Kol minėtasis M. Marquezas bandė už savęs išlaikyti A. Dovizioso, J. Lorenzo po truputi didino persvarą. Bet „Honda“ lenktynininkui vėliau ją pavyko sumažinti iki minimumo. Aštuntame lenktynių rate M. Marquezas per plačiai išvažiavo viename iš posūkių, taip padovanodamas antrąją vietą A. Dovizioso. Po kurio laiko M. Marquezui pavyko pavyti varžovą ir susigrąžinti prarastą poziciją. Dar vėliau, kai dėl pirmos vietos kovojo trys sportininkai, A. Dovizioso aplenkė du varžovus ir trumpam įsiveržė į priekį, bet per plačiai išvažiavęs viename iš posūkių, lyderio poziciją užleido M. Marquezui. Aštuonioliktame lenktynių rate A. Dovizioso pasinaudojo ispano klaida ir vėl įsiveržė į priekį, bet M. Marquezas, po sėkmingo lenkimo septintame posūkyje, susigrąžino pirmą vietą. Tiesa, ispanas pirmavo neilgai. Iki finišo likus septyniems ratams, A. Dovizioso tiesiojoje aplenkė „Honda“ lenktynininką ir tapo varžybų lyderiu. Vėliau du minėtieji sportininkai ne kartą apsikeitė pozicijomis. Atkakli kova dėl pergalės vyko iki pat lenktynių pabaigos. Paskutiniame varžybų rate M. Marquezas bandė aplenkti A. Dovizioso. Abu sportininkai posūkį įveikė per plačiai. Vis dėlto geriau iš jo išvažiavęs A. Dovizioso finišo liniją kirto pirmas ir iškovojo trečią pergalę sezone. Ant paskutinio apdovanojimų pakylos laiptelio užlipo M. Marquezo komandos draugas Dani Pedrosa, kuris vienu lenkimu įveikė Valentino Rossį bei Johanną Zarco, o po to ir J. Lorenzo. Kurį laiką lenktynėse pirmavęs J. Lorenzo, už savęs išlaikęs J. Zarco ir abu „Yamaha“ komandos lenktynininkus, finišo liniją kirto ketvirtoje vietoje. Gerai šios dienos lenktynėse pasirodė KTM ekipos atstovas Mika Kallio, kuris finišavo pirmame dešimtuke ir austrų ekipai pelnė ne vieną tašką. #NewCoverPic @AndreaDovizioso 😉 pic.twitter.com/8ZKzDwdCQj— MotoGP™🇦🇹🏁 (@MotoGP) August 13, 2017  Rezultatai (vieta, lenktynininkas, komanda, laikas): 1. Andrea Dovizioso „Ducati“ 39:43.323 2. Marcas Marquezas „Honda“ +0.176 3. Dani Pedrosa „Honda“ +2.661 4. Jorge Lorenzo „Ducati“ +6.663 5. Johannas Zarco „Tech3 Yamaha“ +7.262 6. Maverickas Vinalesas „Yamaha“ +7.447 7. Valentino Rossi „Yamaha“ +8.995 8. Alvaro Bautista „Aspar Ducati“ +14.515 9. Lorisas Bazas „Avintia Ducati“ +19.620 10. Mika Kallio KTM +19.766 11. Andrea Iannone „Suzuki“ +20.101 12. Scottas Reddingas „Pramac Ducati“ +25.523 13. Aleixas Espargaro „Aprilia“ +26.700 14. Karelas Abrahamas „Aspar Ducati“ +27.321 15. Calas Crutchlow „LCR Honda“ +28.096 16. Alexas Rinsas „Suzuki“ +32.912 17. Hectoras Barbera „Avintia Ducati“ +34.112 18. Bradley Smithas KTM +36.423 19. Tito Rabatas „MVDS Honda“ +42.404 20. Samas Lowesas „Aprilia“ +52.492 Say cheese! The podium shot!📸#AustrianGP pic.twitter.com/vP4WlBCVGS  Daugiau naujienų rasite F-1.lt.