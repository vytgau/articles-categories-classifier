„Porsche SE“ patvirtino pradėjusi derybas dėl sandorio. F. Piechas paliko koncerno stebėtojų tarybos vadovo pareigas 2015 m. balandžio 25 d., dar iki „dyzelinio skandalo“, kuris kilo paaiškėjus, kad įmonė klastojo automobilių taršos bandymų rezultatus. Apie „Volkswagen“ manipuliacijas paaiškėjo maždaug po pusės metų, ir tada prokuratūrai iškilo klausimų ir F. Piechui. Pastarasis tvirtino žinojęs apie teršalų rodiklių problemas ir pranešęs apie jas kompetentingiems koncerno padaliniams. F. Piecho tėvas – advokatas iš Vienos Antonas Piechas, o motina – Luisa Porsche, garsaus automobilių konstruktoriaus ir bendrovės steigėjo Ferdinand Porsche dukra. F. Porsche turtas po jo mirties buvo išdalytas Piecho ir Porsche šeimoms. Koncernas „Volkswagen“ turi apie 50 įmonių visame pasaulyje. Kasdien nuo konvejerių juostų nurieda apie 26 tūkst. automobilių. Koncernas turi savo padalinių – „Volkswagen“, „Audi“, „Skoda“, „Bentley“, „Bugatti“, „Lamborghini“. Savo ruožtu „Porsche SE“ yra holdingo kompanija, valdanti „Volkswagen Group“ ir kitas įmones.