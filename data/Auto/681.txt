Deja, nepaisant to, jog buvo pristatyta atnaujinta „Volkswagen Golf“ versija, šio modelio paklausa praeitais metais kiek sumenko, pripažįsta bendrovės „JATO Dynamics“ atstovai. Remiantis 2017 metų išvadomis, „Golf“ lyderio pozicijas užėmė penkių Europos valstybių rinkoje. Prieš metus, 2016 metais, šio modelio automobiliai buvo perkamiausi net aštuoniose Senojo žemyno šalyse. Daugiau nei pusė visų parduotų „Golf“ automobilių teko Vokietijos ir Didžiosios Britanijos rinkoms. Remiantis „JATO Dynamics“ duomenimis, Europoje 2017 metais perkamiausio modelio „Volkswagen Golf“ buvo parduoda 483 tūkst. 105 vienetai (2 proc. mažiau nei 2016 metais). Antrojoje vietoje užtikrintai pasiliko „Renault Clio“ su 327 tūkst. 395 parduotais automobiliais. Šio automobilio pardavimai per metus išaugo 4 proc. Trečiasis geriausias pardavimų rezultatas priklauso „Volkswagen Polo“ – nors per metus pardavimai ir sumažėjo 12 proc., parduoda 272 tūkst. 61 automobilis. Toliau sąraše galima sutikti „Ford Fiesta“. Europiečiai įsigijo 254 tūkst. 539 tokius automobilius (15 proc. mažiau nei 2016 metais). Penketuką perkamiausių užbaigia „Nissan Qashqai“. Šio automobilio pardavimai išaugo 6 proc. – iki 247 tūkst. 939 automobilių. Į Europoje geriausiai parduodamų automobilių dešimtuką taip pat patenka „Peugeot 208“ (244 tūkst. 615 automobilių – 2 proc. sumenkę pardavimai), „Vokswagen Tiguan (234 tūkst. 916 automobilių – 31 proc. išaugę pardavimai), „Opel/Vauxhall Corsa“ (232 tūkst. 738 automobiliai – 12 proc. menkesni pardavimai), „Škoda Octavia“ (230 tūkst. 116 automobilių – pardavimai nei augo, nei mažėjo) ir „Opel/Vauxhall Astra“ (217 tūkst. 813 automobilių – 14 proc. sumenkę pardavimai).