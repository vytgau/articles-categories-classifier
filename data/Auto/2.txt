Nors internete apstu patarimų, kaip efektyviau automobilyje pasidžiaugti vienas kitu, policijos pareigūnai primena, kad patarimai ir atšilęs oras nereiškia, kad galima nusižengti įstatymams. „Tokios linksmybės viešoje vietoje pažeidėjams gali užtraukti baudą nuo trisdešimt iki šimto keturiasdešimt eurų, jei nusižengiama pirmą kartą. Jei nusižengiama pakartotinai, už viešosios tvarkos pažeidimą gresia bauda nuo 140 iki 240 eurų“, – praneša Klaipėdos apskr. VPK atstovė Jūratė Albrektienė. Tačiau pažeidėjų tokios baudos esą neatbaido, nors jų ir nebūna daug. Daugiausia jų būna šiltuoju metų laiku. Policija oficialiai tokios statistikos nerenka, nes tokie nusižengimai yra fiksuojami kaip viešosios tvarkos pažeidimai (ANK 481 str.). Taip tokie „pasismaginimai“ būna dažnai susiję su prostitucija. DELFI patikimų šaltinių teigimu, ne visada pareigūnai tokiems nuotykių ieškotojams skiria baudą. Kartais esą tik pabarbena į užrasojusį automobilio langą ir nuvažiuoja. O vietiniai puikiai žino, kur jų mieste ar miestelyje yra ne viena vieta, kur užsukus vakare galima pamatyti stovinčius automobilius, iš kurių girdėti įvairiausi garsai, o dieną – kalnus panaudotų prezervatyvų. „Su draugėmis pasiėmėme maisto išsinešimui ir nuvažiavome į vieną aikštelę Kaune pavalgyti. Buvo vėlyvas vakaras. Toje aikštelėje seniau žmonės narkotikus leisdavosi, todėl dažnai tą vietą tikrina policija. Pasiparkavome ten automobilį, pradėjome valgyti, Po šiek tiek laiko į aikštelę įvažiavo raudonas mažas automobilis. Vairavo vaikinas, o keleivio vietoje – panelė. Jie savo automobilį pastatė gal dviejų stovėjimo vietų atstumu nuo mūsų. Po kiek laiko kažkur dingo vaikinas. Galvojam, gal nuėjo į krūmus ar pasivaikščioti. Bet gal po 20 minučių, vaikinas atsikėlė ir pradėjo veidą valytis. O po kelių minučių dingo mergaitė. Langai buvo aprasoję, todėl jie juos atidarė. Pro tą aikštelę dažnai pravažiuodavo policija, jei būtų pamatę aprasojusius langus, tikriausiai būtų labiau susidomėję. Bet policijos pareigūnai įjungdavo ilgąsias šviesas ir pamatydavo, kad sėdi tik vienas vaikinas ir tiek. O kad mergaitė pasilenkus darbuojasi, niekas nepamatė. Gavosi taip, kad policija nuvažiavo, o ta mergaitė po 10 minučių atsikėlė. Jie išvažiavo labai linksmi, su raudonais veidais. Prie mašinos prisiderino“, – apie matytus adrenalino ieškotojus pasakoja kaunietė Erika. Mergina nėra vienintelė, kuriai teko susidurti su tokia situacija. Štai vienas DELFI skaitytojas pasidalino istorija, kaip Vilniuje, miesto viduryje esančioje aikštelėje, matė automobilyje vieną besismaginusį vyruką. „Kai jis mane pamatė, net pašoko. Iškart uždengė nešiojamą kompiuterį ir bandė slėpti savo turtą“, – juokiasi vyras. Pašnekovas mano, kad „prigautas“ vyriškis buvo vairuotojas, kuriam pabodo belaukdamas savo kliento.