Techniniam gedimui ir gamtos sąlygoms užkirtus kelią įveikti trečiąjį Dakaro greičio ruožą, Benedikto Vanago „General Financing team Pitlane” komanda traukiasi iš sudėtingiausių pasaulio bekelės lenktynių. „Pirma mintis, kurią prisiminaiu kai priemėme šį sprendimą, buvo Lietuvos užsienio reikalų ministro Lino Linkevičiaus per BBC laidą „Hard Talk” pasakyta frazė: "It's Not professional to be disappointed" („Neprofesionalu būti nusivylusiu”). Kad trečia diena bus įdomi žinojome iš anksto. Tačiau ne tokia, kokią patyrėme mes”, - rašė ketvirtadienį B.Vanagas savo paskyroje „Facebook”.