O tuo metu DELFI žurnalistai intensyviai dirba savo skaitytojams ir žiūrovams, siūlydami pasižvalgyti po antradienį dar nematytų gamintojų stendus parodoje. Antrosios mūsų transliacijos kelyje atsidūrė visa „Volkswagen“ grupė, pavieniai retenybių atstovai, japonų „Nissan“, kurios naujienas pristatė lietuvis, „Renault“, „Subaru“, taip pat papasakojome, kas šiemet atsidūrė „Opel“ vietoje. „Volkswagen“ stende nagrinėjome, kuo važiuosime netolimoje ateityje, o „Škoda“ mums pademonstravo gražias spalvas ir savo ateities viziją. „Audi“ stende sunkiausia per žurnalistų minią buvo prisibrauti prie naujojo A6 sedano – automobilis išties įdomus, patekti į jo vidų tapo dideliu iššūkiu. Parodėme „Bentley“, „Lamborghini“ naujienas, papasakojome, kas yra svajonių automobilis ir kodėl jis toks yra, nepamiršome „Dacia“ stendo, įdėmiau apžiūrėjome naująjį „Subaru Impreza“ modelį, atskleidėme pagrindinę „Seat“ naujieną. Visą tai ir daugiau pamatysite pasižiūrėję gyvąją transliaciją iš parodos. Pirmąją transliacijos dalį galite stebėti paspaudę čia. Per antradienį ir trečiadienį vykstančias spaudos dienas DELFI žurnalistai pasistengs apžvelgti įdomiausias premjeras ir aplankyti svarbiausius parodos stendus. Sekite mūsų transliacijas per DELFI TV, DELFI ir DELFI Sportas ir Auto paskyrose feisbuke. Kovo 8-18 dienomis paroda atvers duris visiems norintiems – organizatoriai tikisi, kad ją aplankys daugiau nei 700 tūkst. žiūrovų.  Bet iki tol, per žiniasklaidos dienas, čia pristatomi naujausi Europos ir ne tik rinkoms skirti gamintojų modeliai, stenduose galima išvysti aukščiausias pareigas užimančius kompanijų atstovus, tiekėjus, dizaino guru, profesionalius lenktynininkus ir daugybę kitų žmonių, pasiruošusių pasidalinti informacija su žurnalistais. Ir neatsiejamas nuo šios parodos atributas – superautomobiliai, kurių „derlius“ čia kasmet yra ypatingas. Spaudos konferencijos Ženevos parodoje rengiamos 15 minučių intervalais, tad visur suspėti iš esmės neįmanoma. Tačiau DELFI žurnalistai pasistengs apžvelgti įdomiausias premjeras ir aplankyti svarbiausius parodos stendus. Sekite mūsų transliacijas per DELFI TV, DELFI ir DELFI Sportas ir Auto paskyrose feisbuke.