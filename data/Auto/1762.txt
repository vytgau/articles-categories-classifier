Kaip rašoma pranešime žiniasklaidai, pliaupiant jau įprastu vaizdu tapusiam rudeniniam lietui, renginys prasidėjo patyrusio bekelės vilko A. Juknevičiaus paskaita apie varžybose ir kasdienybėje patirtas pavojingas situacijas. Renginio dalyviai patys kartu su instruktoriumi išbandė savo sugebėjimus specialiame autodrome Šiaulių darbo rinkos mokymo centre. Be ekstremalaus vairavimo pamokų dalyviai taip galėjo stebėti ir kartu su lenktynininku išbandyti purvu ir drėgme pasižyminčiam rudens sezonui aktualias „AZO Auto“ švaros priemones. Antano bekelės monstro „Overdrive Hilux“ dizainą atkartojančiu visureigiu „Toyota“ buvo imituojamos ekstremalios situacijos, kuriuose žalą sau ir aplinkiniams galima sumažinti pasirinkus tinkamus automobilio valdymo judesius. Pats ekstremalaus vairavimo instruktoriaus duoną Jungtiniuose Arabų Emyratuose krimtęs A. Juknevičius susirinkusiems gyvai demonstravo situacijas, su kuriomis dažniausiai kelyje susiduria vairuotojai, o po „AZO Auto“ renginio teigė, kad nesudvejodamas pritartų, jei tokios pamokos būtų privalomos ir visiems norintiems gauti vairuotojo pažymėjimą.  „Statistika rodo, kad atėjus rudeniui dvigubai išauga avarijų skaičius, daugiau nei 50 proc. padidėja žuvusiųjų keliuose skaičius – nesuvokiami skaičiai žinant, kad gerėja kelių būklė, daugėja apšviestų kelių. Viena užduotis – didinti žmonių sąmoningumą apie automobilių būklę, priežiūrą – tokiu oru nepapildytas stiklo ploviklio bakas ar aušinimo skysčio atsargos gali reikšti labai pavojingas situacijas kelyje. Tačiau kitas dalykas, ką galime padaryti visi, – jaustis kur kas užtikrinčiau kelyje, – savo požiūrį dėsto A. Juknevičius. – Lenktynininkai turi išsiugdę automatinius veiksmus – ką daryti, jeigu..., paprastiems vairuotojams gal ir nereikia žinoti visko, tačiau mokėti suvaldyti automobilį ekstremaliomis sąlygomis, išvengti kliūties, nepanikuoti ir pan. – labai naudingi įgūdžiai. Neprieštaraučiau net jei protingai apgalvota programa būtų prijungta prie vairavimo kursų.“