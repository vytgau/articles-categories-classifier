Baltarusijoje, Vitebsko srityje, Pastovio rajone esančiame Paryžiaus žemės ūkio miestelyje startavo traktorių lenktynės. Ralyje dalyvavo septyni ratiniai traktoriai ir vienas vikšrinis, visi jie pagaminti Minsko traktorių gamykloje. Renginys organizuotas siekiant pademonstruoti, kokia patikima ši technika, ir taip pagerinti įmonės įvaizdį. Traktorininkai turėjo įveikti 12 kilometrų bekelės. Trasos maršrutas driekėsi suartais laukais, miškų atkarpomis, joje buvo vandens kliūtis ir specialiai žmogaus sukurtos kliūtys. Žiūrovai lenktynes galėjo stebėti ekranuose, sumontuotuose galiniame punkte. Transliaciją užtikrino kameros, pritaisytos ant bepiločių skraidyklių. Lenktynininkai finišavo Mosaro kaime, esančiame Hlyboksko rajone. Nugalėtoju tapo Ruslanas Barsukas. Organizatoriai tikisi, kad traktorių ralis taps tradiciniu.