Nuo šių metų rugsėjo 1 iki gruodžio 31 d. Detroite įsikūręs gamintojas vairuotojams siūlys iki 4 tūkst. svarų siekiančias išmokas, jei šie nuspręs mažiausiai 8 metų senumo automobilius keisti į naujesnius modelius. „Ford“ bei konkurentai panašias iniciatyvas jau siūlo ir Vokietijos vairuotojams. Įmonės deklaruoja tikslą sumažinti aplinkos teršimo problemą, kurią pablogino skylės Europos automobilių standartų taisyklėse. Tai lėmė padidėjusią azoto dioksido koncentraciją ore, nepaisant mažėjančių anglies dioksido emisijų. Didžioji Britanija šiuo metu turi daugiausia aplinkai žalingų dyzelinių automobilių visoje Europoje. Panašias programas, skirtas atsisakyti dyzelinių motorų, šalyje jau pradėjo tokie gamintojai kaip „Mercedes Benz“ ar BMW.