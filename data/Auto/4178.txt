„Britanijos ekonomika yra glaudžiai susijusi su kitomis ES šalimis, – sakė Vokietijos automobilių pramonės asociacijos (VDA) prezidentas Matthiasas Wissmannas. – „Kietas“ „Brexit“ bus sunkus ir brangus.“ Antradienį Th. May paskelbė, kad jos šalis ketina pasitraukti iš bendros Europos rinkos. „Brexit“ privalo reikšti į Britaniją iš Europos atvykstančių žmonių skaičiaus kontrolę. Tai, ką aš siūlau, negali reikšti narystės bendroje rinkoje“,– pareiškė britų premjerė. Po pernai birželį Britanijoje įvykusio referendumo dėl šalies išstojimo iš ES Europos vadovai ne kartą perspėjo Britaniją, kad ji negali „nusirankioti vyšnaičių“ ir riboti laisvo žmonių judėjimo ir tuo pačiu likti bendroje rinkoje. JK vyriausybės vadovė antradienį taip pat pareiškė, kad sieks „betarifės“ prekybos su Europa ir naujo susitarimo su ES, kuris užtikrins verslo santykius „be trinties“. „Prabėgs ne vieni metai, kol bus susitarta dėl naujų sutarčių. Tokia perspektyva atbaido investuotojus“, – sakė VDA prezidentas. Britanija ir Vokietijos automobilių gamybos pramonės didžiausia eksporto rinka, pridūrė jis. Be to, 57 proc. Britanijos automobilių pramonės eksporto tenka ES šalims. Maždaug kas penktas Vokietijoje pagamintas automobilis parduodamas JK. O Vokietijos bendrovės turi maždaug 10 automobilių ar jų dalių gamybos taškų Britanijoje.