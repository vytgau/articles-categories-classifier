Tikrai, ne vienam automobilio statymas nėra tokia lengva užduotis. Paprastai tokiems vairuotojams trunka visą amžinybę mėginimas įsprausti automobilį į vietą, kur erdvės tam daugiau nei užtenka. Laimei, ne kasdien galime susidurti su tokiais vairuotojais, kurie nesiorientuoja, kurį pedalą paspaudus važiuoji pirmyn ar atgal, o kuris automobilį sustabdo. Štai dar vienas mėginimo pasistatyti automobilį atvejis. Turite galimybę pamatyti vaizdo įrašą pavadinimu „blogiausia vairuotoja pasaulyje“. Už balto sedano vairo sėdėjusiai moteriai sunkiai sekėsi pasistatyti automobilį: tai darydama spėjo ir bagažinę atidaryti, ir visu greičiu lėkti pirmyn, ir atbula rėžtis į stovinčią mašiną. Kai situacija tapo nekontroliuojama, laimei, moteriškei padėti suskubo praeivis.