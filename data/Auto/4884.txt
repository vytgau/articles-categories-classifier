„Subaru“ valdančioji įmonė pranešė apie direktorių valdybos nutartį panaikinti sau pavaldų su pramonės sektoriumi susijusį padalinį ir visą dėmesį skirti automobilių gamybai reikalingiems ištekliams, praneša thetruthaboutcars.com. FHI verslas buvo siejamas su pramoninių akumuliatorių blokų ir įvairių maitinimo šaltinių tiekimu, todėl įmonės veiklą apibendrintai galima prilyginti automobilių gamybai, bet nuo šiol būtent šiai sričiai korporacija ketina skirti daugiausia dėmesio. Ką reiškia toks „Subaru“ strategijos posūkis? Visų pirma, automobilių gamintojas turi apibrėžti galutinį savo veiklos tikslą. Taigi, užversdama paskutinį 1951-aisiais metais pradėtos knygos puslapį FHI nebeturės gaminti variklių statybos, pramonės ir žemės ūkio technikai. Be to, įmonė neturės tiekti sniegaeigiams, keturračiams, pramoniniams siurbliams arba generatoriams skirtų akumuliatorių blokų. Šių agregatų gamybą ketinama nutraukti kitų metų rugsėjo 30 d. Tuo tarpu su aviacijos pramone susijęs FHI padalinys ir toliau gyvuos. Prieš porą metų FHI suformulavo strateginę viziją, pagal kurią buvo planuojama prisidėti prie automobilių gamybos padalinio kūrimo, t. y. gausinti „Subaru“ dirbančių inžinierių ir gamybos specialistų būrį. Nuo kitų metų balandžio FHI pavadinimas bus pakeistas nauju – „Subaru Corporation“. Šis faktas byloja apie automobilių gamybos padaliniui teikiamą svarbą. Kaip tvirtina FHI atstovai, atsisakius pramoninių gaminių padalinio pavyks efektyviau paskirstyti išteklius, padidinti konkurencingumą ir užtikrinti stabilų našumo augimą. Ypač daug dėmesio įmonės vadovai skiria stabilumo užtikrinimui. „Subaru“ yra pagarsėjusi kaip didinti gamybos masto nesistengianti įmonė. Tai gali kelti nuostabą, nes šiuo metu jai pavyksta parduoti visus pagaminamus automobilius. Neseniai duodamas interviu „The Wall Street Journal“ FHI prezidentas Yasuyuki Yoshinaga pasakė, kad yra greičiau linkęs susitaikyti su transporto priemonių trūkumu, bet ne su rinkos poreikius viršijančia gamyba. Anot jo, įmonei niekada nebuvo būdinga „apsidrausti“. Dėl vis didėjančio „Subaru“ automobilių poreikio kalta JAV rinka, pasiglemžianti kone 60 proc. įmonės pagaminamos produkcijos. Per devynis pirmuosius 2016-ųjų metų mėnesius iš visų pasaulyje parduodamų automobilių 8,4 proc. sudarė „Subaru“, o Japonijoje šių automobilių pardavimas nukrito 8 proc. Siekiant patenkinti nemąžtančius JAV rinkos poreikius, ketinama padidinti Indianos valstijoje veikiančios montavimo gamyklos našumą ir pagaminti reikiamą skaičių „Impreza“, „Outback“ ir „Legacy“ modelių. Vis dėlto daugiausia automobilių tebebus pagaminama Japonijoje. Tačiau naujų gamyklų šioje šalyje statyti neketinama. Remiantis FHI prezidento Y. Yoshinaga pranešimu, per metus bus pagaminama 1,03–1,1 mln. transporto priemonių. Iki rugsėjo pabaigos įvairiose šalyse veikiančiose „Subaru“ gamyklose buvo pagaminta 7,9 proc. daugiau automobilių nei analogišku laikotarpiu pernai. Tokį gamybos augimą lėmė padidėjęs JAV gamyklos našumas. Taigi, iki rugsėjo pabaigos iš viso buvo pagaminta 751 tūkst. 562 transporto priemonės. Turint omeny, kad kai kuriose užsienio rinkose, ypač Europoje, „Subaru“ sėkme pasigirti negali, plėsti gamybos ir tikėtis, kad automobiliai bus perkami, įmonės vadovai neketina. Anot „Subaru“ padalinio JAV vadovo Michaelo McHale'o, kadangi pramoninių gaminių padalinys uždaromas, našumo padidinti nepavyks, bet kita vertus, visą pagrindinį finansavimą bus galima skirti automobilių gamybai.