Sausį šalyje daugiausiai įregistruota „Volkswagen“ (1990 vnt.), „Audi“ (1200 vnt.) ir „Opel“ (1190 vnt.) markių automobilių. Tarp modelių pirmavo „Volkswagen Passat“ (731 vnt.), „Audi A6“ (521 vnt.) ir „Volkswagen Golf“ (431 vnt.). Sausio mėnesį pirmą kartą Lietuvoje įregistruotų naudotų automobilių vidutinis amžius siekė 12,3 metų. Dyzelinių automobilių dalis buvo 74,7 proc., o 2017 m. sausį ji sudarė 77,1 proc. Praeitą mėnesį Lietuvoje atliktos 20 tūkst. 766 naudotų lengvųjų automobilių savininkų keitimo operacijos, t.y. 13,6 proc. daugiau nei 2017 m. sausį (18 tūkst. 284). Asmeninių automobilių (M1) savininkų keitimo operacijų buvo 19 tūkst. 622, o lengvųjų komercinių (N1) – 1144. Sausį savininkus dažniausiai keitė „Volkswagen“ (3769), „Audi“ (2717) ir BMW (1745) markių automobiliai. Dažniausios buvo „Volkswagen Passat“ (1451), „Volkswagen Golf“ (927) ir „Audi A6“ (907) modelių savininkų keitimo operacijos. Vidutinis savininką pakeitusio naudoto automobilio amžius sausį buvo 15,2 metų.