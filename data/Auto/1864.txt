Oficialios „Toyota“ ir „Lexus“ atstovybės „Mototoja“ serviso vadovo Romo Žalnierukyno teigimu, spalio mėnuo yra tinkamiausias laikotarpis padangų keitimui, nes tuo metu oro temperatūra nukrenta ir iki 7 laipsnių, kuomet jau patartina keisti padangas į žiemines. „Pasak žinomų padangų gamintojų, esant 7 laipsnių ar žemesnei oro temperatūrai, vasarinės padangos pradeda prarasti reikalingą sukibimą. Todėl vairuotojams rekomenduojame atkreipti dėmesį ne tik į įstatymų numatytą datą, bet ir į oro sąlygas Lietuvoje. Nereiktų bijoti, jog svyruojanti oro temperatūra nuo 7 laipsnių ryte iki 12 dieną turės įtakos žieminės padangos dilimui. Juk dažniausiai važiuojame į ir iš darbų ryte ir vakare, kai temperatūra jau būna nukritusi iki 7 laipsnių ar dar žemiau“, – sako R. Žalnierukynas. Serviso vadovas taip pat pažymi, kad susiruošus keisti padangas, vairuotojai patys arba su specialistų pagalba turėtų įvertinti jų stovį – ar jos vis dar tinkamos eksploatavimui ir atliks savo funkciją. „Padangas naujomis reiktų keisti tuomet, kai ant senųjų padangų yra matomi pažeidimai, o protektoriaus gylis neatitinka rekomenduojamo. Lengviesiems automobiliams rekomenduojama 4-5 mm, nors iš tiesų ir 4 mm padangai jau yra mažoka. Nusidėvėjusios padangos gumos kiekis nebeatitinka reikalingo minkštumo, o padilus kraštams, protektoriaus gylis būna net mažesnis nei 3 mm. Tokiu atveju padangų efektyvumas yra beveik nulinis“, – aiškina R. Žalnierukynas. Visgi labiausiai vairuotojus erzinanti, įprastą gyvenimo ritmą sutrikdanti padangų keitimo sezono dalis yra eilės. Anot serviso vadovo, jas sukelia daugelio vairuotojų įprotis padangų keitimą atidėlioti paskutinei minutei. "Siekiant suteikti klientams daugiau komforto ir išvengti eilių, mūsų servisas padangų keitimo sezonui sukūrė išankstinės registracijos internetu sistemą. Ji padės išvengti streso, ieškant laisvos vietos perpildytame serviso darbo grafike, priartėjus lapkričiui. Greitesnį darbą planuojame užtikrinti papildomomis priemonėmis: padangų keitimo sezono metu serviso pamaina dirbs maždaug 3 valandomis ilgiau, prie vieno automobilio tuo pačiu metu dirbs ne vienas, o du mechanikai. Numatoma, kad vieno automobilio padangų keitimo procesas turėtų trukti iki 30 minučių" - sako R. Žalnierukynas.