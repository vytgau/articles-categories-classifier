Tai pirmoji ne Detroite įsikūrusi įmonė, tapusi brangiausiai vertinama automobilių gamintoja Jungtinėse Valstijose. „Tesla" akcijos pirmadienio prekyboje kilo dar 3,26 proc., iki rekordinės 312,39 JAV dolerio už akciją atžymos. Tai reiškia, kad bendra "Tesla" rinkos vertė pasiekė 50,887 mlrd. JAV dolerių - apie 1 mln. daugiau nei „General Motors". Per pastarąjį mėnesį Elono Musko kompanijos akcijų vertė augo net 35 proc. Nepaisant to, „Tesla" pagal pardavimus vis dar gerokai atsilieka nuo didžiausių konkurentų. Pernai kompanija pardavė 76 tūkst. 230 automobilių, kai „General Motors" pardavimai siekė 10 mln., o „Ford" - 6,7 mln. Tačiau „Tesla" antroje metų pusėje planuoja į rinką paleisti masinei rinkai orientuotą „Model 3" automobilį. Jau 2018-aisiais „Tesla" tikisi pasiekti 500 tūkst. per metus pagamintų automobilių atžymą.