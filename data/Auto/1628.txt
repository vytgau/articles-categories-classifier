Vis dėlto ekspertai teigia, kad vairuotojai darosi sąmoningesni ir į automobilio priežiūrą yra linkę investuoti vis daugiau lėšų, nevengdami pasinaudoti naujais siūlomais finansiniais įrankiais. Taigi, į ką verta atkreipti dėmesį? Atmintinė tvarkingam ir saugiam automobiliui žiemą „Dažniausiai padangos yra pirmas dalykas, apie kurį pagalvojame ruošdami savo automobilį žiemai, tačiau būtina pagalvoti ir apie kitus aspektus, nes jie ne mažiau svarbūs saugiam ir kokybiškam važinėjimui“, – primena autoservisų tinklo „Melga“ prekybos direktorius Tadas Kuliešius, pateikdamas trumpą atmintinę, padėsiančią turėti žiemą tvarkingą ir saugų automobilį keliuose. Padangos – pasikeisti padangas į žiemines. Jeigu neperkamos naujos, o naudojamos praeito sezono žieminės padangos, reikėtų patikrinti senųjų padangų protektoriaus gylį. Leidžiamas protektoriaus gylis yra 3 mm, tačiau, siekiant didesnio saugumo kelyje, rekomenduojamas ne mažesnis nei 6 mm protektoriaus gylis; Akumuliatorius – patikrinti ir, prireikus, pakeisti akumuliatorių, kad automobilis užsivestų esant žemai oro temperatūrai; Valytuvai – patikrinti ir, prireikus, pasikeisti valytuvus, kad, esant lietui ar sniegui, būtų užtikrintas geras kelio matomumas; Eksploataciniai skysčiai – pasirūpinti žieminiu langų plovimo skysčiu, patikrinti ir laiku pakeisti kitus eksploatacinius skysčius; Spynelės – specialiu skysčiu patepti durų ir bagažinės spyneles, kad išvengtumėte užšalimo; Durelių gumos – nuplovus automobilį, specialiu silikonu reikėtų patepti durelių gumas, kad išvengtumėte ne tik durelių užšalimo, bet ir druskų žalos kėbului; Stiklai – pasirūpinti ledo tirpimo priemone, kuri ne tik greitai nutirpins ledą nuo stiklų, bet ir apsaugos stiklo paviršių nuo pažeidimų, atsirandančių gramdant ledą gremžtuku; Kėbulas – rekomenduojama padengti automobilį antikorozine danga, siekiant išvengti korozijos ir dėl jos atsirandančių papildomų automobilio gedimų. Taip pat, padengus automobilį antikorozine danga, jis geriau kursis šaltu ir drėgnu oru, rečiau užšals automobilio durelės, ant dugno prilips mažiau purvo ir neprišals sniegas; Pagalbiniai įrankiai – patikrinti, ar turite akumuliatoriaus įkrovimo laidus, akumuliatoriaus įkroviklį ir tempimo lyną. Perka lizingu T. Kuliešius teigia, kad pastebima tendencija, jog vairuotojai linkę į savo saugumą investuoti vis daugiau. Vidutinė automobilio paruošimo žiemai suma gali svyruoti nuo 50 Eur iki 1000 Eur, tai priklauso nuo vairuotojo poreikių ir automobilio būklės – ar reikia tiesiog pakeisti jau turimas padangas, ar vairuotojas perka naujas aukščiausios kokybės, didelių išmatavimų padangas, ar jas montuoja ir atlieka kitus remonto darbus. „Didėjant investuojamoms lėšoms į transporto remontą, lietuviai yra linkę atsiskaityti už remonto paslaugas lizingu ar lizingo kortele: „Pastebime, kad kuo toliau, tuo daugiau klientų pageidauja įsigyti prekes ar paslaugas lizingu. Tai ypatingai pastebime parduodami žiemines padangas – klientai, rūpindamiesi savo saugumu, nori įsigyti kokybiškesnes, brangesnes padangas, o galimybė pirkti išsimokėtinai leidžia tai padaryti iš karto neišleidžiant didelės sumos pinigų. Tarp jaunesnių žmonių populiaresnis atsiskaitymo būdas lizingo kortelė, kurią, pamažu atranda ir vyresni mūsų klientai“, – sako T. Kuliešius. Tokį pokytį patvirtina ir finansinių paslaugų bendrovės „Mokilizingas“ komercijos vadovas Saulius Kuliešius: „Kasmet stebime tendenciją, kad vis daugiau žmonių automobiliu rūpinasi ne padrikai, tačiau sistemingai, iš anksto susiplanavę būsimus darbus ir išlaidas. Kad lietuviams aktualu už prekes ar paslaugas atsiskaityti lizingu, rodo ir mūsų užsakymu 2016 m. lapkričio mėnesį tyrimų bendrovės „BERENT Research Baltic“ atliktas visuomenės nuomonės tyrimas, kurio metu buvo apklausta 1015 Lietuvos gyventojų nuo 18 iki 75 m. amžiaus. Apklausa parodė, kad lizingo paslauga lietuviams yra gerai žinoma – apie galimybę pirkti įvairias prekes ar paslaugas išsimokėtinai yra girdėję net 99 proc. apklaustųjų“. Per pastaruosius dvejus metus lizingu įsigijusių respondentų buvo paklausta, koks buvo jų stambiausias lizinguotas pirkinys ar paslauga. Kad lizingu daugiausia įsigyjama buitinės technikos, jokia naujiena – ją įvardijo 34 proc. apklaustųjų, kompiuterinę įrangą ir telefoną įvardijo penktadalis, baldus ar interjero detales – dešimtadalis, o už automobilių remontą lizingu mokėjo kas dvidešimtas iš šimto tyrimo metu apklaustų žmonių. Saugumas svarbiau už pinigus Kad žmonės labiau rūpinasi savo saugumu ir tampa sąmoningesni, atskleidžia tai, kad lietuviai vis dažniau ir kruopščiau tikrina savo automobilius: „Nuo fakto, kad Lietuvoje gedimai žiemą yra dažnas atvejis, nepabėgsime, nes iš dalies tai susiję su bendra Lietuvos automobilių parko būkle – šiuo metu jo didžiąją dalį sudaro 10 metų ir senesni automobiliai. Lietuviai dėl finansinių ar kitokių priežasčių neskuba įsigyti naujų automobilių, tačiau jų sąmoningumas prižiūrint savo transporto priemones didėja – automobiliai tikrinami dažniau ir kruopščiau. Be abejo, tai prisideda prie avaringumo ir skaudžių netekčių keliuose mažinimo“, – komentuoja „Melga“ prekybos direktorius. Kaip teigia T. Kuliešius, pastebima ir kita tendencija – lietuviai vis anksčiau keičia sezonines automobilio padangas. Nors jas privaloma pasikeisti iki lapkričio 10 d., praeitais ir šiais metais, artėjant padangų keitimo sezonui, „Melga“ duomenys parodė, kad vairuotojai gerokai paankstino vasarinių padangų keitimą į žiemines – lyginant su tuo pačiu laikotarpiu pernai, padangas jau dabar pasikeitė dvigubai daugiau klientų.