yderiai beveik nepavejami Iš tiesų, užmetus akį į Lietuvos ralio čempionato turnyrinę lentelę po 5 etapų, visiškai akivaizdu –visose įskaitose lyderiai nuo artimiausių persekiotojų atitolę per patrankos šūvį. Net ir turint galvoje, kad paskutiniajame etape skaičiuojant taškus taikomas 1,2 koeficientas, ir net jei taupydami technikos resursus bei pinigus, tie lyderiai atsisakytų startuoti „Rally Classic 2017“ – aplenkti jų neįmanoma net teoriškai. Tačiau kam atiteks vicečempiono regalijos paaiškės tik po aštrios kovos. LARČ1 įskaitoje konkurentų neturi Benediktas Vanagas, surinkęs net tris kartus daugiau taškų, nei antroje vietoje esantys varžovai. Pats Benediktas tikina, kad jį domina tik laukianti kova AWD įskaitoje. Čia iškovoti sidabrą ir greičiausio lietuvio piloto vardą beveik vienodus šansus su B. Vanagu (75 taškai), turi G. Notkus (71 taškas) ir V. Švedas (69 taškai). J. Vorobjovs su 141 tašku vienvaldis lyderis. LARČ2 įskaitoje dominavęs Linas Vaškys su šturmanu Laurynu Paškevičium turi 158 taškus. Antri – Alexander Gorelov su Igor Skuridin surinkę 111 taškų arba 12 daugiau (99) nei Karolis Šiugždinis su Stasiu Taraile. Ketvirti – Alexander Mikhaylov su Normunds Kokins (95 taškai). Vadinasi geriausiai iš pastarosios trijulės pasirodęs Druskininkuose užims antrąją vietą šiųmetiniame ralio seriale. Kiek didesniu intervalu išsibarstę pretendentai į sidabrą LARČ3 įskaitoje. Čia Giedrių Notkų su Dalium Strižanu, Vytautą Švedą su Žilvinu Sakalausku bei brolius Vaidotą ir Žygimantą Žalas skiria 21 taškas. Šioje įskaitoje pirmauja jau minėtas J. Vorobjovs. LARČ4 įskaitoje visą sezoną pirmu smuiku griežęs Jonas Pipiras su Aisvydu Paliukėnu turi 158 taškus, bet dvigubai mažiau savo sąskaitoje surinkusius antrą ir trečiąją vietas užimančius ekipažus (Danila Belokons su TomsFreibergs ir Marką Judzentavičių su Marium Lipnicku) kol kas skiria 11 taškų. Ketvirtoje esantys Evaldas Joteika su Artūru Šabanavičium atsilieka tik 1 tašku. Analogiškas vaizdas ir LARČ5 įskaitoje. Visuose etapuose taškus sėkmingai rinkęs Saulius Trapuila su Arūnu Jarašium jų turi net 176. Po avarijos „DHL Rally Elektrėnai“ Egidijus Valeiša su Povilu Reisu čempioniškas ambicijas buvo priversti atidėti kitam sezonui, tačiau į 110 taškų aukštį jų iškelta kartelė greičiausiai liks neįveikta trečioje vietoje esančiam Giedriaus Firanto ir Mato Valiulio duetui su 64 taškais. Savo ruožtu juos iš prizininkų trejetuko išstumti gali Justas Tamašauskas su Pranu Švedu, turintys tik 4 taškais mažiau. Standartinių automobilių įskaitoje intrigos kiek daugiau Čia pirmauja Tomo Nenartavičiaus – Dariaus Urbonavičiaus ekipažas turintis 121 tašką, o antri Audronis Gulbinas su Tomu Pupeikiu – 105. Treti Tadas Pupeikis ir Deividas Gezevičius turi 100 taškų. Šiųmetinė ralio čempionato atomazga bus išskirtinė dėl dar vieno dalyko: įsigyti ralio pasus bus galima laisva valia – viešbučiuose ,,Europe royale“ ir ,,Regina“, taip pat ralio trasų prieigose. „Tai savotiškas socialinis tyrimas ir lakmuso popierėlis deklaruojantiems aistrą raliui: jei žmogui šis sportas iš tiesų patinka, jei jis mano, kad ši sporto šaka nusipelno simbolinės paramos, gali tai padaryti įsigydamas ralio pasą. Mes savo ruožtu tokiems ralio bičiuliams atsidėkosime surengdami ralio pasų žaidimą – šventės metu padovanosime tikrai vertingų rėmėjų prizų“, – pasakoja „Rally Classic 2017“ strategas Jonas Balčiūnas.