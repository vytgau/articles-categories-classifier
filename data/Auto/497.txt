Traktoriai vietoj slidžių ir dažasvydžio ginklai vietoj specialių mažakalibrių biatlono šautuvų – sveiki atvykę į Baltarusiją, kur savaitgalį netoliese Gardino vyko pirmasis istorijoje traktorių biatlonas. Visos penkios tarpusavyje besirungiančios komandos privalėjo vairuoti tris skirtingus traktorius, kuriuos pagamino vietos gamykla. Dalyviai dalyvavo traktorių lenktynėse ir šaudė į taikinius. Nors spaudė maždaug 16 laipsnių šaltis, kovinės dvasios jis nenumaldė – buvo karšta kaip per olimpines Pjongčange, tvirtina organizatoriai. Komandos lenktyniavo pagrindinėje 650 metrų ilgio trasoje, tačiau, nepataikę į taikinius, privalėjo sukti 300 metrų ilgio baudos ratus. Nepaisant šalčio, šimtai žmonių prie finišo laukė nugalėtojų ir juos audringai sveikino.