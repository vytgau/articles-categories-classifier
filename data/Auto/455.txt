Naujai registruotų automobilių skaičius vasarį šalies keliuose išaugo 7 proc. iki 261 700, rodo Vokietijos automobilių gamintojų asociacijos VDA duomenys. Tad per pirmuosius du šių metų mėnesius bendras naujai registruotų automobilių skaičius Vokietijoje siekė 531 000 - aukščiausią lygį nuo 1999 metų, teigia savo pranešime VDA. Vis dėlto naujų dyzelinių automobilių pardavimai toliau mažėja, parodė atskiri Vokietijos federalinės transporto priemonių valdybos (KBA) duomenys. 62,9 proc. naujų automobilių buvo varomi benzinu, o dyzeliniai automobiliai sudarė vos 32,5 proc. - 19,5 proc. mažiau nei prieš metus. Per pirmuosius du mėnesius, šalies automobilių gamintojos padidino savo pardavimus Vokietijoje maždaug 8,0 proc., tuo tarpu užsienio gamintojai pardavimus padidino 13 proc., teigia VDA.