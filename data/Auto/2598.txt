Išlaidos prabangaus mersedeso kūrybai nesiekė nė devynių tūkstančių JAV dolerių. Kad prailgintų visureigio rėmą, išmaningieji studentai tiesiog pasitelkė antrą automobilį ir jį privirino prie pirmojo „Jimny“. Teigiama, kad visos kitos detalės – tarp jų ir variklis – „nemodifikuotos“. Automobilis išliko varomas keturiais ratais, tačiau papildomuose dviejuose buvo sumontuoti atskiri stabdžiai. Tiesa, studentai neslepia, kad šį bei tą pasiskolino iš originalaus „Mercedes-Benz G“. Tai – radiatoriaus grotelės, žibintai, emblemos ir kai kurie apdailos elementai. Savo rankomis darbštuoliai pagamino priekinį buferį ir krovininę kėbulo dalį, kurią dar ir išmušė medžio apdaila. Interjerą kūrėjai paliko iš „Suzuki“ automobilio. Projekte darbavosi 15 žmonių komanda. Jie teigia, kad siekė sukurti miniatiūrinę G klasės modelio kopiją, kuri būtų geriau pritaikoma siaurose didmiesčių gatvėse. Teigiama, kad šis modelis gavo oficialų leidimą dalyvauti eisme.