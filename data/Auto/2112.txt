Programa vadinasi „Safe and Sound App“ ir kontroliuoja automobilio multimedijos kompleksą. Jaunųjų vairuotojų tėvai gali iš anksto parinkti ramią muziką savo atžaloms (pavyzdžiui, tokią, kuri patinka jiems, bet nepatinka jų vaikams). Programa veikia naudodama „Google Maps“ ir palydovinės navigacijos duomenis, kurie rodo, kur automobilis yra ir kokiu greičiu jis važiuoja. Jei programa nustatys, kad automobilis viršija greitį, ji iš karto paleis raminančius muzikos kūrinius. Kai tik greitis bus sumažintas, programa vėl grąžins prie ankstesnės muzikos. „Safe and Sound App“ taip pat moka nustatyti, ar vairuodamas automobilį vairuotojas nelaiko rankoje mobiliojo telefono. Jei paaiškės, kad mobilusis telefonas yra vairuotojo rankoje, programa taip pat įjungs „muzikinę bausmę“. Be to, ji blokuoja skambučius ir prisijungimą prie socialinių tinklų, jei automobilis važiuoja didesniu kaip 14,5 km/val. greičiu.