Prefektūros teisėsaugos pareigūnai su restoranų tinklu „Sugakia“ susitarė dėl 15 proc. nuolaidos, kuri būtų taikoma restorano lankytojams, sutinkantiems atsisakyti teisės vairuoti automobilį. Tarp patiekalų, kuriuos užsisakant galioja tokia nuolaida, yra makaronai, ryžiai, salotos ir kiti. Akcija jau vykdoma 176-iose maitinimo įstaigose. Kad maistui būtų pritaikyta nuolaida, pagyvenę japonai turi kreiptis į policiją, atiduoti vairuotojo pažymėjimą ir gauti tai patvirtinantį sertifikatą. Prefektūros valdžia viliasi, kad šios priemonės padės sumažinti avarijų keliuose skaičių. Panašios programos jau išbandomos ir kituose Japonijos regionuose. Sutinkantiems atsisakyti vairuotojo pažymėjimo siūlomos nuolaidos atsiskaitant už važiavimą taksi arba apsilankymą viešojoje pirtyje. Rugpjūtį buvo pranešta, kad kai kuriuose JAV kalėjimuose japoniški makaronai naudojami kaip savotiška valiuta. Jie išstūmė net cigaretes. Tokio reiškinio priežastis – dėl sumažinto biudžeto suprastėjęs maitinimas.