Puikiai pritaikytas kasdieniniam naudojimui Vos 6,3 l/100 km vidutinės degalų sąnaudos ir CO2 emisija, siekianti tik 167g/km, „Alaskan“ paverčia labai ekonomišku automobiliu savo segmente, kurį garantuoja keturių cilindrų dyzelinis variklis su dvigubais turbokompresoriais. Automobilis komplektuojamas su šešių laipsnių mechanine arba septynių laipsnių automatine transmisija. Prie variklio ypatybių prisideda sumažinta vožtuvų trintis, sumažintos vidutinės degalų sąnaudos ir padidintas aušinimo sistemos efektyvumas bei įdiegta efektyviai veikianti variklio valdymo programa. Gali įveikti ir atšiauriausius kelius Pasak „Alaskan“ gamintojų, pikapas yra sukurtas įveikti bet kokią kelio dangą ar reljefą. Automobilis turi tris ratų pavaros režimus: 2WD (galiniai varantieji ratai), 4H ir 4LO (visi varantieji ratai). Galinių varančiųjų ratų (2WD) režimas labiausiai tinkamas kasdieniam važinėjimui asfaltuotais keliais – jis garantuoja geresnę degalų ekonomiją ir geresnį valdymą. Keturių varančiųjų ratų (4H) režimas veikia važiuojant ne didesniu nei 100 km/val. greičiu ir gali būti įjungiamas važiuojant ne didesniu nei 60 km/val. greičiu. Šis režimas tinkamas, kai iš dalies prarandamas sukibimas su keliu (pvz., važiuojant per akmenis ar šlapiu keliu). Trečiasis režimas, 4LO, įjungiamas automobiliui sustojus, kai visiškai prarandamas sukibimas su keliu (pvz., važiuojant smėliu, sniegu, giliu purvu). Talpus ir universalus krovinių skyrius Didžiulio „Alaskan“ krovinių kėbulo pakrovimo plotas siekia 2,46 m2, o dėl išmanios krovinių tvirtinimo sistemos automobilio krovinių skyrius pasižymi pakrovimo galimybėmis, užtikrinančiomis, kad visas krovinys yra visiškai apsaugotas. Šią sistemą sudaro C formos bėgiai ir keturi kabliai, leidžiantys greitai ir saugiai pritvirtinti įvairiausius krovinius. Krovinių kėbulo galinis bortas gali išlaikyti iki 500 kg svorį, taip pasitarnaudamas įkraunant ar iškraunant krovinį, o būdamas vos 81 centimetro aukštyje, krovinių skyrius yra lengvai pasiekiamas. Erdvus ir patogus salonas Ypatingai erdvus pikapo „Alaskan“ salonas užtikrina visapusišką vairuotojo ir keleivių komfortą. Reguliuojamos, itin patogios priekinės sėdynės, įkvėptos NASA inžinierių sukurtos spaudimą absorbuojančios medžiagos, tolygiai paskirsto kūno svorį ir ženkliai sumažina nuovargį ilgose kelionėse. Priekinės pikapo „Alaskan“ sėdynės yra šildomos, priklausomai nuo versijos, vairuotojo krėslas gali būti elektra reguliuojamas aštuoniomis kryptimis, o salonas komplektuojamas su odiniais sėdynių apmušalais. Antroji, keleiviams skirta sėdynių eilė užtikrina keleiviniams automobiliams būdingą komfortą su 679 mm erdve keliams. Automobilyje veikia dviejų zonų automatinė oro kondicionavimo sistema su reguliuojamomis ventiliacijos angomis gale sėdintiems keleiviams. „Alaskan“ kabinoje patogiai išdėstytos dėtuvės, įskaitant lovelį centrinėje konsolėje, dėtuves duryse, butelių laikiklius ir po galinėmis sėdynėmis esančias dėtuves.