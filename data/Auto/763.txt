„CES 2018“ parodoje ši revoliucinė technologija olandų išradėjams pelnė garbingą (Climate Change Innovator) apdovanojimą. Gary Shapiro, CTA (Consumer Technology Association) generalinis direktorius, džiaugėsi „Lightyear One“ išradimu ir teigė, kad „technologijų industrija turi būti viena iš svarbiausių klimato kaitos problemų sprendėjų. Vis plačiau naudojamos namų automatizavimo sistemos, kurios mažina energijos vartojimą, o nuolatinis darbas tobulinant technologijas leidžia sumažinti automobilių kelionių metų daromos žalos aplinkai poveikio mastą.“ Daugelis elektromobilių gamintojų skeptiškai vertino saulės elementų naudojimą transporto priemonėse, įskaitant ir vieną iš didžiausių inovatorių Eloną Muską. Praėjusių metų liepą jis pažymėjo, kad reikės papildomų „besitransformuojančio tipo“ sistemų, kurios automobilyje išskleistų papildomas saulės elementų plokštes. Tokiu būdu būtų surinkta energijos, kurios turėtų užtekti nuvažiuoti vienos dienos 48,3 km (30 mylių) atstumui. „Toyota Prius“, kuriame buvo įrengtas saulės elementais padengtas stogas, papildomos energijos užteko tik elektronikai ir šiek tiek pailgino baterijos veikimo trukmę. Norint visiškai išvystyti saulės energija varomą automobilį reikėjo atsižvelgti į nepakankamą saulės spinduliuotės kiekį bei sumažėjusią automobilio galią ir našumą. Šios kliūtys atvedė saulės energiją naudojančius automobilius prie kitos revoliucijos, tai – hibridinės elektromobilių sistemos, kai naudojama baterija ir tuo pačiu saulės elementai. Šis būdas ne tik padidina nuvažiuojamą atstumą, bet pats automobilis veikia kaip mobili jėgainė su dvikrypčiu įkrovimu. Būtent dėl naujo požiūrio į elektromobilius Olandijos išradėjai ir sumąstė sukurti „Lightyear One“. Šis elektromobilis be jokių problemų gali nuvažiuoti 804,6 km (500 mylių). Kai tik bus saulėta, automobilis dėl ant stogo įrengtų saulės elementų pats pasigamins reikalingą energiją, o kai jos pritrūks, pagelbės viduje esanti baterija. Visais atvejais būtų naudojami tradiciniai elektromobilių įkrovimo būdai. Visgi, dar reikės palaukti kol bus pagamintas „Lightyear One“. Kalbant apie kainas, ši technologija, kaip tikimasi, nebus pigi. Tiksliau sakant, pirmieji 10 automobilių pirkėjus pasieks 2019 m., o kitais metais dar 100 vienetų. Pradinė kaina sieks 119 tūkst. eurų (140 tūkst. dolerių). Žinoma dar liko nemažai klausimų, kaip pavyzdžiui, koks „Lightyear One“ saulės elementų efektyvumas esant debesuotam orui. Ir, be abejo, šis automobilis nėra skirtas tiems, kurie jį laikytų garaže paslėpę nuo saulės. Visgi, bus labai įdomu stebėti kaip ši transporto priemonė keisis ir tobulės, o galbūt ne tik praplės, bet ir pakeis elektromobilių pramonės sektorių.