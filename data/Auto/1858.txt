Greičiausiai iš visų Frankfurte parodytų BMW gamos naujienų Lietuvoje pamatysime „BMW 6 Gran Turismo“ sedaną ir trečios kartos „BMW X3“ visureigį. Šie modeliai į salonus mūsų šalyje atvyks dar šiemet“, – sako Martynas Daujotas, BMW prekės ženklo Lietuvoje vadovas. Nauja kartelė aukščiausiai klasei: „BMW 6 Gran Turismo“ Aukščiausio lygio komfortas, sportiškos važiavimo savybės ir praktiškumas dabar yra suderinami viename automobilyje. Naujasis „BMW 6 Gran Turismo“ verčia naują lapą tarp prabangių ir sportiškų automobilių bei pakelia šio segmento kartelę į naują lygį. „Gran Turismo“ modeliai pasižymi išskirtiniu komforto kelionėse. Naujojo BMW 6 GT vairuotojui numatyta aukštesnė ir dar patogesnė sėdėjimo pozicija, o visa multimedijos sistema suprojektuota taip, kad būtent vairuotojui būtų patogiausia ją valdyti. Sportiškumą puikiai pabrėžia mažesnis svoris: naujasis BMW 6 GT sveria vidutiniškai 170 kg mažiau nei jo pirmtakas. Nauja ir lengvesnė platforma turi didžiulę įtaką automobilio valdymo savybėms bei efektyvumui: jis ne tik greitesnis, bet ir ekonomiškesnis. Praktiškumą įvertinti padeda padidėjusi erdvė. Naujojo BMW 6 GT galinėje sėdynėje įrengtos trys vietos, kuriose gali įsitaisyti suaugusieji, o bagažinės talpa, lyginant su pirmtaku „BMW 5 Gran Turismo“ modeliu, padidėjo. Dabar ji siekia nuo 610 litrų su pakeltomis sėdynėmis iki 1800 litrų su nuleistomis. Lietuvoje šio modelio kaina prasidės nuo 65 730 EUR, į salonus Lietuvoje atvyks lapkritį. Inovatyviausias vidutinio dydžio SUV: „BMW X3“ Šiam automobiliui patikėta pradėti naują skyrių sėkmingame BMW visureigių bestseleryje. Trečios kartos „BMW X3“ nenutolo nuo savo pirmtako pėdsakų ir gali pasiūlyti dar geresnį pravažumo bei sportiškumo derinį. Be to, šio automobilio komforto lygis dabar kaip niekada aukštas: „BMW X3“ galima užsisakyti su trijų zonų automatine klimato kontrole, šiltuoju metų laiku nepamainoma sėdynių ventiliacija bei panoraminiu stikliniu stogu. aujos kartos visureigis tapo 55 kilogramais lengvesnis, o aerodinaminio pasipriešinimo koeficientas sumažintas iki 0,29 Cd. Šie patobulinimai padarė ženklią įtaką automobilio valdymo savybėms ir ekonomijai. Lietuvoje šio modelio kaina prasidės nuo 49 000 EUR, salonuose pasirodys lapkričio mėnesį. „BMW M5“ – su „xDrive“ Naujausias „BMW M5“ deda didelį žingsnį sportiškų sedanų segmente – prie 600 AG išvystančio „TwinPower Turbo“ variklio dabar prijungta keturių varančių ratų „xDrive“ transmisija leidžia išskirtiniam automobiliui iki 100 km/val. įsibėgėti per 3,4 sek. Šis patobulinimas leidžia ne tik pasiekti aukščiausią efektyvumo lygį, bet ir palieka galimybę mėgautis tradicine transmisija – „Active M Differential“ sistemą galima sureguliuoti taip, kad naujasis „BMW M5“ liktų tik su galiniais varančiaisiais ratais. Naujame „BMW M5“ patobulintas ne tik variklis bei transmisija. Sedano stogas pagamintas iš itin lengvos ir tvirtos medžiagos – anglies pluoštu sustiprinto plastiko, vadinamo CFRP. Todėl nepaisant atsiradusios „xDrive“ sistemos, dėl unikalaus stogo ir kitų patobulintų komponentų naujasis „BMW M5“ sveria dar mažiau nei ankstesnės kartos modelis. Pirmieji automobiliai klientus pasieks kitų metų pavasarį. M5 kainos Lietuvoje bus paskelbtos artimiausiu metu. Stilinga prabanga: „BMW 7 Series Edition 40 Jahre“ Su niekuo nesupainiojamas prabangos, vairavimo malonumo ir inovacijų derinys jau keturis dešimtmečius nusako 7 serijos BMW modelių charakterį. Su naujuoju išskirtinei sukakčiai pažymėti sukurtu „BMW 7 Series Edition 40 Jahre“ modeliu šis derinys išreiškiamas nauju būdu – bus pagaminta vos 200 šių automobilių ir kiekvienas jų bus unikalus, pritaikytas individualiems klientų poreikiams. BMW Dingolfingo gamykloje automobiliai bus komplektuojami pagal individualius užsakymus, o klientai galės rinktis unikalius „BMW Individual“ apdailos komplektus. Eksterjere automobilį papuoš „Frozen Silver“ arba „Petrol Mica“ spalvų motyvai, o salone – odinė merino apdaila su „Smoke White“ ir „Cohiba“ arba „Smoke White“ ir „Black“ spalvų deriniais. Prekyba jais prasidės nuo šių metų spalio. Kainos bus paskelbtos vėliau. Viliojanti dinamika – 8 serijos BMW koncepcija 8 serijos koncepcinis modelis parodos lankytojams suteikė užuominą apie 2018-uosius – kitąmet pasirodysiantį serijinės gamybos BMW 8 kupė. Ši koncepcija suvienija dinamiką, prabangą ir išskirtinumą – svarbiausius modernaus BMW kupė elementus. „Būsimasis 8 serijos BMW kupė pademonstruos, jog aštri dinamika ir moderni prabanga gali būti kartu. Tai – kitas mūsų žingsnis plečiant prabangių automobilių segmentą, kuris pakels kartelę visiems rinkoje esantiems kupė modeliams“, – koncepcinio modelio pristatymo metu teigė BMW AG valdybos pirmininkas Haraldas Krügeris. BMW 8 koncepcijoje klasikinis stilius dera su naujausiomis koncerno dizaino idėjomis. Ilgas variklio gaubtas yra klasikinis kupė silueto bruožas, o modernumą pabrėžia žemėjanti stogo linija, susiliejanti su ant bagažinės dangčio iškylančiu oro aptaku. Interjere prabangos taip pat netrūksta. Visi automobilio prietaisai nukreipti į vairuotoją, pabrėžiant, jog būtent jo komfortas yra svarbiausia užduotis naujajame BMW 8 koncepciniame modelyje, o tokios detalės kaip merino odos apdaila ar iš „Swarowski“ stiklo pagamintas „iDrive“ valdiklis neleidžia suabejoti: tai – aukščiausios klasės prabangos ir dinamiškumo derinys. „BMW X7 iPerformance“ Viename svarbiausių automobilių pramonės renginių BMW pristatė visureigio „X7 iPerformance“ koncepciją, kuri labai greitai apskriejo viso pasaulio žiniasklaidą. Viešai parodytas BMW modelis – dar didesnis už X5 visureigį. Išraiškingi ratlankiai, panoraminis stogas, labai prabangus ir subtilus interjeras su medžio apdailos detalėmis, elektroninis spidometras – tai vos keli automobilių gerbėjus sužavėję naujojo modelio vizualiniai privalumai. Technologiniai sprendimai nenusileidžia matomiems automobilio išorėje – naujasis X serijos šeimos narys bus gaminamas kaip „plug-in“ hibridas su įkrovimu lizdu priekyje. Naujas požiūris į rodsterį: „BMW Concept Z4“ Serijinės gamybos „BMW Z4“ rodsteris turėtų būti pristatytas kitąmet, tačiau Frankfurto parodoje parodytas „Concept Z4“ suteikia nemažai užuominų apie greitą ir išskirtinėmis valdymo savybėmis pasižymintį vokiečių gamintojo automobilį. Koncepcinis modelis pabrėžia klasikinio dizaino svarbą, tačiau jo eksterjere galima pastebėti modernius bei atpažįstamus BMW motyvus. Jo priekinėje dalyje išsiskiria firminės BMW radiatoriaus grotelės, o jų forma primena klasikinį „BMW 328 Mille Miglia“. Koncepcinio modelio žibintai yra pirmieji BMW istorijoje, kuriuose elementai išdėstyti ne horizontaliai, o vertikaliai. „Concept Z4“ variklio dangtis yra trumpesnis, o priekinis stiklas – statesnis nei ankstesniuose BMW rodsteriuose. Taip užtikrinama, kad vairuotojas sėdėtų arčiau automobilio vidurio ir galėtų dar tiksliau jį valdyti. Daugiau vairavimo malonumo su „BMW i3“ ir „BMW i3s“ Geriausiai pasaulyje parduodamas premium segmento elektromobilis pasirodė su atnaujintais dizaino akcentais, iki 300 km padidėjusiu nuvažiuojamu atstumu, kitomis išskirtinėmis savybėmis ir technologijomis, padarančiomis ekologišką važiavimą itin smagiu. Be to, prie pamėgto „BMW i3“ prisijungia naujas modelis – „BMW i3s“. „s“ raidę turintis automobilis yra galingesnis, greitesnis ir pabrėžia ne tik ekologišką, bet ir sportišką elektromobilio prigimtį – iki 100 km/val. kompaktiškas modelis gali įsibėgėti per mažiau nei 7 sekundes. Abu modeliai turi naujausias BMW sukurtas technologijas kaip informavimą apie parkavimo vietas realiu laiku („On-Street Parking Information“), skaitmeninį krovimo asistentą („BMW Digital Charging Service“) bei asmeninį asistentą („BMW Connected personal mobility assistant“). Kelias į Le Maną su „BMW M8 GTE“ Frankfurto automobilių parodoje BMW pademonstravo savo kelią į tarptautinio GT serijos sporto aukštumas su naujuoju „BMW M8 GTE“. Šis automobilis varžysis FIA ilgų distancijų pasaulio čempionate („FIA World Endurance Championship“), kurio vienas iš etapų yra legendinės 24 val. Le Mano lenktynės. „BMW M8 GTE“ trasose varžytis pradės anksčiau nei bus pristatytas naujasis serijinės gamybos BMW 8 kupė. „BMW M8 GTE“ sumontuotas 4,0 l darbinio tūrio V8 variklis su „BMW TwinPower Turbo“ technologija, pasiekiantis daugiau nei 500 AG. Automobilis sveria apie 1 220 kg – toks svoris jį daro itin konkurencingu šiame GT segmente.