„Alfa Romeo Giulia“, „Audi A5“, „Audi Q2“, „Cadillac CT6“, „Cadillac XT5“, „Citroen C3“, „Fiat Tipo“, „Ford Edge“, Ford Focus RS“, „Ford Kuga“, Hyundai i20 Active“, „Hyundai Ioniq“, „Jaguar F-Pace“, „Jaguar XF“, Kia Niro“, „Kia Optima“, „Kia Optima SW“, „Kia Sportage“, „Lexus RX“, „Maserati Levante“, „Mercedes-Benz E-Class“, „Mercedes-Benz GLC Coupe“, „Opel Mokka X“, „Peugeot 3008“, „Renault Megane Grandtour“, „Renault Megane GT“, „Renault Scenic“, „Seat Ateca“, „Škoda Kodiaq“, „Suzuki SX4 S-Cross“, „Toyota C-HR“, „Toyota Hilux“, „Toyota Prius“, „Volkswagen Tiguan“, „Volvo S90“. Finalo verti, žiūri nuomone, buvo „Alfa Romeo Giulia“, hibridinis „Hyundai Ioniq“, „KIA Sportage“, „Mercedes-Benz E klasė“, „Peugeot 3008“, „Renault Megane GT“ ir „SEAT Ateca“. Antrą vietą konkurse su 47 balais užėmė „KIA Sportage“, trečiąją - „Peugeot 3008“ (37 balai).  Konkurso dalyvius dešimt komisijos narių – Dainius Leonavičius („Ne vienas kelyje“), Dina Sergijenko („Verslo Žinios“), Ilona Steponėnė (lrytas.lt), Jurgis Paplaitis (Delfi.lt), Paulius Sviklas (15min.lt), Ramūnas Fetingis („Autopilotas“), Renaldas Gabartas (alfa.lt), Valdas Juozas Vilūnas („Keliai. Mašinos. Žmonės.“), Valdas Valiukevičius („Keturi Ratai“) ir Vitoldas Milius („Autobild Lietuva“) – bandė ir vertino mėnesį. Šeštadienį taip pat paaiškėjo kitų nominacijų nugalėtojai. Jais tapo tekste paryškinti pretendentai. „Metų Visureigis 2017“: „Maserati Levante“, „Toyota Hilux“, „Volkswagen Tiguan“; „Sportiškiausias automobilis 2017“: „Alfa Romeo Giulia“, „Ford Focus RS“, „Maserati Levante“; „Moterų aistros automobilis“: „Alfa Romeo Giulia“, „Ford Focus RS“, „Jaguar F-Pace“; „Už dizainą“: „Alfa Romeo Giulia“, „Peugeot 3008“, „Toyota C-HR“. „Verslo klasės automobiliu“ išrinktas „Mercedes-Benz E-Class“, nominaciją „Įgyvendinama svajonė“ laimėjo „Ford Kuga“. Vienintelė nominacija, kur prizą gauna ne automobilis, o žmogus, tai „Metų vairas“. Jį Lietuvos žurnalistų autoklubas skiria sportininkui už nuopelnus, pasiektus užsienio lenktynių trasose. Šiemet apdovanojimą gavo 20-metis Kasparas Navickas, Europos ralio kroso čempionate „Super 1600“ klasėje iškovojęs trečią vietą. Šiemet komisijai išrinkti geriausius padėjo ir savo sričių profesionalai. Automobilių inžinierius Domas Zinkevičius įvertino naujausių modelių konstrukcijos ypatybes. Profesionalūs, ilgametę patirtį turintys lenktynininkai padėjo rinkti sportiškiausią automobilį. Visureigių specialistas Audrius Sutkus ant savo sukonstruotos modernios bandymų platformos įvertino pretendentų į „Metų visureigio 2017“ titulą pravažumo galimybes. Pernai konkurse triumfavo naujos kartos „Opel Astra“.