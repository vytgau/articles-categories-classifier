„Euro NCAP“ organizacija penkių žvaigždučių saugumo vertinimą suteikė visoms „Stinger“ modifikacijoms, įskaitant ir dyzelinius, ir benzininius variklius turinčius modelius, nepriklausomai nuo to, ar automobilis varomas galiniais, ar visais keturiais ratais. „Stonic“ penkias saugumo žvaigždutes gavo tie modeliai, kuriuose buvo sumontuotos pažangių vairuotojo pagalbos sistemų paketas. Nepriklausoma automoblių saugumo bandymo organizacija paskelbė, kad „Stinger“ surinko net 93% įmanomų suaugusiųjų apsaugos avarijos atveju balų, 81% maksimalaus rezultato vaikų apsaugos srityje, 78% pėsčiųjų apsaugos rezultato ir 82% už saugumo sistemų efektyvų darbą. „Stonic“ su įmontuotomis pažangiausiomis saugumo sistemomis surinko 93% įmanomų suaugusiųjų apsaugos avarijos atveju balų, 84% maksimalaus rezultato vaikų apsaugos srityje, 71% pėsčiųjų apsaugos rezultato ir 59% už saugumo sistemų efektyvų darbą. Puikų rezultatą iš dalies lėmė ir tai, kad abiejų automobilių kėbuluose gausiai naudojamas itin tvirtas plienas bei daug saugos oro pagalvių (6 „Stonic“ modelyje ir 7 „Stinger“); be to abu automobiliai turi didelę gamą pasyvių ir aktyvių saugumo sistemų. „Euro NCAP“ pagyrė abu automobilius už tai, kad avarijos atveju keleivių salonas išlieka nepakitęs ir puikiai apgina bet kurioje sėdynėje sėdintį ir bet kokios kompleksijos keleivį. „Stinger“ modelis atskiro pagyrimo nusipelnė už puikią keleivių kaklo apsaugą bei pėsčiųjų apsaugą, kurią sustiprina avarijos atveju pakylantis variklio dangtis. Autonominė avarinio stabdymo sistema abiems automobiliams padeda ne tik išvengti avarijos, bet ir padėjo sulaukti puikių įvertinimų už saugumo sistemų darbą.  „Stinger“ komplektuojami su naujausiomis KIA vairuotojo pagalbos sistemomis „Advanced Driver Assistance Systems“ (ADAS), kiekvienas automobilis turi elektroninę stabilumo programą (VSM), stabilumo kontrolės sistemą (ESC), perspėjimo apie priekyje esančią kliūtį ir priekinio susidūrimo prevencijos sistemą. Be to, automobilyje sumontuota pėsčiųjų atpažinimo sistema, aktyvi pastovaus greičio palaikymo sistema su eismo juostos laikymosi sistema, automatiškai grąžinančia automobilį į savo eismo juostą, automatinis artimųjų ir tolimųjų šviesų perjungimas ir t.t. ADAS sistemų paketas turi savyje ir jau įprastas moderniems automobiliams sistemas – tokias kaip perspėjimo apie kliūtį važiuojant atbulomis sistema, vaizdo kamerų sistema aplink visą automobilį, kliūčių aklojoje zonoje perspėjimo sistema ir kt. „Stinger“ yra aprūpintas ir inovatyvia vairuotojo nuovargio stebėjimo sistema, kuri reaguoja, jeigu vairuotojas pervargsta ar tampa mieguistas. Europoje vairuotojo nuovargis yra pripažįstamas kaip vienas svarbiausių faktorių avaringumui mažinti, nes Senąjame žemyne kas ketvirta avarija, kurioje yra žuvusių padaroma kai vairuotojas būna pervargęs. Ši sistema stebi vairuotojo elgseną ir automobilio elgesį kelyje ir, kilus įtarimui kad vairuotojas ima daryti klaidas, garsiniu signalu bei specialiu indikatoriumi prietaisų skydelyje perspėja sėdintį prie vairo apie tai, kad jam metas pailsėti. ADAS technologijos, kurios montuojamos į „Stonic“ modelius: kliūties priekyje perspėjimo sistema su pėsčiųjų atpažinimo funkcija, kliūties aklojoje zonoje perspėjimo sistema su kliūties važiuojant atgal perspėjimo funkcija, savo eismo juostoje laikymosi sistema. Nuo kitų metų automobilis galės prireikus pats pasukti vairą, kad neišvažiuotų iš savo eismo juostos. Prekyboje su 7 metų arba 150 000 km garantija „Stinger“ ir „Stonic“ modeliams Europoje suteikiama standartinė visiems „Kia“ automobiliams septynerių metų arba 150 000 km ridos garantija. „Stinger“ modelis siūlomas su galiniais arba visais varančiaisiais ratais, bei su dyzeliniu arba benzininiu varikliu. 3,3 l V6 tipo 370 AG benzininis variklis su dviem turbinomis yra galingiausias kada nors „Kia“ gamintas variklis. Visi automobiliai komplektuojami tik su automatinėmis 8 pavarų dėžėmis. „Stonic“ komaplektuojamas su moderniausiais ekonomiškais ir efektyviais dyzeliniais ar benzininiais varikliais. Kiekvienas automobilis montuojamas tik su mechaninėmis pavarų dėžėmis.