Pardavimas vykdomas aukciono statymų būdu. Tuo metu, kai buvo rašomas straipsnis, didžiausia pasiūlyta suma siekė apie 22,4 tūkstančio eurų. Skelbimo autorius pranešė, kad įnešė tūkstančio dolerių užstatą ir atsistojo į eilę per antrąją internetinių paraiškų priėmimo sesiją, vykusią tuo pat metu, kai vyko naujojo prototipo premjera. Pasak jo, aukštesnes sąrašo vietas užima tik tie „Teslos“ klientai, kurie asmeniškai įnešė indėlius (matyt, kalba eina apie akivaizdinį paraiškos užpildymą). Tačiau jų „ne tiek ir daug“. Pardavėjo teigimu, „Model 3“ paraiškų skaičius siekia 400 tūkstančių (daugiau nei prieš metus „Tesla“ turėjo 373 tūkstančius užsakymų naujajam produktui). Elektromobilį atsiimti teks taip pat per pardavėją, nes pagal „Teslos“ taisykles parduoti savo vietos eilėje jis negali. Negana to, sumokėti visą sumą už elektromobilį, panašu, taip pat teks dar prieš jo pristatymą. Skelbime taip pat sakoma, kad pardavėjas turi „Tesla Model S“ ir nenori jo keisti į „Model 3“. Ekonominės klasės elektromobilio prototipo premjera įvyko balandžio mėnesį. „Model 3“ sukurta nauja platforma. Yra žinoma, kad bazinė versija iš vietos galės pasiekti 96 kilometrų per valandą greitį per šešias sekundes. Naujosios „Teslos“ kainos prasidės nuo maždaug 31 tūkstančio eurų. Pirminiais duomenimis, pardavimai prasidės 2018 metų pabaigoje.