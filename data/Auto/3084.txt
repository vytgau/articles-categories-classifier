„Google I/O“ konferencija, kuri prasidėjo gegužės 17 d. ir tęsis tris dienas „Google“ būstinėje Mountain View, Kalifornijoje (JAV), yra laikomas didžiausiu ir svarbiausia renginiu programinės įrangos vystytojų pasaulyje. Viena iš joje pristatomų temų – sklandžiai integruotas „Android“ sprendimas automobilio multimedijos sistemos programose, kurias kuria milijonus narių jungianti „Android“ atviro kodo bendruomenė. „Audi Q8 sport concept“ technologijų platforma, kurią „Audi“ pristatė „Google I/O“ konferencijoje, jau turi įdiegtą „Android“ sistemą. Naujos funkcijos, tarp kurių yra muzikos transliavimo paslaugos „Spotify“ bei „Google Play Music“, taip pat ir „Google Assistant“, yra pasiekiamos dideliame prietaisų skydelio centre esančiame multimedijos sistemos MMI lietimui jautriame ekrane. Ši informacija yra matoma ir skaitmeniniame prietaisų skydelyje-ekrane „Audi virtual cockpit“, įmontuotame tiesiai priešais vairuotoją. Tai yra pirmas kartas, kai naujos paslaugos buvo visiškai integruotos į unikalią „Audi“ multimedijos sistemą. Ir nors navigacijos žemėlapiams toliau naudojama įprasta „Audi HERE“ duomenų bazė, vairuotojas gali pasirinkti ir „Google Maps“ navigaciją.  „Android“ yra populiariausia pasaulyje mobili platforma, kuria naudojasi daugiau kaip 1,4 mlrd. vartotojų visame pasaulyje ir kuri pasižymi itin didelėmis galimybėmis. Milžiniška atviros „Android“ bendruomenės patirtis ir kūrybiškumas itin pagreitina naujų programų kūrimą. Naujos programos, kurios atitiks „Google“ ir „Audi“ reikalavimus, kaip papildomos jungiamumo paslaugos, gali greitai būti įdiegtos ir automobilyje – tą bus galima lengvai padaryti per „Android“ platformą. Kartu su dažnais atnaujinimais, vartotojas turės ne tik žymiai platesnį paslaugų pasirinkimą, bet ir platesnį jų pritaikymą tarptautiniu mąstu. Ateities automobiliai tikrai bus daugiafunkciniai bei ypatingai pritaikyti tiek trumpoms, tiek ir ilgo nuotolio kelionėms. Juose, be integruotų informacinių ir pramoginių pasalaugų paketų, bus galima lengvai naudotis ir integruotomis „Android“ sistemomis, leisiančiomis automobilyje išbandyti ir visas išmaniųjų telefonų programų funkcijas.