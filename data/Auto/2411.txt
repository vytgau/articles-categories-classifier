„Toyota“ automobilių pardavimai sausio–birželio mėnesiais, palyginti su tuo pat laikotarpiu pernai, padidėjo 2,7 proc. iki 5,13 mln. vienetų. Tuo tarpu „Renault-Nissan-Mitsubishi“ tuo pat laikotarpiu pardavė rekordinius 5,27 mln. automobilių. Į aljanso rezultatus buvo įtraukti ir Rusijos „AvtoVAZ“ rezultatai. O „Volkswagen“ per šešis mėnesius pardavė apie 5,2 mln. automobilių. „Renault-Nissan-Mitsubishi“ aljansas tikisi šiemet išsaugoti pirmą vietą pasaulio automobilių rinkoje. 2016 metais „Volkswagen“ pirmą kartą aplenkė „Toyota“ ir tapo didžiausia pasaulyje automobilių gamintoja pagal pardavimus.