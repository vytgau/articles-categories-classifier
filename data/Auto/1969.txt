Apie savo norą gaminti ne vien paprastus elektra varomus automobilius E. Muskas užsiminė dar pernai. Jis teigia, kad naujojo sunkvežimio „pristatymas bei bandomasis važiavimas“ vyks spalio 26 d. Hotorno mieste Kalifornijoje. „Verta pamatyti šį monstrą asmeniškai. Jis - nerealus“, - apie naująjį sunkvežimį socialiniame tinkle „Twitter“ rašė E. Muskas. Poreikis atsisakyti aplinką teršiančių dyzelinių sunkvežimių vis labiau auga, o šalys visame pasaulyje kuria įprastu kuru varomų automobilių atsisakymo planus. Be to, „Tesla“ pastaruoju metu padarė nemažą pažangą, kurdama autonominio vairavimo technologijas. Autonominio vairavimo technologijų diegimas į elektrinius sunkvežimius „Tesla“ suteiktų nemažą pranašumą prieš konkurentus „Uber“ ir „Alphabet“ bendrovę „Waymo“, kurie taip pat kuria planus toje pačioje srityje.