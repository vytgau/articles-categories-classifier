Taip pat atkreiptinas dėmesys, jog nuo lapkričio 10 d. iki kovo 31 d. draudžiama eksploatuoti motorines transporto priemones ir priekabas su vasarinėmis padangomis. Lengvųjų automobilių žieminių padangų protektoriaus gylis turi būti ne mažesnis kaip 3 mm (minimalus leidžiamas). O nuo lapkričio 1 d. iki balandžio 10 d. jau leidžiama eksploatuoti žiemines padangas su dygliais. Naudojant dygliuotas padangas, ant automobilio būtina priklijuoti skiriamąjį ženklą. Kad vairuotojas lengviau galėtų pats nustatyti, ar jo naudojamos padangos atitinka techninius reikalavimus, kai kurie gamintojai protektoriaus grioveliuose įtaiso juosteles-indikatorius. Jeigu padangos protektoriaus briauna susilygina su juostele, vadinasi jas laikas keisti. Nepasikeitus vasarinių padangų į žiemines gresia įspėjimas arba bauda nuo 5 iki 11 eurų. Tačiau vairuotojams labiau turėtų rūpėti elementarus saugumas – dauguma vasarinių padangų jau dabartinėmis oro sąlygomis yra paprasčiausiai menkiau efektyvios ir ne tokios saugios nei dauguma žieminių. Be to, automobilius su vasarinėmis padangomis arba žieminėmis padangomis, kurių protektoriaus gylis siekia mažiau nei 3 mm, eksploatuojančius vairuotojus sustabdę pareigūnai turi teisę čia pat panaikinti transporto priemonės techninės apžiūros galiojimą. Kaip tinkamai pasiruošti važinėjimui automobiliu žiemą gali paskaityti čia.