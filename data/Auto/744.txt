Kaip rašoma pranešime žiniasklaidai, drauge su ličio-jonų akumuliatoriumi ši elektros pavara yra standartinė naujojo „Audi A8“ įranga, kuri vėliau bus diegiama ir į kitus „Audi“ modelius. „48 voltų elektros sistemos technologiją vertiname kaip itin perspektyvią, užtikrinančią didesnį komfortą ir degalų taupymą visų klasių automobiliuose, – Detroito automobilių parodoje pristatydamas naują įrangą sakė Jose Avila, „Continental“ valdybos narys ir Pavarų padalinio vadovas. – Taip pat ši sistema yra nebrangus sprendimas siekiant efektyviai taupyti automobilių parko degalus.“ Sujungus degalų neeikvojantį riedėjimą, anksti įsijungiančią „Start-Stop“ sistemą ir stabdymo energijos rekuperavimą, realiomis eismo sąlygomis 100 kilometrų galima sutaupyti iki 0,7 l degalų. Be to, 48 voltų elektros įranga atvėrė kelią tokioms daug energijos reikalaujančioms technologijoms kaip iš anksto prie kelio dangos prisitaikanti aktyvi automobilio pakaba ir kitos sistemos.