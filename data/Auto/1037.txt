Perkantiems naudotus automobilius „Regitra“ pataria ne tik vertinti būklę vietoje apžiūrint, bet ir pirmiausia patikrinti duomenis apie juos. Šiam tikslui siūloma pasitelkti kai kurių šalių viešai ir nemokamai internete pateikiamas oficialias automobilių registro duomenų bazes. DELFI prašymu, „Regitra“ pateikė išplėstinį turimą užsienio valstybių internetinių duomenų bazių sąrašą, kuriose galima patikrinti transporto priemonės statusą šalyje. Kai kuriuose registruose nurodoma informacija apie automobilio savininkų įsiskolinimus ir transporto priemonių sudeginimus. Daugumoje atveju, užėjus į nuorodą, užtenka įvesti automobilio valstybinius numerius. Tiesa, kai kuriose šalyse rasti duomenis apie norimą automobilį kiek sudėtingiau. Siekant sužinoti Prancūzijoje registruotos transporto priemonės istoriją, teks įrašyti detalesnę informaciją: registracijos datas, savininko Prancūzijoje vardą, pavardę. Norvegijos tinklapyje – nurodymai, kaip sužinoti automobilio istoriją siunčiant trumpąsias žinutes. Transporto priemonės ir jos kilmės dokumentų statuso tikrinimas nacionalinėse kitų šalių duomenų bazėse: 1. Airija (http://www.motorcheck.ie) 2. Austrija (http://www.scheckkartenzulassungsschein.at) 3. Čekija (http://aplikace.policie.cz/patrani-vozidla) 4. Danija (https://motorregister.skat.dk) 5. Estija (https://eteenindus.mnt.ee/public/soidukTaustakontroll.jsf) 6. Izraelis (http://www.police.gov.il) 7. JAE (Jungtiniai Arabų Emyratai): 7.1. Abu Dabio emyratas (https://es.adpolice.gov.ae) 7.2. Dubajaus emyratas (http://traffic.rta.ae) 8. JAV (Jungtinės Amerikos Valstijos): 8.1. NICB (Nacionalinis draudiminių nusikaltimų tyrimo biuras) (http://www.nicb.org) – tikrinamas TP statusas JAV (paieška, sugadinimai); 8.2. Floridos valstija (https://services.flhsmv.gov/mvcheckweb/) – tikrinamas TP statusas Floridos valstijoje (registracija) ir nuosavybės liudijimo statusas; 8.3. Šiaurės Dakotos valstija (https://apps.nd.gov/dot/mv/mvrenewal/titleStatus.htm) – tikrinamas TP statusas Šiaurės Dakotos valstijoje (registracija) ir nuosavybės liudijimo statusas; 9. Kanada (http://app.cpic-cipc.ca) 10. Lenkija (https://historiapojazdu.gov.pl/strona-glowna) 11. Norvegija (http://www.vegvesen.no/Kjoretoy/Kjop+og+salg/Kj%C3%B8ret%C3%B8yopplysninger) 12. Olandija (http://www.rdwdata.nl/) 13. Prancūzija (https://siv.interieur.gouv.fr/map-usg-ui/do/csa_retour_dem_certificat) 14. Slovakija (http://www.ko.sk) 15. Slovėnija (https://e-uprava.gov.si) 16. Švedija (https://fordonsfraga.transportstyrelsen.se) – tikrinamas TP statusas Švedijoje (registracija) ir TP techniniai duomenys; 17. Šveicarija. (nuorodos į atskirų kantonų duomenų bazes): 17.1. Aargau (AG) (https://www.viacar.ch/eindex/login.aspx?kanton=ag) 17.2. Freiburgas (FR) (http://www.fr.ch/ocn/de/pub/ass_online/autoindex/online_autoindex.cfm) 17.3. Lucerna (LU) (https://www.viacar.ch/eindex/Login.aspx?Kanton=LU) 17.4. Šafhauzenas (SH) (https://www.viacar.ch/eindex/login.aspx?kanton=SH) 17.5. Tesinas (TI) (http://www4.ti.ch/index.php?id=24347 17.6. Valis (VS) (http://www.vs.ch/cari-online/rechDet?language=de) 17.7. Cugas (ZG) (https://www.viacar.ch/eindex/login.aspx?kanton=zg) 17.8. Ciurichas (ZH) (http://www.stva.zh.ch/internet/sicherheitsdirektion/stva/de/StVAfz/FZindex/FZeindex.html) „Regitra“ taip pat primena, kad išskirtinį dėmesį reikėtų skirti pirkimo-pardavimo sutarties pasirašymui. Turi būti tiksliai žinoma, iš ko įsigyjama transporto priemonė. Patariama naudoti rekomendacinę šios sutarties formą, kurią galima rasti įmonės interneto svetainėje: http://www.regitra.lt/lt/paslaugos-ir-veikla/transporto-priemones/pirkimo-pardavimo-sutartis. Itin svarbu, jog sutartis būtų užpildyta teisingai – privalu nurodyti tikrus pirkėjo ir pardavėjo duomenis, automobilio kainą, ridą, defektus ir kitą svarbią informaciją. Svarbu nepamiršti užfiksuoti pinigų perdavimo fakto raštu. Kaip pavyzdys, jei už automobilį atsiskaitoma sutarties pasirašymo metu, į ją įtraukiamas punktas, jog pinigai už transporto priemonę gauti ar sumokėti. Sutartį taip pat galima papildyti įtraukiant eilutę, kaip ir kokiais terminais atsiskaitymas bus vykdomas. Tuo atveju, kai už transporto priemonę atsiskaitoma grynaisiais, pinigų perdavimo faktą būtina užfiksuoti raštu (perdavimo – priėmimo aktas patvirtintas šalių parašais). Svarbu pastebėti, kad asmenys, kurie bando nelegaliais būdais parduoti automobilį, vengia pasirašyti pirkimo-pardavimo sutartį, neretai perkančiajam nepateikia visų transporto priemonės dokumentų, todėl „Regitra“ pataria pirkėjui į tai atkreipti išskirtinį dėmesį. Taip pat rekomenduojama automobilį pirkti iš oficialaus pardavėjo.