Jame teigiama, kad „Grandland X“ modeliui būdinga tai, ko reikia šiuolaikiškam, aktyviai gyvenančiam klientui – galimybė keliauti įvairiais keliais mėgaujantis aukštesne sėdėjimo pozicija, geras matomumas, patogus įlipimas ir išlipimas ir daug vietos bagažui. Populiariame kompaktinių automobilių segmente „Opel“ nuo šiol siūlys ne tik sėkmingą modelį „Astra“, tapusį 2016 metų automobiliu, ar septynvietį „Zafirą“, bet ir naująjį „Grandland X“. Kol kas naujojo modelio nutraukų gamintojai nepateikia. Nuo 2016 iki 2020 m. „Opel“ pristatys 29 naujus arba atnaujintus modelius, tarp jų ir „Grandland X“. Naujasis krosoveris įžengs į sparčiai besiplečiančią rinką: per dešimtmetį, nuo 2007 iki 2017 m., tarp visų naujų parduodamų automobilių SUV ir CUV rinkos dalis Europoje išaugs nuo 7 proc. iki 20 proc. „Opel Crossland X“ įžengs į kompaktiškų automobilių segmentą per pirmuosius 2017 m. mėnesius. Šiame segmente „Opel“ sėkmingai jau pardavė daugiau nei 600 tūkst. „Mokka X“ modelių. „Opel Grandland X“ 2017 m. pradžioje debiutuos didesniame nei jo „giminaičiai“ automobilių C segmente, kuriame Europoje parduodamas kas penktas naujas automobilis.