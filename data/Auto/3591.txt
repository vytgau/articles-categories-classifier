Nukreipiamieji ženklai – jokia retenybė bet kuriame Lietuvos mieste, sako specialistai. Tačiau jie pastebi, kad kai kuriems eismo dalyviams tiesiog stinga savišvietos ar elementarios eismo kultūros. Prie eismo dalyvių sąmoningumo verta stabtelėti ir dėl kito reiškinio gatvėse. „Mūsų nepraleidžia“, – piktinasi autobusų ir troleibusų vairuotojai. „Kodėl jie taip drastiškai lenda?“ – atrėžia lengvųjų automobilių savininkai. Tokias verbalines ir neverbalines dvikovas stotelėse tarp skirtingų gabaritų transporto priemonių pastebi kiekvienas. Kelių eismo taisyklės apibrėžia abipusę pareigą: lengvųjų automobilių vairuotojai iš maršrutinių stotelių vietų privalo išleisti viešąjį transportą. O šio vairuotojai privalo įsitikinti, ar juos praleidžia. Analizuodami konfliktines situacijas ekspertai pastebi, kad lengvųjų mašinų vairuotojai kartais, net ir norėdami praleisti, ne visada gali. Kaip tai išspręsti? Daugiau apie tai laidos „Keliai. Mašinos. Žmonės“ reportaže nuo 12 min. 5 sek. 