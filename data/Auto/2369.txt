Štai ką sako pats E. Galliera: „Paklausa drastiškai viršija pasiūlą. Taigi esame priversti griebtis kriterijų, kurie padėtų apibrėžti, kas yra geras klientas“. Jis pridūrė, kad bendrovė galvoja išskirtinę teisę įsigyti riboto tiražo modelius suteikti tik geriausiems klientams. E. Galliera sako, kad sunkiausia dalis jo darbe – pasakyti „ne“, tačiau jam tai tenka daryti kone reguliariai. Štai jo pateikiamas pavyzdys: bendrovės atstovai 200 klientų apie „Ferrari LaFerrari Aperta“ pranešė dar prieš oficialų pristatymą ir paklausė, ar juos domina galimybė įsigyti naują automobilį jo dar nepamačius. Atsakymas nustebino visus – visi iki vieno atsakė „taip“. E. Galliera taip pat pasakojo gaunantis nemažai prašymų iš žmonių, kurie nenusipelnė „Ferrari“ automobilio. Tokie gali būti netgi karaliai. Jis sako, kad tokiems žmonėms atsakyti neigiamai gana lengva, jeigu jie nėra „Ferrari“ klientai. Kuo klientas geresnis, tuo sunkiau jam ištarti „ne“. Bendrovės rinkodaros vadovas atskleidė, kad „Ferrari Formula One“ lenktynininkai dažniausiai yra vieninteliai darbuotojai arba susiję su „Ferrari“ asmenys, kuriems leidžiama įsigyti naujų modelių. E. Gallieros teigimu, viskas labai paprasta – automobilių pagaminama labai mažai, o jų norinčių tiek daug. Norintieji dažniausiai labai ilgai laukia savo užsakyto automobilio, tad būtų negražu leisti juos įsigyti darbuotojams.