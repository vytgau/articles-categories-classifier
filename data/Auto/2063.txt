Vis didesnės sėkmės susilaukiančios ir vis aktualesnės hibridinės technologijos: šią temą plėtos koncepcinis „Toyota C-HR Hy-Power“ modelis, sukurtas kaip dizaino studija „Toyota“ Europos dizaino centre (ED2). Šia koncepcija siekiama išryškinti jausmus žadinančią bei efektingą „Toyota C-HR“ išvaizdą, taip pat pristatyti tolesnės „Toyota“ hibridinių automobilių asortimento plėtros tendencijas diegiant hibridinę technologiją pagrindiniuose modeliuose. Kaip žada gamintojai, 65 metų „Toyota“ patirtis, automobilių gamyboje vadovaujantis devizu „Kokybė, patvarumas, patikimumas“, bus įkūnyta naujajame, unikalia rėmine kėbulo konstrukcija savo klasėje išsiskiriančiame, „Land Cruiser“ visureigyje, kurio premjera numatoma Frankfurte. Be to, „Toyota“ paviljone bus demonstruojamas sportiškas hečbekas „Yaris GRMN“ ir naujoji „Auris Touring Sport Freestyle“ versija, išplečianti „Auris“ modelių personalizavimo galimybes.  „Toyota“ spaudos konferencija įvyks rugsėjo 12 d. (antradienį) 8.50 val. „Toyota“ paviljono 8-ojoje salėje.