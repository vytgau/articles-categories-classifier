Remiantis oficialiais duomenimis, „The Grand Tour“ pavyko per dieną sudominti dar daugiau žiūrovų nei iki tol superserialu laikytas „The Man in the High Castle“. Rezultatai stulbinantys, nors kol kas turima duomenų tik apie jos žiūrimumą iš Jungtinių Valstijų, Didžiosios Britanijos, Vokietijos, Australijos ir Japonijos – valstybių, kur šiuo metu galima žiūrėti minėtąjį projektą. Gruodį „The Grand Tour“ bus galima stebėti ir likusiame pasaulyje. Laida pritraukė ir naujų „Amazon“ turinio prenumeratorių. Nors tikslių skaičių bendrovė nepateikia, atstovai tvirtina, kad „The Grand Tour“ pirmąją dieną atvedė daugiau naujų vartotojų nei bet kurią kitą metų dieną. Vienintelė diena, kurios rezultatai pagerino „The Grand Tour“ debiutą, buvo užfiksuoti tik vadinamąją „Prime Day“, kai „Amazon“ siūlo ypatingas nuolaidas. „Amazon“ taip pat džiaugiasi teigiamais kritikų atsiliepimais. Recenzijų platforma „Rotten Tomatoes“ laidai skyrė 97 proc. reitingą – tai didžiausias reitingas, kuriuo kada nors IMDB bazėje buvo įvertintas filmas ar laida.