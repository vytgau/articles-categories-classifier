Jau šeštus metus iš eilės šis „Subaru“ modelis tapo nugalėtoju „Geriausio universalo“ rinkimuose, o laimėjimas „Šeimos automobilio“ nominacijoje – naujas pasiekimas. 2017 m. rinkimų „Geriausio universalo“ kategorijoje „Outback“ pergalę lėmė vairuotojui ir visiems keleiviams numatyta erdvė bei talpus ir funkcionalus bagažo skyrius: važiuojant penkiese, bagažinėje telpa 559 litrai, o nulenkus antrą sėdynių eilę – 1848 l. Padidinto pravažumo modelis pasižymi 200 mm prošvaisa, standartine nuolatine visų varomųjų ratų „Symmetrical AWD“ sistema, judėjimą įkalnėje bei nuokalnėje palengvinančia „X-Drive“ sistema. Įvertinę techninius sprendimus, „U.S. News&World Report’s“ daug dėmesio skyrė ir kitiems „Outback“ privalumams. Pavyzdžiui, modelyje esanti „multimedijos“ įranga buvo pripažinta kaip lengvai perprantama („user friendly“). „Subaru Starlink“ technologija leidžia automobilio įrangą susieti su daugeliu populiariausių įrenginių. „U.S. News&World Report’s“ vertino bazinį „Outback“ modelį, kuriame montuojamas 2.5 l benzininis opozicinis „Boxer“ variklis ir „CVT Lineartronic“ bepakopė transmisija. „Outback“ su šiuo deriniu vidutinės deklaruojamos degalų sąnaudos siekia 7.0 l/100 km. „Subaru EyeSight“ vairuotojų pagalbinė sistema palyginta su viena papildoma akių pora, galinčia atskirti įvairius eismo dalyvius: automobilius, dviratininkus ar pėsčiuosius. Kiekviename „Outback“ esanti „EyeSight“, siekiant išvengti galimos avarijos, gali savarankiškai sustabdyti automobilį iki visiško jo sustojimo, kuomet važiuojama 50 km/val. greičiu.