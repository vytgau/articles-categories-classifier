Antroje publikacijoje – mokinių A ir C kategorijų egzaminų išlaikymo iš pirmo karto rezultatai pagal mokyklas, kuriose būsimieji vairuotojai buvo rengiami. Žemiau pateikiamos geriausių visos šalies mastu mokyklų lentelės pagal kategorijas, taip pat paspaudę ant atskirų nuorodų galėsite atsidaryti išsamesnius sąrašus. Vertinimo metodika Prieš pradedant Lietuvos vairavimo mokyklų palyginamąjį vertinimą buvo apklausta 30 skirtingų interesų grupių: pradedant Lietuvos vairuotojų mokymo ir kvalifikacijos kėlimo mokyklų asociacijos, Valstybinės kelių transporto inspekcijos, Valstybės įmonės „Regitra“ ekspertais ir baigiant atskirų vairavimo mokyklų vadovais, instruktoriais ir, žinoma, mokiniais. „Jų buvo teirautasi, kurie kriterijai geriausiai atskleidžia vairavimo mokyklų kokybę, kokybės ir kainos santykį ir kurie aspektai labiausiai padeda apsispręsti renkantis vairavimo mokyklą. Iš viso buvo paminėta per 20 kriterijų: pradedant kaina ar draugų rekomendacijomis ir baigiant tuo, ar vairavimo mokykla yra socialiai atsakinga. Tačiau dalies kriterijų neįmanoma unifikuoti, todėl tyrimui nuspręsta naudoti tik palyginamus dydžius“, – teigė žurnalo „Reitingai“ vyriausiasis redaktorius Gintaras Sarafinas. Kadangi skaitytojams vieni parametrai gali būti labiau reikšmingi, kiti – mažiau nei sudarytame reitinge, publikacijų cikle jiems bus pateikiamos visos sudėtinės reitingo dalys, parametrai ir pjūviai, kad kiekvienas galėtų susidaryti savo vertinimą pagal jam svarbius kriterijus ir svorius. A ir C kategorijų egzamino rezultatai Skaičiuojant rezultatus buvo remiamasi oficialiais „Regitros“ 2013-2016 metų egzaminų laikymo duomenimis. Vertinimo kriterijus paprastas – kiek kiekvienos mokyklos mokinių procentine išraiška išlaikė egzaminą iš pirmo karto. Dažniausiai A kategorijos egzaminą iš pirmo karto Lietuvoje išlaiko Jovito Stankevičiaus IĮ auklėtiniai – 79,1 proc. Verta pažymėti, kad šios institucijos mokiniai sėkmingai laiko ir B kategorijos egzaminus, šalies mastu užimdami antrą vietą. Nedaug nuo lyderių atsilieka Marijampolės profesinis rengimo centras ir Utenos apskričiai atstovaujanti UAB „Elenos vairavimo mokykla“. Žemiau pateikiama geriausių visos šalies mastu mokyklų lentelė, taip pat paspaudę ant atskiros nuorodos galėsite atsidaryti išsamesnį sąrašą. Išsamesnis sąrašas. C kategorijos egzaminus Lietuvoje sėkmingiausiai laiko Tauragės apskrities UAB „Biceda“ auklėtiniai – 78,3 proc. mokinių vairuotojo pažymėjimą pavyksta gauti pirmuoju bandymu. Antrą vietą užima jau minėta J. Stankevičiaus IĮ, trečiąją – S. Raštikio Lietuvos kariuomenės mokykla. Išsamesnis sąrašas. Pirmadienį publikavome B kategorijos egzamino laikymo rezultatus. Kitose publikacijose apžvelgsime bendrą mokyklų reitingą ir pateiksime efektyviausių instruktorių sąrašą.