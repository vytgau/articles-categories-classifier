Firmine „Rosso Corsa“ spalva nudažyto automobilio rida tik 11 tūkst. kilometrų. Pardavėjas, pristatęs „Ferrari“ į prekybos saloną, teigia, jog šį automobilį iš muzikos pasaulio žvaigždės įsigijo 2003 metais ir 2008-aisiais pakeitė visą degalų sistemą. Automobilis pretenduoja gauti klasikinio ferario sertifikatą „Ferrari Classiche“, kuris patvirtins šio modelio originalią būklę. „Ferrari F40“ buvo gaminamas nuo 1987 iki 1992 metų. Iš viso išleista tik 1315 egzempliorių šio reto modelio. Jame sumontuotas 2.9 litro darbinio tūrio V8 variklis su dviem turbinomis ir penkių pavarų mechanine greičių dėže. Motoras generuoja 577 AG ir leidžia nuo 0 iki 100 km/val. greičio įsibėgėti per 4,1 sekundės. Maksimalus jo greitis – 320 km/val. 