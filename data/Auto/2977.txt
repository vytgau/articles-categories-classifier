Dabar „Neste“ degalinių skaičius sostinėje pasiekė 26. Pirmoji degalinė buvo įrengta Eišiškių plente, o antroji – prie Gariūnų, greta Lietuvos magistralinio kelio A1, jungiančio tris didžiausius šalies miestus – Vilnių, Kauną, ir Klaipėdą. „Aktyviai plėstis Vilniuje nutarėme norėdami būti dar arčiau savo klientų, toliau kurti plačiausią degalinių tinklą šiame mieste. Eišiškių degalinė išplėtė „Neste“ degalinių tinklą į Vilniaus pietus, nudžiugindama aplinkinių privačių namų rajonų gyventojus. O ties Gariūnais ir Vilniaus miesto aplinkkeliu įrengtą degalinę jau įvertino ir sunkiųjų transporto priemonių vairuotojai“, – sako Ringaudas Steikūnas, „Neste Lietuva“ generalinis direktorius. Pasak R. Steikūno, Eišiškių plente ir netoli Gariūnų esančias degalines „Neste Lietuva“ išsinuomojo. Jos pritaikytos ir lengvajam, ir sunkiajam transportui. Abiejose degalinėse prekiaujama 95 oktaninio skaičiaus benzinu „Neste Futura“, dyzelinu „Neste Futura“ ir „Neste Pro Diesel“. Be to, Eišiškių plente atidarytoje degalinėje galima įsigyti aplinkos taršą mažinančio priedo „AdBlue“. „Neste“ degalinių tinklą Lietuvoje sudaro 73 degalinės. Planuojama, kad šiemet tinklą papildys dar viena degalinė Aukštaitijos regiono centre. Bendra investicijų, skirtų „Neste“ tinklo plėtrai, suma šiemet perkops 1 mln. eurų.