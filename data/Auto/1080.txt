Ne tik juodos spalvos, bet kitų spalvų tamsiųjų atspalvių automobiliai policijos nurodymu priverstinai nugabenami į specialias aikšteles. Tokių automobilių savininkai juos gali atgauti tik pasirašę pasižadėjimą juos skubiai perdažyti balta spalva ar kitų spalvų šviesiaisiais atspalviais. Dėl to automobilių perdažymo įkainiai šalyje pastaraisiais mėnesiais padvigubėjo. Juodos spalvos automobilių importas į Turkmėniją draudžiamas nuo 2015 metų, o toks sunkiai suprantamas šalies valdžios sprendimas aiškinamas paprastai: šviesios spalvos, o ypač balta spalva, neša sėkmę. Anot Turkmėnijos žiniasklaidos, balta yra mėgstamiausia šalies prezidento Gurbangulio Berdimuhamedovo spalva.