Sportininkas varžovus greičiu pranoko ir septintame greičio ruože. „Citroen“ lenktynininkui labiau atitrūkti nuo varžovų padėjo ir tai, jog daugelis sportininkų susidūrė variklio perkaitimo problemomis. To išvengęs K. Meeke‘as, net du kartus užgesęs penktame greičio ruože, toliau sėkmingai tolo nuo varžovų. Dabar britas prieš antroje vietoje esantį Sebastieną Ogier pirmauja 20,9 sek. Trečia vieta kol kas tenkinasi „Hyundai“ lenktynininkas Thierry Neuville. Tiesa, tiek belgui, tiek jo komandos draugams Dani Sordo bei Haydenui Paddonui nepavyko išvengti techninių problemų. T. Neuville‘is buvo greičiausia penktame ir šeštame greičio ruožuose, bet vėliau pagrindiniams varžovams prarado 35 sek. ir dabar nuo K. Meeke‘o atsilieka beveik minute. Ketvirtadienio naktiniame greičio ruože geriausią rezultatą užfiksavęs ir trumpam į priekį įsiveržęs Juho Hanninenas kol kas užima ketvirtą vietą, bet nuo Meksikos ralio lyderio jau atsilieka beveik viena minute ir trisdešimt sekundžių. Rezultatai:  Daugiau F-1 naujienų skaitykite čia.