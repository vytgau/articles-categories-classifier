Finalininkų septynetuką sudarė „Alfa Romeo Stelvio“, „Audi A8“, 5-osios serijos BMW, „Citroen C3 Aircross“, „Kia Stinger“, „Seat Ibiza“ ir “Volvo XC40“. Tradiciškai finalinis komisijos balsavimas ir nugalėtojo paskelbimas vyko žiniasklaidos dienų išvakarėse, renginį vedė komisijos prezidentas, Vokietijos automobilių žurnalo „Stern“ atstovas Frankas Janssenas. Ypatingai automobilių gamintojų vertinamas „Metų automobilio“ trofėjus buvo įsteigtas 1964 metais ir yra pripažįstamas prestižiškiausiu Europoje.  Į pirminį sąrašą buvo atrinkti 37 automobiliai, kuriuose komisija išbandė tiek uždaruose poligonuose, tiek žiedinėse trasose, tiek bendrojo naudojimo keliuose. Atrinktojo septintuko gamintojams buvo surengtas atskiras susitikimas, kurio metu leista geriau paaiškinti visus pretendentų privalumus. Renginį tradiciškai organizavo septyni didžiausi automobilizmo leidiniai Europoje: „Auto“ (Italija), „Autocar“ (D. Britanija), „Autopista“ (Ispanija), „Autovisie“ (Nyderlandai), „L'automobile“ (Prancūzija), „Stern“ (Vokietija) ir „Vi Blagare“ (Švedija). Žiuri komisiją sudarė 60 žurnalistų iš 23 šalių. Finale komisijos nariai savo 25 balus turėjo išdalinti 5 iš 7 automobilių. Nugalėtoju tapęs „Volvo“ surinko 325 balus. „Metų automobiliu 2017” pernai buvo išrinktas „Peugeot 3008”.