Bendrovė per pirmuosius 6 šių metų mėnesius, neatskaičius mokesčių, pasiekė rekordinį 21,1 mln. svarų (22,9 mln. eurų) pelną. Tuo pat metu pernai „Aston Martin“ prarado 82,3 mln. dolerių (69,7 mln. eurų). „Aston Martin“ pirmąjį pusmetį džiaugėsi 67 proc. kilusiais pardavimais - iš viso gamintojas pardavė 2 tūkst. 439 automobilius. Didžiausio pasisekimo sulaukė naujasis modelis DB11. Gamintojo generalinis direktorius Markas Wilsonas teigė, kad yra didelė tikimybė, jog „Aston Martin“, pirmą kartą nuo 2010 m., šiemet fiksuos pelningus metus. Daugiausiai Italijos bei Kuveito investuotojams priklausantis „Aston Martin“ šiuo metu vykdo pertvarkos planą bei galimai dešimtmečio pabaigoje ruošiasi žengti į akcijų biržas.