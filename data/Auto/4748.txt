„Negalima vienareikšmiškai teigti, kad situacija labai gera. Žinoma, palyginus žuvusiųjų skaičių, situacija Lietuvos keliuose tikrai gerėja, tačiau negali džiuginti eismo įvykių ir sužeistųjų skaičius. Šie rodikliai yra padidėję. Kiekvienas, ar žuvęs, ar eismo įvykyje sužeistas žmogus, mums yra brangus, todėl tikrai labai skatiname atkreipti dėmesį, kad eismo įvykių būtų kuo mažiau“, – LRT RADIJUI tvirtino E. Nemanytė. Policijos duomenimis, šiemet keliuose žuvo 161 žmogus. Tai 44 mažiau nei pernai per tą patį laikotarpį. Šiemet daugiausia žuvo vairuotojų ir pėsčiųjų. Dauguma žuvusiųjų – vyrai.