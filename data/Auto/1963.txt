Galbūt ir jūs pamenate šį incidentą, nes apie jį rašė žiniasklaida. Laimė, vairuotojai pavyko šiaip ne taip atlaisvinti akceleratorių ir nutraukti 94 km besitęsusį šiurpų išbandymą, kurio metu net policijos automobiliams sunkiai sekėsi ją pavyti, rašo svetainė carscoops.com. Tačiau jūs galite neprisiminti kitais metais parengtos ir šiam incidentui skirtos „National Geographic“ laidos, kurioje žiūrovų buvo klausiama, ką jie darytų, jei ir juos ištiktų tokia situacija. Žiūrovai galėjo rinktis iš trijų atsakymo variantų: A) Panaudosiu stovėjimo stabdį; B) Perjungsiu automatinės dėžės pavarą į neutralią poziciją; C) Išjungsiu variklį. Tačiau pasirinkti atsakymą nebuvo taip paprasta. Pirmiausia reikia atsižvelgti į tai, kokio tipo automobilį vairuojate. Jeigu jis turi mechaninę pavarų dėžę, galite lengvai išspręsti šią problemą net neperjungę pavarų – tiesiog išminkite sankabą ir automobilis liausis greitėjęs, tiesiog variklis smarkiai suksis laisva eiga. Jei automobilis yra su automatine greičių dėže, jums belieka tikėtis, kad pavyks perjungti greičių dėžės svirtį į neutralią poziciją, nes tai jūsų atveju gali būti geriausia išeitis, teigė laida. Tiesa, minėta „Kia Sorento“ vairuotoja žurnalistams sakė, kad bandė valdiklį išstumi iš „Drive“ pozicijos, bet jai nepavyko to padaryti. Taigi grįžkime šiek tiek atgal ir pripažinkime tą faktą, kad stovėjimo stabdžio panaudojimas ar variklio išjungimas gali itin sumažinti galimybes suvaldyti automobilį, bet perjungti pavarą į neutralią poziciją gali būti neįmanoma, kad ir kokios būtų to priežastys. Jei taip yra iš tikrųjų, rasti būdą, kaip atleisti akceleratoriaus pedalą, turėtų būti jūsų pirmasis prioritetas.