Duodamas rašytinius parodymus eilinis valstijos policijos pareigūnas Adamas Zinnas patvirtino, kad gavęs pranešimą apie netoliese buvusioje automobilių stovėjimo aikštelėje liepsnojančią transporto priemonę, išskubėjo į įvykio vietą. Ten jį pasitiko 36-erių metų Amanda B. Silliman. Ji iš karto išpyškino, kad pati padegė automobilį ir taip padarė iš įsiūčio, apėmusio, kai šis beviltiškai sugedo, rašoma svetainėje carscoops.com. „A. Silliman aiškino, kaip ją įsiutino stovėjimo aikštelėje sugedęs automobilis. A. Silliman papasakojo, kaip paėmė rausvos spalvos trikotažinius marškinėlius, išpurškė juos kūno dezodorantu, sugrūdo į degalų bako pildymo vamzdelį ir uždegė“, – išdėstė pareigūnas savo parodymų ataskaitoje. A. Silliman priklausiusį 2002 metų laidos „Taurus“ modelį ugnis nepataisomai sugadino. Būtina paminėti ir tai, kad degantis automobilis sukėlė pavojų ir jo gesinti atvykusiems ugniagesiams. Be pirmiau minėtų kaltinimų A. Silliman taip pat kaltinama nusikalstama nuostolinga veika, degių medžiagų laikymu ir chuliganišku elgesiu.