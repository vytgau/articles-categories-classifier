Naujasis „XF Sportbrake“ sukurtas panaudojant stipriąsias XF sedano savybes, lėmusias pastarojo sėkmę bei apdovanojimų gausą: pažangiąją visų varančiųjų ratų (AWD) technologiją, aliuminio konstrukciją bei inovatyviąsias „Ingenium“ šeimos jėgaines. „Sportbrake“ yra 6 mm trumpesnis negu ankstesnis modelis, tačiau jo ratų bazė buvo prailginta 51 milimetru iki 2,960 mm, todėl gale sėdinčių keleivių kojoms atsirado daugiau erdvės. Net pilnai pakrauto automobilio laikyseną padeda išlaikyti savaime išsilyginanti suspausto oro važiuoklė, suteikianti iki 2 t vilkimo galią. Sustiprinto aliuminio kėbulo konstrukcija užtikrina „Sportbrake“ dizaino lengvumą. Idealus svorio pasiskirstymas priekiui ir galui (santykiu 50:50) leidžia pasiekti geresnį transporto priemonės valdymą bei efektyvumą. „Sportbrake“ įrangoje: gestais atidaroma bagažinė, panoraminis stogas, raktas apyrankėje, krovinio vilkimo asistavimo (Tow Assist) technologijos, LED apšvietimas 565 l krovinio talpinančioje bagažinėje, daugiau erdvės gale sėdintiems keleiviams, gestu reguliuojama langų apsauga nuo saulės, jonizuojantis salono oro filtras, nulenkiamos galinės sėdynės, stogo bėgiai, pajėgūs išlaikyti apkrovą iki 100 kg. Šalia dviejų bazinių kėbulo spalvų – baltos (Fuji White) ir juodos (Narvik Black) – siūlomi aštuoni atspalviai: balta (Yulong White), juoda (Santorini Black), sidabrinė (Indus Silver), pilka (Corris Grey), mėlyna (Loire Blue), raudonos (Firenze Red bei Rossello Red) ir žydra (Caesium Blue). Kaip tvirtinama pranešime, sportinio charakterio automobilis už vairo sėdinčiajam siūlo guvų valdymą bei dinamišką atsaką. Konfigūruojama dinamikos sistema (Configurable Dynamics system), montuojama modeliuose su automatine pavarų dėže, leidžia vairuotojams patiems pasirinkti vairo mechanizmo, transmisijos ir akceleratoriaus nustatymus bei išgyventi asmeninio vairavimo patirtį. „Sportbrake“ jėgainių asortimentą pradeda keturių cilindrų 163 AG „Ingenium“ dyzelinis variklis su kintamos geometrijos turbokompresorium. Pažangi jėgainė pasiekia 118 g/km CO2 emisiją bei 4,5 l / 100 km degalų efektyvumą. Europos rinkai skirtų agregatų asortimentą sudaro keturi dyzeliniai motorai – trys keturių cilindrų, 2 litrų darbinio tūrio ir vienas 3 litrų darbinio tūrio, V6 su dvigubu turbokompresoriumi: 163 AG / 380 Nm 2 litrų darbinio tūrio variklis, rankinė ir automatinė transmisijos, galinių ratų pavara (RWD); 180 AG / 430 Nm 2 litrų variklis, automatinė transmisija, RWD ir AWD pavara; 240 AG / 500 Nm 2 litrų variklis, automatinė transmisija, AWD pavara; 300 AG 3 litrų V6 variklis, automatinė transmisija, RWD pavara. O taip pat – 250 AG / 365 Nm 2 litrų darbinio tūrio benzininis variklis veikiantis išvien su automatine transmisija, perduodančia galią galiniams ratams. Salone – „Touch Pro“ aukščiausios klasės informacinė pramogų sistema ir solidžios medžiagos. Didžiulis 10 colių skersmens jutiklinis ekranas su „Dual View“ technologija bei įvairiomis išmaniosiomis programėlėmis leidžia vairuotojui valdyti informaciją apie transporto priemonę: žinoti, kiek degalų yra bake, ar uždarytos durys bei langai, atsisiųsti komandiruočių kilometražą, atrakinti ar užrakinti automobilį, pyptelėjimo bei blykstės pagalba rasti savo automobilį. „XF Sportbrake“ gali veikti kaip Wi-Fi „viešosios interneto prieigos taškas“, kuris suteikia 4G ryšį aštuoniems įrenginiams. „Sportbrake“ aprūpintas pažangiomis vairuotojo pagalbos sistemomis ir keleivių saugumą užtikrinančios technologijomis. Atsitikus nelaimei ir išsiskleidus saugos oro pagalvėms, sistema „Protect“ automatiškai praneša avarinėms tarnyboms apie nelaimę ir pateikia automobilio GPS vietą.  Vairuotojo patogumui – nukrypimo nuo greičio juostos sistema, vairuotojo būklės stebėjimo sistema, greičio viršijimo perspėjimas, pažangus greičio ribotuvas, veikiantis kartu su eismo ženklų atpažinimo sistema, prisitaikanti greičio kontrolės sistema (Adaptive Cruise Control, ACC), „aklųjų taškų“ asistentas, automatinio statymo sistema ir daugybė aktyvių bei pasyvių saugos technologijų. Naujojo „XF Sportbrake“ asortimentą sudaro penkios versijos: „XF Sportbrake Pure“, „XF Sportbrake Prestige“, „XF Sportbrake Portfolio“, „XF Sportbrake R-Sport“ bei „XF Sportbrake S“.