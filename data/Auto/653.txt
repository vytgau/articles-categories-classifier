Kaip lapkritį teigė „Geely“ artimi šaltiniai, „Daimler“ atmetė „Geely“ pasiūlymą parduoti 5 proc. akcijų neviešojo platinimo būdu. „Daimler“ atstovų teigimu, „Geely“ buvo kviečiama įsigyti akcijų atviroje rinkoje. Šaltiniai taip pat teigė, kad „Geely“, kuriai jau priklauso Švedijos lengvųjų automobilių gamintoja „Volvo“, entuziastingai domisi „Daimler“ elektromobilių baterijų technologija ir nori statyti bendrą elektromobilių įmonę Uhane, Kinijoje. „Daimler“ gamina „Mercedes-Benz“ automobilius. Šiuo metu didžiausios kompanijos akcininkės yra „Kuwait Investment Authority“, kuriai priklauso 6,8 proc. akcijų, ir „Black Rock“, turinti 6 proc. akcijų.