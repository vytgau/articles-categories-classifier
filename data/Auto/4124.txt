„Hyundai“, penkta didžiausia pasaulyje automobilių gamintoja drauge su antrine įmone „Kia Motors“, trečiadienį pranešė, kad įmonės grynasis pelnas ketvirtąjį finansinių metų ketvirtį, lyginant su tuo pačiu ankstesnių metų ketvirčiu, sumažėjo 39 proc., iki 1 trln. vonų (858,07 mln. JAV dolerių). Tuo tarpu „Reuters“ apklausti analitikai prognozavo 1,5 trln. vonų pelną. Ketvirtinis „Hyundai“ pelnas, lyginant su analogišku ankstesnių metų laikotarpiu, mažėja nuo pirmojo 2014 metų ketvirčio. Metinis automobilių gamintojos pelnas 2016 metais sumažėjo 16 proc. iki 6,4 trln. vonų – tai jau ketvirtas metinis nuosmukis iš eilės. Bendrovės pardavimai ketvirtąjį ketvirtį sumažėjo 0,9 proc. iki 24,5 trilijono vonų. Veiklos pelnas sumažėjo 33 proc., lyginant su analogišku ankstesnių metų laikotarpiu, iki trilijono vonų.