Pernai aplinkai draugiškiems verslams ir gyventojams, renkantis ekologiškus degalus, į orą nepateko toks CO2 kiekis, kurį galima sutaupyti visiems metams iš kelių pašalinus maždaug 2,4 mln. automobilių. Lietuvos vairuotojams savo automobilių bakus pildant naujos kartos dyzelinu, kurio sudėtyje yra ne mažiau kaip 15 proc. siekianti dalis iš atliekų pagaminto dyzelino, per 2016 metus į aplinką pateko 6,7 tūkst. tonų anglies dvideginio mažiau, nei būtų patekę naudojant tradicinį dyzeliną. Taip pat sumažėjo ir anglies monoksido, azoto oksidų ir angliavandenilių emisijos. Vairuotojams tausoti aplinką padeda Suomijos korporacijos „Neste“ iš atliekų gaminamas dyzelinas „Neste MY“. Šis dyzelinas gaminamas pagal užpatentuotą NEXBTL (angl. – Next Generation Biomass to Liquid) technologiją, kuri gali būti naudojama aukščiausios kokybės degalų ir kitų produktų gamybai iš gyvulinės kilmės riebalų ir augalinių aliejų. Panaudojant šią technologiją, degalai gaminami iš daugiau kaip 10 skirtingų žaliavų. „Neste MY“ leidžia 90 proc. sumažinti šiltnamio efektą sukeliančių išmetamųjų dujų kiekį, palyginti su tradiciniu dyzelinu. „Kiekvienas aplinkos apsaugai neabejingas vairuotojas, naudodamas iš atliekų gaminamą „Neste MY“ dyzeliną, gali žymiai sumažinti savo transporto priemonės išmetamų kenksmingų dujų kiekį. Šie degalai tinka visoms dyzelinu varomoms transporto priemonėms, todėl nereikalauja jokių papildomų investicijų. Taip pat juos gali rinktis ir sunkiųjų transporto priemonių, pavyzdžiui, autobusų ar sunkvežimių, vairuotojai“, – sako Kaisa Hietala, „Neste“ vykdomoji viceprezidentė, atsakinga už iš atsinaujinančių išteklių gaminamus produktus. Pasak jos, vis daugiau didžiųjų kompanijų ekologišką transportą laiko savo prioritetu. Naujos kartos dyzelinu savo transporto priemonių bakus JAV jau pildo tokios kompanijos kaip UPS ar „Google“. Iš atliekų pagaminto dyzelino nauda taip pat įsitikino didieji Kalifornijos miestai. Šiuo dyzelinu lėktuvus aptarnaujančių transporto priemonių bakai pildomi ir Hamburgo (Vokietija) oro uoste.