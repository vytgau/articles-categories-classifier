Aštuonmetis Ist Paleestino mieste automobiliu iki greito maisto restorano įveikė daugiau kaip kilometrą. Jis pavyzdingai laikėsi kelių eismo taisyklių: sustojo degant raudonam šviesoforo signalui ir praleido kitus vairuotojus. Vaikų tėvai jų išvykos metu buvo namuose ir miegojo. Praeiviai, pamatę vaiką už vairo, galiausiai kreipėsi į policiją. Kai berniukas įsuko į restorano aikštelę, darbuotojai pradžioje pagalvojo, kad tai pokštas. „Jie manė, kad tėvai sėdi ant užpakalinės sėdynės, tačiau tai nebuvo tiesa“, – laikraščiui sakė policijos atstovas. Kai pasirodė pareigūnai, vaikas apsipylė ašaromis, nes pagalvojo padaręs ką nors blogai. Kol vaikų pasiimti atvyko tėvai, jiems buvo pasiūlyta mėsainių ir keptų bulvyčių. Anot laikraščio, nei berniukui, nei jo tėvams jokių padarinių negresia.