Vis dėlto bendrovės pelnas pranoko Volstrito lūkesčius. Automobilių gamintoja tikisi, kad visų metų pajamos sudarys 10,2 mlrd. JAV dolerių, ir bus generuojamas teigiamas pinigų srautas. Grynosios pajamos praėjusių metų trečiąjį ketvirtį siekė 2,2 mlrd. JAV dolerių, 55 centus už akciją, o šių metų trečiąjį ketvirtį smuktelėjo iki 961 mln. JAV dolerių, 24 centų už akciją. Trečiojo ketvirčio pajamos sumažėjo 6 proc., iki 35,9 mlrd. JAV dolerių, o pajamos iš Šiaurės Amerikos operacijų smuko 8 proc., iki 21,8 mlrd. JAV dolerių. Investuotojų susitikime rugsėjį „Ford“ buvo pateikusi prognozes, kurios beveik nesiskiria nuo ketvirtadienį paskelbtų duomenų. Bendrovės akcijų kaina šįmet sumažėjo 16,5 proc., ir, prieš prasidedant dienos prekybai, smuktelėjo apie 1 proc., iki 11,76 JAV dolerio.