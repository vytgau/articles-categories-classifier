Iki šio pirmadienio pradėta per 50 tyrimų dėl asmenų, kuriems prie vairo nustatytas daugiau nei pusantros promilės girtumas. Tokia situacija panaši kaip ir prieš sugriežtinant taisykles. Kelių policijos atstovas Rytis Vosylius teigia, kad vien šį savaitgalį 9 vairuotojams nustatytas daugiau nei pustrečios promilės girtumas. Pagal naujas taisykles, neblaiviam vairuotojui, kurio kraujyje nustatoma daugiau negu pusantros promilės alkoholio, taikoma baudžiamoji atsakomybė: bauda, arba areštas, ar laisvės atėmimas iki vienerių metų. Vis dėlto naujoji tvarka turi ir spragų.