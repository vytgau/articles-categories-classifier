Automobilių gamintoja pranešė pardavusi 147 407 automobilius per sausio-kovo mėnesių laikotarpį. Didžiausioje pasaulio automobilių rinkoje Kinijoje bendrovė pardavė apie 28 700 automobilių, – 23,3 proc. daugiau nei prieš metus. Ypač didelė buvo šalyje gaminamų „XC60“ ir „S90“ modelių paklausa, teigia „Volvo“. Jungtinėse Valstijose pardavimų augimą lėmė gera „XC90“ ir „XC60“ modelių paklausa. Bendrovė čia pardavė per 20 000 automobilių, – 49 proc. daugiau nei prieš metus. Anot „Volvo“, pardavimai Europoje per ketvirtį išaugo beveik 6 procentais. Kinijoje įsikūrusi bendrovė „Zhejiang Geely Holding Group“ perėmė Švedijos automobilių gamintoją 2010 metais iš JAV automobilių gamybos milžinės „Ford“.