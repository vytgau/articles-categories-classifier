Parodos lankytojai taip pat galėjo susipažinti su visiškai nauju koncepciniu hibridiniu visureigiu „Telluride“, kuris debiutavo šiemetinėje Šiaurės Amerikos tarptautinėje automobilių parodoje. Šie automobiliai buvo pagaminti specialiai SEMA parodai ir jie nėra parduodami. „Per visus 22 buvimo JAV rinkoje metus su pasididžiavimu stebėjome, kaip mūsų automobiliai pasitarnavo žmonėms skirtingose gyvenimo situacijose ir taikėsi prie jų gyvenimo būdo. Šiemet SEMA paroda suteikia mums galimybę apsvarstyti, kaip viskas atrodys, kai sulauksime autonominių automobilių“, – sakė KMA (Kia Motors America) viceprezidentas Michaelis Sprague. 