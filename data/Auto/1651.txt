„Jeep Compass“ visureigis idealiai tinka aktyviam žmogui, vertinančiam automobilio kompaktiškumą ir pravažumą. Jis nedidelis išoriškai, tačiau erdvus viduje, turi keturių varančių ratų pavarą bei visas legendines „Jeep“ savybes. Jas norėjome ne tik pademonstruoti, bet ir pasiūlyti išbandyti patiems specialioje platformoje. Mes įsitikinę, jog „Compass“ paliko patį geriausią įspūdį“, – pranešime žiniasklaidai cituojamas „Jeep“ pardavimo vadovas Baltijos šalyse Laurynas Boguševičius. Išbandyti naująjį visureigį galės ir vilniečiai – spalio 28 dieną prie PC „Nordika“ įrengtoje „Peak Point“ platformoje, o lapkričio 11-ąją šį nuotykį prie „Švyturio“ arenos galės patirti klaipėdiečiai. Visureigių bandymų platforma „Peak Point“ platformą kartu su savo komanda sukūrė vienas labiausiai patyrusių visureigių specialistų Lietuvoje – panevėžietis Audrius Sutkus, dalyvaujantis įvairiose bekelės varžybose tiek savo tėvynėje, tiek aplinkinėse valstybėse. „Peak Point“ platformoje objektyviai įvertinamos visos visureigio technologijos: diferencialų darbo efektyvumas, įkalnės ir nuokalnės įveikimo galimybės, judėjimas pasvirus šonu, kėbulo standumas. Tiek sėdintis prie automobilio vairo žmogus, tiek stebintys veiksmą iš šalies gali jausti bei matyti, kaip tiksliai dirba automobilio sukimo momento paskirstymo sistema, kai trys jo ratai praslysta ir tik vienas turi sukibimą. Kėbulo standumo bandymas stebėtojams atrodo ne mažiau įspūdingai.  Kaip rašoma pranešime žiniasklaidai, „Jeep Compass“ visureigis tokius iššūkius gliaudė lengvai – jo kėbulo gamyboje panaudota net 65 procentai itin tvirto plieno, kuris ne tik užtikrina standumą automobiliui pasvirus, bet ir saugumą susidūrimo metu. Rugsėjo mėnesį vykusiuose nepriklausomuose „Euro NCAP“ saugumo bandymuose „Jeep Compass“ surinko didžiausią galimą penkių žvaigždučių įvertinimą – tokį rezultatą pasiekti padėjo ne tik itin tvirtas kėbulas, bet ir daugiau kaip 70 į automobilį įdiegtų pasyvaus bei aktyvaus saugumo sistemų. Daugelį „Peak Point“ rungčių kauniečiai išbandė patys. Tik vienintelėje rungtyje, kylant į 45 procentų statumo įkalnę, dėl dalyvių saugumo jie užėmė keleivio vietą. Čia prie vairo sėdėjo rungties instruktorius, „Compass“ salone sėdintiems žmonėms dovanojęs nekasdienius įspūdžius: automobiliui kylant į tokį kalną, keleiviai kone atsigula ant sėdynės, o pro priekinį stiklą mato tik dangų. „Peak Point“ rezultatais remiasi ir Lietuvos „Metų automobilio“ rinkimų komisija – visi konkurse dalyvaujantys visureigiai, tarp kurių šiemet bus ir naujasis „Jeep Compass“, turi atlikti užduotis šioje platformoje ir yra įvertinami. Sujungia kompaktiškumą su pravažumu Vidutinio dydžio SUV segmentas auga visame pasaulyje – skaičiuojama, jog jis padidės apie 20 procentų iki 2020-ųjų. Vien Europoje metiniai šio segmento automobilių pardavimai viršija 1,6 mln., o šio dešimtmečio pabaigoje turėtų padidėti iki 2 mln. Būtent šioje sparčiai augančioje rinkoje „Compass“ išplečia visureigių pasiūlą – dabar „Jeep“ turi po dideliu pravažumu galintį pasigirti modelį kiekviename SUV segmente. Naujasis „Compass“ siūlo du benzininius ir du dyzelinius variklius, kombinuojamus su automatinėmis ir mechaninėmis pavarų dėžėmis. Benzininis 1,4 l darbinio tūrio „MultiAir 2 Turbo“ variklis su „Start&Stop“ sistema pasiekia 140 AG ir 230 Nm, o galingesnė šio agregato versija – 170 AG ir 250 Nm. Į „Jeep Compass“ Lietuvoje taip pat montuojamas dyzelinis 2,0 l darbinio tūrio variklis, kurio dvi modifikacijos pasiekia 140 AG ir 350 Nm arba 170 AG ir 350 Nm. Visureigį galima rinktis iš trijų komplektacijos variantų: „Longitude“, „Limited“ ir „Trailhawk“, skirto tikriems bekelės mėgėjams. Šios komplektacijos „Compass“ yra 2,5 cm aukštesnis, turi specialias dugno apsaugas ir gali pasigirti įspūdingais užvažiavimo ir nuvažiavimo kampais: atitinkamai 30 ir 33,6 laipsnių. Kiekvienas „Compass“ komplektuojamas su autonominio stabdymo sistema – visureigio išorėje sumontuota kamera ir radaras stebi priekyje judančius objektus ir įspėja vairuotoją, jeigu šie staiga sulėtėjo ar atsirado važiavimo trajektorijoje. Jeigu artėjant susidūrimui vairuotojas nesiima veiksmų, sistema kritiniu atveju pati stabdo automobilį. Naujos kartos „Jeep Compass“ kaina Lietuvoje prasideda nuo 24 tūkst. 590 EUR su PVM.