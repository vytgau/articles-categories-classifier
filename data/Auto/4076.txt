„Master Z.E.“ didžiausiojo Europoje elektromobilių gamintojo „Renault“ patirtį realizuoja didelių furgonų segmente. „Renault“ gamoje dabar yra keturi lengvieji komerciniai elektromobiliai: „Twizy Cargo“ (2014 metais pradėtas gaminti kvadraciklas su papildoma bagažine), naujasis komercinis ZOE (sukurtas nuo 2016 metų rugsėjo gaminamo naujojo ZOE, viena įkrova nuvažiuojančio 400 km, pagrindu), naujasis „Kangoo Z.E.“ ir „Master Z.E.“ „Kangoo Z.E.“ išsiskiria svarbiomis naujienomis: nauja akumuliatorių baterija, nauju varikliu, naujomis, pažangiomis jungliosiomis paslaugomis ir oro kondicionavimo sistemoje panaudotu šilumos siurbliu. Automobilis komplektuojamas su naująja „Z.E.33“ akumuliatorių baterija (33 kWh), taip pat su nauju motoru. Šis agregatas sukurtas, pasinaudojant ZOE R75/90 motoru, yra šimtaprocentinis „Renault“ kūrinys, pasiekiantis 60 AG pajėgumą. Jis gaminamas Prancūzijoje, Kleone esančioje gamykloje. Matuojant pagal NEDC metodiką, naujasis „Kangoo Z.E.“ dabar viena įkrova nuvažiuoja 270 km, kai iki šiol galėjo nuvažiuoti 170 km. Realiomis sąlygomis, važiuojant pristatymo ciklu, elektromobilis su viena akumuliatoriaus įkrova galėtų nuvažiuoti maždaug 200 km atstumą. Gamintojai pažymi, kad naujojo „Kangoo Z.E.“ be sustojimo įveikiamas maksimalus atstumas pranoksta bet kurio elektra varomo lengvojo komercinio automobilio galimybes. Naujos kartos, 7 kW kintamosios srovės, įkroviklis sutrumpina naujojo „Kangoo Z.E.“ akumuliatorių įkrovimo laiką. Naudojantis 7 kW galios „WallBox“ įkrovikliu, akumuliatorius visiškai įkraunamas maždaug per 6 valandas. Su šiuo, galingesniu įkrovikliu, naujasis „Kangoo Z.E.“ po vos vieną valandą trukusio įkrovimo gali nuvažiuoti 35 kilometrus (esant vidutinio klimato sąlygoms). Naujasis „Kangoo Z.E.“ lengvųjų komercinių elektromobilių pasaulyje pateikia tikrą naujieną: su oro kondicionavimo sistema sujungtą šilumos siurblį, šalto klimato sąlygomis leidžiantį efektyviai taupyti energiją. Naujasis „Kangoo Z.E.“ gaminamas Prancūzijoje ir Europoje bus parduodamas 2017 metų viduryje. „Renault Master Z.E.“ sunkaus furgono krovos charakteristikos, viena įkrova įveikiamas atstumas ir akumuliatorių įkrovimo laikas yra suderinti miestuose ir miestų apylinkėse veiklą vykdančio verslo poreikiams. „Master Z.E.“ yra komplektuojamas su „Z.E. 33“ akumuliatorių baterija (33 kWh) ir pažangiomis efektyvumo charakteristikomis pasižyminčiu R75 motoru. Iš ZOE perimta agregato galia siekia 57 kW/76 AG, o viena įkrova įveikiamas atstumas pagal NEDC siekia 200 kilometrų. „Master Z.E.“ akumuliatorių įkrovimas trunka mažiau nei vieną naktį: naudojantis 7 kW pajėgumo „WallBox“ įkrovikliu, akumuliatoriai visiškai įkraunami per šešias valandas. Europos rinkoje „Master Z.E.“ pasirodys 2017 metų pabaigoje.