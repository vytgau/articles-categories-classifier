Kaip rašoma pranešime žiniasklaidai, hibridiniai automobiliai – vieni iš tų, kuriuos verta turėti omenyje. Įvairūs tyrimai rodo, kad šie automobiliai turi gerokai daugiau privalumų nei vien tik ekologiškumas ir ekonomiškumas. Jų tylus veikimas gali turėti teigiamos įtakos klausai ar net virškinimui. Saugo klausą Mūsų ausys gali „ištverti“ tam tikrą garso kiekį per dieną. Paprastai tai siekia apie 85 decibelus per 8 valandas. Didesnis triukšmo kiekis pradeda žaloti klausą. Vidutiniame automobilyje triukšmo lygis siekia apie 70 decibelų. Jį kelia variklis, oro kondicionierius, vėjas, padangų garsas, vibracija. Klausant muzikos, triukšmas dar labiau padidėja ir gali pasiekti net 90 decibelų. Specialistai pabrėžia, kad ilga kelionė tokiomis sąlygomis gali turėti negrįžtamų pasekmių klausai. Automobiliai su hibridiniais varikliais išsiskiria ypatingai tyliu veikimu ir jau ne vienerius metus patenka į tyliausių automobilių sąrašus. Tai reiškia, kad vairuojant hibridinį automobilį saugomos ir vairuotojų bei keleivių, ir praeivių ausys. Išlaiko vertę Įvairių duomenų analizė rodo, jog hibridiniai automobiliai pasižymi aukšta perpardavimo verte, o jų nusidėvėjimas yra labai mažas. Pavyzdžiui, kaip teigia „Mototoja“ „Toyota“ pardavimų vadovas Gediminas Jekenta, hibridinio „Toyota Prius“ ar „Toyota RAV4“ vairuotojai po penkerių metų pardavę savo automobilį gali tikėtis atgauti 40 proc. jo vertės. Tai gerokai daugiau, nei pavyktų gauti pardavus dyzelinu varomą automobilį. Pagrindinis tokios tendencijos faktorius – auganti hibridinių automobilių paklausa. Mažina stresą Vairuotojai automobilyje kasdien praleidžia daug laiko ir net nepagalvoja apie tai, kokią įtaką tai daro jų sveikatai. Tyrimais įrodyta, kad supantis triukšmas kelia stresą. Jis taip pat daro įtaką ir kraujotakai bei virškinimui. Todėl galima teigti, kad pasirinkus tylesnį automobilį, pavyzdžiui, hibridą ar varomą elektra, galima sumažinti patiriamą stresą ir apsaugoti organizmą nuo triukšmo sukeliamų sveikatos sutrikimų. „Kelionės dažnam vairuotojui tampa tokia įprasta rutina, kad jie net nebepastebi, kiek daug triukšmo juos supa automobilyje. Dažnas net nesusimąsto, kad gali būti kitaip. Kol nepersėda į hibridą. Ne kartą esame girdėję iš hibridus pradėjusių vairuoti žmonių, jog pajutus tokį komfortą paprasčiausiai nebesinori vėl sėsti prie tradicinio automobilio vairo“, – sako G. Jekenta. Tausoja aplinką Nors renkantis automobilį dažniausiai galvojama apie jo technines savybes bei kainą, vis dažniau įvertinami ir taršos rodikliai. Vairuotojai tampa vis sąmoningesni ir dėmesingesni aplinkai, o rinkdamiesi automobilį atkreipia dėmesį į tai, kokią įtaką aplinkai šis turės. Būtent todėl hibridiniai automobiliai vis dažniau ir patenka į sąmoningų pirkėjų akiratį. Aplinkos taršos svarbą rodo ir tai, kad didieji pasaulio miestai skiria ypatingą dėmesį šiai problemai. Paryžius, Meksikas, Madridas ir Atėnai nusprendė, kad dyzelinu varomi automobiliai 2025 m. jų megapoliuose nebevažinės. Miestų merai patikino skatinsią elektrinių, hibridinių ir vandenilinių transporto priemonių naudojimą. „Visa automobilių pramonė pamažu atsisako tradicinių vidaus degimo variklių ir aktyviai ieško jiems alternatyvų. Klimato kaita yra labai reali problema, kurią išspręsti galima tik išdrįsus pakeisti savo įpročius ir būnant atsakingesniais. Hibridai yra vienas iš žingsnių šio tikslo link“, – įsitikinęs G. Jekenta. Sėdint už hibridinio automobilio vairo galima ne tik mėgautis tyliu jo veikimu bei nauda aplinkai, bet ir sutaupyti pinigų. Šių automobilių ekonomiškumą ypač lengva pajusti tiems, kurie didžiąją laiko dalį praleidžia vairuodami mieste.