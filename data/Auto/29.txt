Maria Šarapova prieš įnirtingas kovas Štutgarto kortuose sekmadienį, balandžio 21 dieną, Vokietijos „Weissbach“ lenktynių trasoje išbandė naują „Porsche“. Penkiskart didžiojo kirčio čempionė, kuri tik praeitais metais po 15 mėnesių dėl dopingo jai skirtos diskvalifikacijos paėmė į rankas teniso raketę, bandyme dalyvavo kartu su buvusiu Australijos F1 lenktynininku Marku Webberiu. Jis tenisininkei patarė, kaip geriausiai orientuotis sudėtingoje trasoje ir suvaldyti galingą „Porsche GT2RS“. Iš pradžių 31 metų M. Šarapova automobilį išbandė dviese su M. Webberiu, tačiau netrukus buvęs „Red Bull“ komandos lenktynininkas prie vairo liko vienas.