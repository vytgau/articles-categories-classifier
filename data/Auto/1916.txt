„Harley-Davidson“ savo duris atvers penktadienį ir šeštadienį, taigi visi susidomėję turės puikią progą pirmieji susipažinti su unikalia ir stipriai pasikeitusia „Softail“ serijos modelių gama. Salone visų lauks apnuogintas „Street Bob“, įspūdingai atrodantis „Fat Bob“ ir raumeningas „BreakOut“. Taip pat bus galima išbandyti ikoniškąjį „RoadKing Special“ su pernai pristatytu „Milwaukee-Eight“ varikliu. Be jokios abejonės lauks ir kitos motociklų gamintojo 2018 metų naujienos. Bandomajam važiavimui reikės tik dviejų dalykų: motociklininko vairavimo pažymėjimo ir asmens tapatybės dokumento. Svarbu – registracija bandomiesiems važiavimams yra išankstinė, tad detalesnės informacijos siūloma teirautis pardavimo atstovybėje.