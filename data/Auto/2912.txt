Apie 30 jaunų japonų inžinierių iš pradedančiosios įmonės „Cartivator“ kuria skraidantį automobilį. Projektas, kurį remia koncernas „Toyota“, vadinasi „SkyDrive“, jis pradėtas vykdyti 2014 metais. Planuojama, kad pirmasis skrydis su žmogumi automobilio viduje įvyks 2018 m. pabaigoje. Dabartinis modelis sugeba atsiplėšti nuo žemės ir kelias sekundes išsilaikyti ore. „Cartivator“ vadovas Tsubasa Nakamura sako, kad nauja transporto priemonė visų pirma skirta tankiai apstatytiems miestams.