Atsakymus į tam tikrus klausimus galima rasti tik eksperimentuojant. Aišku, persistengti nereikia. Pavyzdžiui, bandant išsiaiškinti, kas nutiks, jie iš automobilio dings nuotolinis raktas, nebūtina sviesti jo, kur papuola. Juk galima iš lėto važiuojant perduoti jį pakelėje stovinčiam bičiuliui. Pradėkime, kad ir keista, nuo išvadų. Pirmiausia pavyko išsiaiškinti, kad išmanusis nuotolinis automobilio raktas, pasirodo, anaiptol ne toks jau išmanus. Tiesą sakant, jis gali net palengvinti automobilio vagystę. Signalo stiprintuvą turintis vagis prabangų jūsų automobilį gali atrakinti iš tikrai padoraus atstumo. Kadangi užvedus automobilį sistema dažniausiai nepatikrina, ar salone yra nuotolinis raktas, pavogtu automobiliu galima važiuoti tol, kol neišjungiamas variklis. Beje, „Lexus“ automobilių sistema, atrodo, ir važiuojant pastoviai tikrina, ar raktas yra vietoje. Peržiūrėjus vieno žingeidaus vairuotojo paskelbtą vaizdo įrašą, paaiškėja ir dar šis tas naujo. Pasirodo, jei mygtuką spėsite paspausti nepraėjus 15–20 sekundžių nuo įspėjimo apie trūkstamą raktą pasirodymo, automobilį be jokio vargo užvesite. O jei raktą išmesite iš užvesto, bet dar iš vietos nepajudėjusio automobilio, užsidegs įspėjimas. Deja, ši funkcija veikia ne visuose modeliuose. Daugiau apie žingeidumo eksperimentą žiūrėkite vaizdo medžiagoje.