Pristatydamas naujas padangas, koncerno eksporto pardavimų ir rinkodaros vadovas Baltijos šalims Arūnas Kiaušas sakė, kad šią vasarą gamintojas pasitinka su itin pažangiu modeliu, kuris sujungia aukštos klasės sedanams skirtų produktų komfortiškumo ir sportiškumo savybes. Šios padangos yra rekomenduojamos tiems vairuotojams, kurie be kitų savybių vertina ir sportišką automobilio vairavimą. Pranešime pažymima, jog kuriant šį modelį ir siekiant užtikrinti ne tik ypatingai subalansuotas važiavimo savybes, bet ir sportišką automobilio valdymą, gaminio konstrukcijoje buvo panaudotos naujausios „Continental“ inžinierių sukurtos technologijos ir pritaikyti itin galingiems automobiliams skirtų „SportContact 6“ padangų sprendimai. Naujosios „PremiumContact 6“ padangos palaipsniui pakeis du populiarius ir daug aukščiausių įvertinimų pelniusių „ContiSportContact 5“ ir „ContiPremiumContact 5“ padangų modelius ir papildys itin sportiškų „SportContact 6“ bei taupiųjų „ContiEcoContact 5“ vasarinių padangų gamą.  Specialiai šioms padangoms „Continental“ inžinieriai sukūrė naują gumos mišinį ir pritaikė naujovišką padangos konstrukciją su sportiškų „SportContact 6“ elementais, derinamais su komfortišką važiavimą užtikrinančiu protektoriaus raštu. Šie sprendimai lėmė, kad naujoji padanga, palyginti su pirmtakėmis, pasižymi iki 15 procentų geresnėmis valdymo savybėmis, mažesniu pasipriešinimu riedėjimui, didesniu atsparumu dilimui ir komfortu. „PremiumContact 6“ padangos skirtos itin plačiai, nuo vidutinės klasės iki SUV automobilių gamai, yra gaminamos 70 skirtingų dydžių ir tinka nuo 16 iki 21 colio skersmens ratlankiams. Tik pasirodžiusios rinkoje, naujosios „PremiumContact 6“ padangos didžiajame Vokietijos žurnalo „Auto Bild“ 2017 metų vasarinių padangų teste, kur buvo bandomi net 52 skirtingų gamintojų iš Europos, JAV ir Azijos 225/50 R 17 dydžio gaminiai, užkopė ant aukščiausiojo įvertinimo laiptelio. Padangas bandę specialistai jas išskyrė dėl geriausių važiavimo savybių ant šlapios ir sausos dangos, ypatingai sportiško ir tikslaus valdymo ir itin trumpo stabdymo kelio. Be to, buvo pažymėtas ir padangų atsparumas dilimui, todėl „PremiumContact 6“ ne tik tapo absoliučiomis palyginamojo testo nugalėtojomis, bet ir buvo papildomai įvertintos „Eco-Champion“ nominacija, skiriama padangoms, turinčioms mažiausią degalus taupantį pasipriešinimą riedėjimui ir didelį atsparumą dilimui.