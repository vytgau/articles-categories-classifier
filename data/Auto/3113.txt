Keturi penktadaliai šių ankstyvų mirčių buvo susijusios su azoto monoksido tarša trijuose regionuose – Europos Sąjungos šalyse, Kinijoje ir Indijoje, teigiama išvadose, paskelbtose žurnale „Nature“. Azoto monoksidas – nuodingos dujos, kurios prisideda prie lietaus vandens rūgštėjimo, o kartu su amoniaku formuoja daleles, kurios įsiskverbia giliai į plaučius ir sukelia vėžį, kvėpavimo takų ligas bei ankstyvą mirtį. Iki šiol apytikrius duomenis, susijusius su mirtimis dėl azoto monoksido taršos, skelbė automobilių gamintojai. Tačiau po 2015 metais kilusio skandalo, susijusio su Vokietijos automobilių gamintojo „Volkswagen“ oro taršos duomenų klastojimu, tapo aišku, kad tokie duomenys yra nepatiki ir gerokai sumažinti. Naujausio tyrimo metu analizuoti duomenys iš vienuolikos didžiųjų automobilių rinkų, įskaitant Australiją, Braziliją, Kanadą, Japoniją, Meksiką, Rusiją, Pietų Korėją ir Jungtines Valstijas. Jo išvadose teigiama, kad dyzeliu varomos transporto priemonės realiomis vairavimo sąlygomis į aplinką išmeta mažiausiai 50 proc. daugiau azoto monoksido, nei teigia gamintojai. Tai reiškia, kad dėl tokio „perteklinio“ išmetimo 2015 metais per anksti mirė 38 tūkst. žmonių iš 107 tūkst. kurių gyvenimą patrumpino automobilių išmetamos dujos. „Perteklinio dyzelinių transporto priemonių išmetamų azoto monoksido išmetimo pasekmės visuomenės sveikatai yra šokiruojančios“, – tyrimo išvadas pakomentavo Vašingtone įsikūrusios grupės „Environment Health Analytics“ vena iš įkūrėjų ir pagrindinė tyrimo autorė Susan Anenberg. Didžiausi kaltininkai – sunkvežimiai ir autobusai Tyrimo išvados rodo, kad daugiausia pasaulyje azoto monoksido dujų į aplinką išmeta sunkvežimiai ir autobusai – daugiau nei tris ketvirtadalius viso kiekio. O 90 proc. taršos tenka penkiems regionams – Brazilijai, Kinijai, Europos Sąjungai, Indijai ir Jungtinėms Valstijoms. Kalbant apie lengvas transporto priemones – nedidelius sunkvežimius, furgonus ir lengvuosius automobilius, beveik 70 proc. pasaulio taršos lygio teko Europos Sąjungai. Prognozuojama, kad iki 2040 metų dyzelinių transporto priemonių išmetamas azoto monoksidas sukels daugiau nei 183 tūkst. ankstyvų mirčių.