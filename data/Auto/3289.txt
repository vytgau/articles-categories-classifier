Norėdama paminėti reikšmingą įvykį, japonų kompanija išsiuntė milijonąją „MX-5“ į metų trukmės kelionę aplink pasaulį. 2016 m. balandį pagaminta milijonoji „MX-5“ grįžo su 10 tūkst. parašų ant mašinos, per tą laiką dalyvavo 35-iose parodose. „Šitiek parašų iš viso pasaulio rodo, kad įvairių šalių, kultūrų ir kartų atstovams „Mazda MX-5“ patinka daugiau nei ketvirtį amžiaus“, – sakė ketvirtos kartos „MX-5“ vyriausiasis dizaineris Masashi Nakayama. „Liksime amžinai dėkingi gerbėjams, toliau tobulinsime šį automobilį, kuris simbolizuoja „Mazdos“ siekį padaryti vairavimą malonų, na o mes lauksime kito reikšmingo įvykio – 2 milijonų automobilių gamybos“, – sakė jis. Taigi „MX-5“ dar ilgai džiugins šio modelio gerbėjus.