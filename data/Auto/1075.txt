Nugalėjo rusas Vladimiras Vasiljevas („Mini“). Jis 91,58 km greičio ruožą įveikė per 57 min. 22 sek. Antrąją vietą užėmė prancūzas Pascalis Thomasse („Optimus MD“, +3 min. 6 sek.), trečiąją – „Iveco“ sunkvežimį vairuojantį garsus olandas Gerardas De Rooijus (+5.25). Lietuvos atstovai su „Rallyraid UK“ automobiliu nugalėtojams pralaimėjo 38 min. 6 sek. Motociklų lenktynėse nugalėjo italas Paolo Ceci (KTM) – 1 val. 14 min. 7 sek. 2 min. 19 sek. jam pralaimėjo nugalėtojo titulą ginantis norvegas Palas Andersas Ullevalseteris (KTM). Antrajame etape trečiadienį lenktynininkams teks įveikti 443 km greičio ruožą. „Africa Eco Race“ lenktynėse, kurias sudaro 12 etapų, startavo 35 motociklininkai ir 56 automobiliai bei sunkvežimiai. Dalyviai iki sausio 14 dienos nuvažiuos per 6000 km Maroke, Mauritanijoje ir Senegale.