Kaip pranešė naujienų agentūra „Nikkei Asian Review“, „Uber“ nori diegti savo autonominio vairavimo technologijas į „Toyota“ gaminamus mikroautobusus. Pasak „Nikkei“, „Toyota“ viceprezidentas anksčiau šią savaitę Pitsburge susitiko su „Uber“ dirbtinio intelekto technologijų tobulinimo vadovu Gillu Prattu bei bendrovės generaliniu direktoriumi Danu Khosrowshahiu. „Uber“ sistema apdoroja duomenis iš kamerų, sensorių bei lidarų - technologijos, kuri matuoja distanciją naudodama lazerio impulsus, teigia kompanijos pažengusių technologijų grupės vadovas Ericas Meyhoferis. Nors „Toyota“ patys tobulina autonominio vairavimo technologijas, automobilių gamintojas planuoja naudoti ir kitų kompanijų sukurtas sistemas.