Kokius gedimus ir problemas padeda išspręsti šie meistrai? Iš kokių kuriozinių situacijų jiems tenka gelbėti nelaimėlius vairuotojus? Ar pamenate situaciją, kai kelyje staiga sugedo automobilis arba, važiuodami neasfaltuota danga, įstrigote ir sugadinote ratą? Tokių nutikimų dažnam vairuotojui pasitaiko bent kartą gyvenime. Tada esame įpratę skambinti šeimos nariams, draugams ir laukti, kol jie atskubės padėti. Tačiau kartais lyg tyčia pagelbėti negali nė vienas, o ir atvykę padėti neįstengia. Daug tokių istorijų girdėję specialistai primena, kad teikiama pagalbos kelyje paslauga – tinkamos kvalifikacijos meistrai, tarsi greitojo reagavimo būrys, pataiso gedimą ir ištempia iš pelkės ar pusnies. Deja, vairuotojai į tokį operatyvumą vis dar žvelgia įtariai. Mano, kad brangu arba naudotis šia galimybe bijo. Žinovai sako, kad padėti techninės pagalbos ekipažas gali labai įvairiose situacijose, pataisyti vieną ar kitą gedimą mokės čia pat. Automobilio gabenti į autoservisą tikrai nereikės. Automobilių meistrai įsitikinę, kad tokios bėdos dažniausia ištinka skubančius, aktyviai gyvenančius vairuotojus, kurie neturi laiko atidžiai prižiūrėti savo transporto priemonę. Ekspertai dažniausia besikartojančius, vadinamuosius „ekstra atvejus“ skirsto ir pagal metų laikus. Žiemą ir vasarą pagalbos šaukiamasi patekus į skirtingas situacijas. Kasdien į nemalonias situacijas patekusių vairuotojų skambučių sulaukiantys specialistai prisimena ir pačius netikėčiausius atvejus, kai ištraukti automobilį teko iš sunkiai privažiuojamų vietovių ar kai suteikus pagalbą vėl teko grįžti vos po kelių minučių. Plačiau apie tai – laidos reportaže nuo 12 min. 9 sek. 