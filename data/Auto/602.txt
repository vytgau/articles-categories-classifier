„Europai reikia ne mažiau 10-ies tokių akumuliatorių gamyklų. Jų rinka bus įspūdingų apimčių, prilygstanti Danijos ekonomikai, rentabilumas neabejotinas. Svarbu, kad Europa būtų šios rinkos žaidėja“, – pabrėžė jis. Tokius pareiškimus ES energetikos komisaras dėstė Briuselyje vykusiame akumuliatorių elektromobiliams kūrimo ir gamybos konsorciumo formuotojų susitikime, kuriame dalyvavo daugiau kaip 40 automobilių ir chemijos pramonės gigantų atstovų. Pernai lapkritį paaiškėjo ES planai „Airbus“ pavyzdžiu sukurti „akumuliatorių aljansą“ elektromobilių erai, kad galėtų atlaikyti stiprią Azijos ir JAV gamintojų konkurencija.