Ne visose ankstesnėse automobilių laidose buvo GTi versija, tad kalbėta, kad Prancūzijos automobilių gamintoja jau prarado įgūdžius, kad galėtų grįžti prie šios versijos, bet „Peugeot“ nepabūgo iššūkių ir išleido „208 GTi“. Šis automobilis sulaukė prieštaringų vertinimų, ir nors netapo segmento perkiamiausiu, bet suteikė „Peugeot“ akstiną tęsti pradėtą darbą ir viltį, kad kita laida bus dar geresnė. Prieštaringiausiai buvo vertinamas mažytis automobilio vairas – bendrovė nusprendė tokiu būdu pagerinti valdymo skydelio matomumą, kad jis matytųsi ne pro vairą, o virš jo. Drąsiai keisdama automobilio salono interjerą, prancūzų automobilių gamintoja siekia vėl tapti pastebima rinkoje. Nors kai kurios jos pastangos gali atrodyti kaip bandymas iš naujo išrasti dviratį, bet jai bent jau pavyko išsiskirti iš kitų gamintojų. „Ford Fiesta ST200“ yra tarsi senas jau atsibodęs daiktas, kuriuo norisi atsikratyti, bet jis per geras, kad be jo apsieitum. Automobilio interjeras jau šiek tiek juokingas, eksterjeras taip pat nėra įspūdingas, užtat jo valdymas vis dar yra tobulas lyg svajonė. Tai tiesiog vienas iš smagiausių automobilių, kurį galima įsigyti už ganėtinai nedidelę pinigų sumą, jei tik jūsų neatbaido faktas, kad jausmas jame tarsi sename automobilyje. Tad šių dviejų automobilių kova yra tarsi naujo ir seno konfrontacija, nors „208 GTi“ tai pat nėra visai naujas. Norite statyti už vieną iš jų? Nesivarginkite, nes rezultatui šiame klipe didelės įtakos turi tai, kaip vairuotojas perjungia pavaras – ypač pirmasis – bet jame akivaizdžiai matyti, kad šie automobiliai sugeba pasiekti 200 km/val. ir net didesnį greitį. Tad dviejų pašėlusių mažiukų peštynes paliekame automobilių mėgėjų įvertinimui.