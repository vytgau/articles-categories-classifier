„Pagal dabartines darbo apsukas sutvarkome apie 20 tūkst. automobilių per savaitę“, – pirmadienį Didžiosios Britanijos parlamento transporto komiteto nariams tikino P. Wallisas. Vadovas taip pat teigė, kad dėl emisijų skandalo Didžiojoje Britanijoje darbuotojų atleidinėti nereikėjo. Atvirkščiai, „Volkswagen“ siekia į savo gretas pakviesti dar daugiau žmonių, kurie padėtų tvarkyti likusius automobilius. Didelė dalis emisijų skandalo paveiktų „Volkswagen“ savininkų pyksta dėl to, kad, skirtingai nei amerikiečiai, negaus kompensacijų už jiems padarytą žalą. Tačiau P. Wallisas pareiškė, kad kompensacijai „nėra jokio teisinio pagrindo“ ir kad situacijos Didžiojoje Britanijoje ir JAV yra nelygintinos. Skandalas į viešumą iškilo 2015 m., kai paaiškėjo, kad kompanija į savo dyzelinius automobilius diegė programinę įrangą, skirtą apeiti emisijų testus.