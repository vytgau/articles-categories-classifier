Kaip rašoma pranešime žiniasklaidai, šonaslydžio varžyboms naudojama trasos (joje taip pat vyksta ir „Formulės-1“, DTM, „Moto GP“ lenktynės) konfigūracija besitesianti nuo „Dunlop-Kehre“ iki „Michael Schumacher S“ posūkių reikalauja galingo automobilio. Važiuodami į kalną prieš pirmą posūkį „drifto“ bolidai pasiekia 173 km/val. greitį. Gegužės 12 dieną, penktadienį, vykusiose treniruotėse netrūko veiksmo. Vairuotojai dažnai klydo, o tiksliau važiavo du „Team Drift Brothers“ komandos atstovai, vairuojantys BMW ir „Nissan“ automobilius. Šeštadienį vykusioje kvalifikacijoje nugalėjo Krzysztofas Romanovskis, surinkęs 90 taškų ir aplenkęs Pawelą Borkovskį bei Eliasą Hountondiją. Iš lietuvių geriausiai sekėsi K. Kelpšai užėmusiam aukštą septintąją vietą. B. Čirba su 66 taškais liko 21-as, o kvalifikaciniuose važiavimuose abu kartus klydęs A. Vasiliauskas surinko 0 taškų ir į Top32 važiavimus nepateko. Top32 važiavimuos gerai pasirodė B. Čirba ir K. Kelpša. Benediktas nugalėjo Jerzy Teclawą, o Kęstutis – Thomasą Grosse. Top16 etape B. Čirba susitiko su bene techniškiausiai iš visų sportininkų važiavusiu Johannesu Hountondiju. Pirmame važiavime lietuvis padarė klaidą, o antrame tik nežymiai buvo pranešesnis už savo varžovą ir pasitraukė iš kovos. Tuo tarpu K. Kelpšai sekėsi kur kas geriau ir klaipėdietis sėkmingai įveikė Top16 bei Top8 etapus, tik pusfinalyje nusleidęs nugalėtoju tapusiam Lenkijos šonaslydžio žvaigždei Pawelui Trelai ir dėl trečiosios vietos kovojo su kvalifikacijos nugalėjoju K.Romanowskiu. Deja, važiavimų metu sugedo „BMW E36“ reduktorius ir lietuvis iš kovos turėjo pasitraukti dėl techninio gedimo. Etapo nugalėtoju tapo P. Trela, o antra vieta atiteko B. Čirbą eliminavusiam J. Hountondijui.  Trečiasis „Drift Master GP“ etapas vyks birželio 9-10 dienomis Plocko trasoje, Lenkijoje.  Apie čempionatą „Drift Masters GP“ yra sparčiausiai augantis „drifto“ čempionatas Europoje, kuriame dalyvauja virš 50 sportininkų iš Airijos, Anglijos, Vokietijos, Italijos, Norvegijos, Lenkijos, Ukrainos, Slovakijos, Vengrijos, Lietuvos, Latvijos, Estijos, Suomijos, Rusijos bei kitų Europos valstybių. Iš viso 2017-aisiais vyks šeši etapai Vokietijoje, Lenkijoje ir Latvijoje, kurių metu dalyviai išsidalins daugiau nei 240 tūkst. eurų piniginį prizą. Pirmasis čempionato etapas vyko balandžio 21-22 dienomis Poznanėje (Lenkije). Antrasis etapas gegužės 12-13 vyko Nurburgringo trasoje Vokietijoje, trečiasis vyks birželio 9-10 Plocke (Lenkija), ketvirtasis – liepos 7-8 Torunėje (Lenkija), penktasis – liepos 28-29 Rygoje, šeštasis – rugpjūčio 25-26 Hockenheimo trasoje (Vokietija).