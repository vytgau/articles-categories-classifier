Skelbiama, kad tūkstančio kilometrų ribą įveikė komanda iš oficialaus „Tesla“ vairuotojų klubo Italijoje „Tesla Owners Italy“, o eksperimente dalyvavusiam automobiliui buvo sumontuotos menko pasipriešinimo riedėjimui padangos. Skelbiama, kad automobilis iš viso be pertraukos važiavo 29 valandas, o vidutinis greitis siekė 40 kilometrų per valandą. Nieko keisto, jog kelionės metu buvo išjungta oro kondicionavimo sistema, o didžiąją eksperimento dalį veikė „Autopilot“ režimas. Kaip skelbia JAV Aplinkosaugos agentūra (EPA), oficiali įkrauto „Model S 100D“ rida siekia 539,1 kilometrą, ir yra skaičius, kurio turėtų tikėtis tokio automobilio savininkai. Nepaisant to, tūkstančio kilometrų rida (nors ir nedideliu greičiu) – puikus vilčių suteikiantis pasiekimas.