Kaip rašoma engadget.com, naują funkciją bus ypač paprasta naudoti. Pasistatę automobilį turėsite paprasčiausiai įjungti programėlę ir paliesti vietą žymintį mėlyną tašką. Naudodami šią priemonę galėsite įvesti pastabų (pavyzdžiui, priminimų, praversiančių, jei automobilį ketinate palikti ilgesniam laikui) ir net padaryti nuotraukų, leisiančių lengviau prisiminti, kuris būtent iš penkių mėlynų „Toyota“ priklauso jums. Galėsite naudotis ir laikmačiu, pranešančiu, kada baigiasi automobilio stovėjimo laikas. Visa informacija gali būti pateikiama kaip pranešimai arba įspėjimai. Deja, svetainėje „Android Police“ nurodoma, kad šią priemonę vienu metu galima susieti tik su vienu automobiliu. Gal labai daug problemų toks apribojimas ir nesukelia, tačiau reikia atminti, kad fiksuoti ir namie palikto, ir kitame mieste išsinuomoto automobilio buvimo vietų negalėsite. Svetainėje „Android Police“ taip pat primenama, kad „Android Auto“ naudotojai turės galimybę planuoti atvykimo laiką, be to, žemėlapių programėlėje bus teikiama ir orų prognozė.