Varžėsi rungtyse Dieninėje šventės dalyje pasirodė vadinamojo „Stunt riding“ važiavimo meistrai, jo metu motociklu važiuojama ant vieno rato ir demostruojami įvairūs triukai. Kitas reginys – padangų deginimo varžybos. Dalyviai turėjo ne prasukinėti ratus tiesiog sukeldami kalnus dūmų, bet prasukdami ratus dar ir nupiešti ant asfalto kokį nors piešinį, tarkim, tikslų apskritimą ar kt. Šiuos pasirodymus papildė ir figūrinio važiavimo varžybos, kuriose motociklu važiuojama siekiant aplenkti įvairias kliūtis. Šįkart įvesta naujovė – varžytis reikėjo vežant ant motociklo keleivį. Siekia tapti geriausias Prekybos miestelio aikštelėje sudėtingus akrobatinius triukus demonstravęs sportininkas Irmantas Jasevičius iš Alytaus (23 m.) pasakojo su motociklu nesiskiriantis jau 7 metus. „Viskas prasidėjo nuo siekio pavažiuoti kuo ilgiau ant galinio rato su dviračiu. Užsibrėžiau tikslą užsidirbti pinigų motociklui ir pats pabandyti atlikti sudėtingus triukus. Vėliau internete pamačiau kaip su motociklais kiti važinėja, lygiavausi į prancūzą Romain Jeandrot, beje, užpernai varžybose jį aplenkiau. Sekasi gerai. Su tuo pačiu motociklu „Kawasaki“, vadinamąja „nindze“, jau penkerius metus važinėju, variklis trečias, tačiau dirba gerai. Repetuoju uždaroje aikštelėje. Mano tikslas – tapti geriausiu pasaulyje motoakrobatu“, – sakė I. Jasevičius.  Sportininkas Š. Europos čempionate užėmė ketvirtą vietą, turi kitų pasiekimų bei užsibrėžęs aukščiausių tikslų motoakrobatikos sporte. Akcentuoja saugumą kelyje Vienas iš šventės organizatorių Ernestas Beliavičius pažymėjo, kad baikerių naktys vyksta jau dešimtmetį be pertraukų ir lankytojų skaičius čia vis auga. Vakarinėje dalyje susirenka apie tūkstantis motociklų, iš viso apie 1,5 tūkst. žmonių. „Kaunas išskirtinis miestas, čia mėgsta baikerius, ne veltui ir didžiausios motociklininkų šventės vyksta būtent Kaune. Džiaugiamės, kad suburiame bendruomenę, atvyksta net svečių iš Skandinavijos, Irano, Irako ir kt. Šventėse viešai supažindiname žmones, parodome, kad nesame chuliganai, esame tvarkingi, beveik visi priklausome baikerių klubams, o juose labai griežtos taisyklės, kartais net griežtesnės, nei KET. „Baikerių naktyse“ per dešimtmetį nesu girdėjęs apie muštynes, eismo įvykius, skatiname elgtis kelyje saugiai ir atsakingai. Be to, motociklą ne kiekvienas gali nusipirkti, jis kainuoja daugiau, nei automobilis, tad jį įsigyja jau brandesnio mąstymo asmenys“, – sakė E. Beliavičius. Daugiau skaitykite čia.