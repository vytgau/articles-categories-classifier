Statinė iškrova ant automobilių kaupiasi judant per atmosferoje tvyrančias daleles. Metalinis kėbulas įgyja neigiamą krūvį, o žmogaus kūnas pasižymi teigiamu krūviu. Todėl vos jūsų rankai priartėjus prie kėbulo šie krūviai išsilygina. Statinę iškrovą galima ne tik pajusti, bet ir išgirsti, o esant tinkamoms sąlygoms – ir pamatyti. Dėl šios priežasties lėktuvai turi statinio krūvio iškroviklius, nes kitaip elektronai lėktuvo paviršių paliktų per kitus aštrius fiuzeliažo kampus, taip trukdydami radijo ryšiui ar navigacijai. Taigi, atvažiuojate į degalinę, išlipate ir ketinate piltis degalų. Nors ir esate atsargus ir nieko neišpilate, benzinas vis tiek garuoja iš jūsų bako (ypač, kuomet jį pildote). Ar šios mažytės statinio krūvio žiežirbos pakanka benzino garams įžiebti? Ir taip, ir ne. Statinis krūvis, kurį jūs atsivešite, būt iškrautas dar iki atidarant degalų baką. Jūs tai padarysite išlipdami, atidarydami degalų baką arba įdėdami degalų pistoletą. Tačiau tai nereiškia, kad viskas tuo ir baigsis. Ekspertai nustatė, kad gaisrus gali sukelti ir statinė iškrova, sukelta vairuotojų, kurie pildami degalus trumpam grįžta į savo automobilį. Į sėdynių apmušalus pasitrynę drabužiai gali įgyti statinį krūvį, kuris sukels žiežirbą, kuomet sieksite degalų pistoleto. Jis tuo metu jau bus apsuptas benzino garų, todėl gali kilti gaisras. Ekspertai yra nustatę, kad trumpam į automobilį sugrįžęs vairuotojas gali būti įkrautas net 60 tūkst. voltų. To, žinoma, pakanka benzino garams uždegti. Tokių atvejų yra pasitaikę ne kartą. Todėl reikėtų būti atidiems ir likti prie pistoleto, kol pilami degalai. Įdomu tai, kad kai kurios degalinės draudžia naudotis telefonais, nes, kaip manoma, elektronikos prietaisai gali sukelti gaisrus, jei aplinkoje yra benzino garų. Tačiau ne kartą atlikti eksperimentai parodė, kad telefonai įprastomis sąlygomis benzino uždegti negali. Kita vertus, telefonu naudotis vis tiek nereikėtų dėl kitų priežasčių. Degalinėje nuolat vyksta veiksmas, aplink važinėja automobiliai, vaikšto žmonės. Vien dėl saugumo reikėtų išlikti atidiems.