Kauno „Audi“ centras tapo pirmuoju ir vieninteliu oficialiu „Audi Sport“ atstovu Lietuvoje ir Baltijos šalyse. Tai reiškia, kad čia parduodamų vokiečių gamintojo automobilių asortimentą papildys sportiškieji serijinės gamybos S, RS bei R8 modeliai. „Su „Audi“ koncernu mus sieja abipusis supratimas ir pasitikėjimas, todėl sulaukėme didelio palaikymo savo idėjai Kaune įkurti šiuolaikišką, aukščiausius gamintojo nustatytus standartus atitinkantį automobilių pardavimo ir priežiūros centrą, kuris galėtų patenkinti visus klientų lūkesčius. Iškėlėme sau ambicingą iššūkį pakeisti „išaugtus marškinėlius“ naujais. Išsiplėtėme ir atsinaujinome, nes žvelgdami į ateitį, matome dar labiau augančią paklausą. Juk „Audi“ gamintojo siūlomų automobilių gama netrukus viršys pusšimtį skirtingų modelių, o sportiškuosius jų atstovus pirkėjai galės įsigyti tik Kaune“, – pažymėjo Kauno „Audi“ centro pardavimų vadovas Vytautas Švedas. Vieta išskirtiniams modeliams Naujajame „Audi“ salone lankytojų dėmesį patrauks išskirtiniai S ir RS serijos automobiliai: didelį populiarumą pelnęs „Audi SQ7“ ir flagmanas „Audi R8 V10 plus“ – su 5,2 litro ir 610 arklio galių varikliu, iki 100 km/val. įsibėgėjantis vos per pusketvirtos sekundės. Vietą salone turės ir vadinamasis „auksinis trejetas“: „Audi A6“, „Audi Q5“ bei „Audi Q7“. Būtent šių modelių Kauno „Audi“ centras – „Autojuta“ parduoda daugiausia. Neliks pamiršti ir „Audi Q2“, „Audi Q3“, o taip pat žvitriųjų A1 ar S1 miesto automobilių gerbėjai. Simboliška, kad dvyliktus metus skaičiuojančio įgalioto „Audi“ atstovo Kaune ekspozicijoje nuo šiol tilps dukart daugiau – būtent dvylika pavyzdinių automobilių. O tam, kad automobilio atsiėmimo momentas taptų įsimintinas, „Audi“ centre įrengta moderni atidavimo zona, kurioje ypatingą atmosferą sukuria „Zumtobel“ šviesos įranga, keičianti apšvietimą pagal automobilio spalvą. Žengiant koja kojon su naujausiomis Audi technologijomis, salonas ir servisas taip pat pritaikyti ir elektra varomiems automobiliams.  „Audi“ automobilių pardavimai Kaune nuolat auga atitinkamai plėsdami ir lojalių klientų ratą. „Audi“ prekės ženklo vadovė Lietuvai ir Latvijai Ilzė Grase-Kibilde džiaugiasi, kad naujas patalpų kompleksas Kaune taps Audi ambicingų ateities planų, susijusių su Audi plėtra Lietuvoje, pavyzdžiu. Jo durys bus atviros visiems kokybiškų ir patikimų automobilių mėgėjams: „Galbūt retas ryšis pirkti tokį ekskliuzyvinį modelį kaip „Audi R8 V10 plus“, tačiau esu tikra, kad apžiūrėti ir nusifotografuoti norės bet kuris automobilių mylėtojas. Dabar galime užtikrinti, jog nesvarbu, kuriame pasaulio krašte – Niujorke, Pekine ar Kaune – klientas užsuks į „Audi“ centrą, jis visur atras tą patį unikalų stilių ir jausis lyg namie.“