avarija iškart sukėlė daug kalbų apie griežtesnę neblaivių vairuotojų kontrolę ir alkoblokų įrengimą nuomojamuose automobiliuose. Tačiau garsus lenktynininkas Benediktas Vanagas atkreipė dėmesį ir į kitą problemą, rašo lrytas.lt. Jam užkliuvo ir visiškai sumaitotas pavėžėtojo „Toyota Prius“ automobilis. Net ir stiprių avarijų mieste metu žmonės paprastai atsiperka sužalojimais, tad kodėl šįkart avarija baigėsi merginos mirtimi? B. Vanagas pastebėjo, kad „City Bee“ „Volkswagen Golf“ po smūgio atrodė pažeistas palyginus nestipriai, o avariją sukėlęs vyriškis nė kiek nesusižeidė. Tačiau pavėžėtojo automobilis buvo suknežintas lyg skardinė. Tai B. Vanagui sukėlė įtarimų, kad galbūt anksčiau šis „priusas“ jau buvo patekęs į avariją ir po jos atmestinai suremontuotas. „Aš teigti negaliu, bet iš bendro išsilavinimo matant taip sudaužytą automobilį tikrai padaryčiau ekspertizę“, – sakė pašnekovas. Neatsakingai suremontuotas automobilis su neatkurtomis saugumo zonomis avarijos atveju gali kelti rimtą pavojų sveikatai ar net gyvybei. Šiuo atveju – avarijos kaltininkas girtas - vairuotojas (gim. 1963 m.), kuriam nustatytas 1,51 prom. girtumas. Avarija įvyko Pilaitės pr., kai prie sankryžos su Laisvės pr. automobiliai stovėjo laukiant žalio šviesoforo signalo. Vienoje juostoje stovėjo BMW, kitoje - pavežėjimo įmonės „eTransport“ automobilis „Toyota Prius“. Atlėkęs „CityBee“ automobilis „VW Golf“ trenkėsi į juos abu. BMW nukentėjo mažiau, bet „Toyota“ visiškai sumaitota. Pastarasis automobilis ir „VW Golf“ po susidūrimo atsidūrė Laisvės pr. „Toyota“ keleivė (gim. 1991 m.) žuvo vietoje. Vėliau paaiškėjo, kad avarijos kaltininkas – vienos didžiausių spaustuvių Baltijos šalyse direktoriaus pavaduotojas Raimundas Savukynas. 