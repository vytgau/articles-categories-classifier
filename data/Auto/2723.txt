Vieną tokių atvejų pamatė ir portalo „Kas vyksta Kaune“ skaitytojas. Automagistralėje „Vilnius-Kaunas-Klaipėda“ vaizdo registratoriumi kelionę fiksavęs skaitytojas užfiksavo chuliganišką vairuotojo elgesį. Ties apsisukimu susidarius eilei, „Ford“ markės automobilį vairuojantis asmuo net nesudvejoja – nepaisydamas kelių eismo taisyklių įžūliai „užlenda“ priešais kitus vairuotojus. Tačiau už „Ford“ vairo sėdinčio vyriškio atkaklumas ties tuo nesibaigia – skaitytojas teigia, kad užkišęs savo automobilį vairuotojas atsisuko pamojuoti visiems, laukusiems eilėje. Pagal Lietuvos Respublikos administracinių teisės pažeidimų kodekso 124-2 straipsnį chuliganiškas vairavimas užtraukia baudą vairuotojams nuo 289 iki 579 eurų su teisės vairuoti transporto priemones atėmimu nuo vienerių iki dvejų metų.