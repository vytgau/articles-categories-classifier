Elektrinis „Scirocco“ turės daug bendrų komponentų su būsima visiškai elektrinių VW automobilių I. D. šeima. Tai leis naujajam modeliui išsaugoti kompaktiškas dabartinio automobilio dimensijas ir pasiūlyti gerokai patobulintą vidinę erdvę. Duodamas išskirtinį interviu „Auto Express“, „Volkswagen“ techninės plėtros padalinio vadovas Frankas Welschas sakė, kad už teisę naudoti „Scirocco“ pavadinimą, kuris VW asortimentą papildė 1974 metais, jie privalo neliesti kai kurių naujo automobilio aspektų. „Scirocco“ galime paversti tik sportišku dvejų durų kupė“, – teigė jis. Mes dar nežinome, kaip pagaminsime tokį automobilį, ir galvojame, ar nesukūrus įdomaus koncepto, paremto mūsų elektrine platforma. Tai būtų puikus ir smagus automobilis“, – sakė F. Welschas. „Svarstome galimus variantus naujam mažam kupė, – pridūrė jis. – Dirbame su emocingų automobilių konceptu. „Volkswagen“ visada turėjo ką pasiūlyti emocingų automobilių gerbėjams.“ Pastaraisiais metais VW automobilių asortimente, kurį plėtė virtinė miesto visureigių, „Scirocco“ buvo nustumtas į pakraščius. Iš tikrųjų dabar egzistuojančios šio sportinio automobilio versijos, kuriai sueina jau 10 metų, bus visiškai atsisakyta, ir kol pasirodys elektrinis jo įpėdinis, „Scirocco“ gamybos istorijoje liks tuščias laiko tarpas.