Varžybas sėkmingai pradėjo kvalifikacijos nugalėtojas Marcas Marquezas. Įveikus kelis ratus, ispanas jau turėjo kelių sekundžių persvarą prieš artimiausią varžovą. Bet ketvirtame rate, antrame trasos posūkyje, M. Marquezas krito nuo motociklo ir pasitraukė iš lenktynių. Varžovo nesėkme pasinaudojo M. Vinalesas, kuris startavo iš šeštos pozicijos, bet per pirmuosius tris ratus aplenkė kelis varžovus ir pakilo į antrą vietą. Atsidūręs rikiuotės priekyje ispanas ėmė tolti nuo varžovų. Lyderio pozicijoje sėkmingai išsilaikęs M. Vinalesas finišo liniją kirto pirmas ir iškovojo antrąją pergalę. Dėl antrosios vietos užvirė kova tarp Calo Crutchlow ir Valentino Rossi. Iki finišo likus šešiems ratams, italui pavyko penktame trasos posūkyje aplenkti britą ir iškovoti antrą vietą. Argentinoje vykusiose lenktynėse šį kartą nustebino „Aspar Ducati“ komandos lenktynininkas Alvaro Bautista, kuris sugebėjo iškovoti ketvirtą vietą. Penktoje ir šeštoje vietose varžybas baigė „Tech 3“ ekipos lenktynininkai Johannas Zarco ir Jonas Folgeris, kuris priešpaskutiniame rate aplenkė Danilo Petruccį. Lenktynėse sėkmė visiškai nusisuko nuo „Ducati“ komandos motociklininkų. Po starto pirmame posūkyje nuo motociklo krito į Andrea Iannone atsitrenkęs Jorge Lorenzo. Po kurio laiko iš varžybų pasitraukė ir Andrea Dovizioso, kurį iš trasos išmušė nuo motociklo kritęs Aleixas Espargaro. Vieta, lenktynininkas, komanda, motociklas, laikas: 1. Maverickas Vinalesas „Yamaha“ „Yamaha“ 41:45.060s 2 . Valentino Rossi „Yamaha“ „Yamaha“ +2.915 3. Calas Crutchlow „LCR Honda“ „Honda“ +3.754 4. Alvaro Bautista „Aspar Ducati“ „Ducati“ +6.523 5. Johannas Zarco „Tech3 Yamaha“ „Yamaha“ +15.504 6. Jonas Folgeris „Tech3 Yamaha“ „Yamaha“ +18.241 7. Danilo Petrucci „Pramac Ducati“ „Ducati“ +20.046 8. Scottas Reddingas „Pramac Ducati“ „Ducati“ +25.480 9. Jackas Milleris „MVDS Honda“ „Honda“ +25.665 10. Karelas Abrahamas „Aspar Ducati“ „Ducati“ +26.403 11. Lorisas Bazas „Avintia Ducati“ „Ducati“ +26.952 12. Tito Rabatas „MVDS Honda“ „Honda“ +41.875 13. Hectoras Barbera „Avintia Ducati“ „Ducati“ +42.770 14. Polas Espargaro KTM KTM +43.085 15. Bradley Smithas KTM KTM +43.452 16. Andrea Iannone „Suzuki“ „Suzuki“ +46.219 – Andrea Dovizioso „Ducati“ „Ducati“ – Aleixas Espargaro „Aprilia“ „Aprilia“ – Dani Pedrosa „Honda“ „Honda“ – Samas Lowesas „Aprilia“ „Aprilia“ – Alexas Rinsas „Suzuki“ „Suzuki“ – Marcas Marquezas „Honda“ „Honda“ – Jorge Lorenzo „Ducati“ „Ducati“ Lyderių dešimtukas: (vieta, taškai) 1. Maverickas Vinalesas 50 2. Valentino Rossi 36 3. Andrea Dovizioso 20 4. Scottas Reddingas 17 5. Calas Crutchlow 16 6. Jonasas Folgeris 16 7. Jackas Milleris 15 8. Marcas Marquezas 13 9. Alvaro Bautista 13 10.Dani Pedrosa 11 Daugiau naujienų skaitykite čia.