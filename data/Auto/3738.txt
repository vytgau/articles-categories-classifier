„Kompanijoms reikia daug investicijų, tačiau neaišku, ar visos įmonės turi pakankamai resursų“, – žurnalistams Ženevos parodos metu teigė H. Kruegeris. „Dabar visų laukia iššūkių metas, kadangi didėja kompanijų koncentracija ties elektromobiliais, skaitmeninimas bei bepiločių automobilių gamyba“, – kalbėjo vadovas. „Mūsų kompanija yra pakankamai didelė, kad be kitų pagalbos sugebėtume finansuoti savo investicinius poreikius“, – teigė H. Kruegeris, pridurdamas, kad kai kurioms mažesnėms kompanijoms dėl resursų trūkumo gali tekti ieškoti partnerių. Tačiau, BMW vadovo teigimu, kompanijų sujungimas nėra lengva procedūra. „Sėkmingos kooperacijos esmė – sukurti situaciją, kuri būtų naudinga abiem kompanijoms. Susijungimas turi įvykti per adekvatų laikotarpį. Susitarimas nebus geras, jei viena kompanija iš jo pelnysis jau po dvejų metų, o kita – tik po aštuonerių“, – svarstė jis.