„Toyota“ siekia gaminti ekologiškesnius automobilius, nes Kinijoje, JAV ir kituose regionuose griežtinami reikalavimai dėl aplinkos taršos, taigi automobiliai turės būti ekologiškesni, informuoja europe.autonews.com. „Toyota“ ne tik gerins hibridines sistemas bei dyzelinius variklius, bet ir kurs ilgesnio galiojimo elektrines baterijas automobiliams – anksčiau daug dėmesio skyrusi vandeniliniams varikliams, kompanija keičia savo veiklos strategiją. „Toyota“ pranešė, kad iki 2021 m. dirbančių su hibridinėmis technologijomis darbuotojų padaugės 30 proc. Iki to laikotarpio bus sukurta 19 mažiau aplinką teršiančių galios sistemų, sukurtų ant neseniai pristatytos įprastos gamybos platformos. Iki 2021 m. mažiausiai 60 proc. „Toyota“ automobilių, parduodamų Japonijoje, JAV, Europoje ir Kinijoje, bus su naujais komponentais, kurie mažins anglies dioksido išmetimą 15 proc. ar daugiau, lyginant su 2015 m. parduotų automobilių emisijomis.