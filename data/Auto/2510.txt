Didžiausias augimas užfiksuotas JAV – 5,3 proc., Vakarų Europoje – 2,6 proc. Situacija stabilizavosi Kinijoje (1,7 proc. augimas). Nuo sausio iš viso parduota apie 908 tūkst. 950 vienetų. Vis dėlto tai yra mažiau nei pirmą pusmetį 2016 m., nes buvo kritę pardavimai pirmaisiais metų mėnesiais dėl strateginių pokyčių „Audi“ versle Kinijoje. „Birželio rezultatai rodo teigiamas „Audi“ tendencijas visame pasaulyje. Metų pradžioje turėjome iššūkių, bet situacija stabilizavosi ir antrąjį pusmetį planuojame pabaigti gerais rezultatais. Lietuvoje ir Latvijoje koncentruosimės į patikimus ir populiariuosius modelius „Audi Q7“, „Audi A6“, „Audi A4“. Metų pabaigoje mūsų klientai galės įsigyti naująjį „Audi A8“, – sakė „Audi“ prekės ženklo vadovė Lietuvai ir Latvijai Ilzė Grasė-Kibildė. Naujojo „Audi“ flagmano premjera įvyko liepos 11 d. „Audi Summit“ renginyje Barselonoje. Pristačius „A8“, „Audi“ imsis kitų modelių atnaujinimo. Be to, per ateinančius kelerius metus bendrovė gerokai išplės savo pasiūlą aukščiausio lygio „premium“ rinkų segmentuose – pradėdama 2018 m. nuo elektra varomų „Audi e-tron“ ir „Audi Q8“. Kalbant apie praėjusio mėnesio pardavimus, Šiaurės Amerika demonstravo didžiausią pagreitį. Kanadoje „Audi“ vėl pasiekė stiprų dviženklį 24,3 proc. augimą, o Jungtinėse Amerikos Valstijose bendrovė padidino pardavimus 78-ą mėnesį iš eilės, parduodama 19 tūkst. 416 automobilių. Tokie geri „Audi“ pardavimai vyksta ne tik dėl didelės visureigio „Q7“ paklausos (13,5 proc. augimas), bet ir dėl „Audi A4“ populiarumo (18,4 proc. augimas). „Audi A4“ paklausa išaugo ir Europoje. Pavyzdžiui, 36 tūkst. 766 „A4“ automobiliai parduoti per pastaruosius šešis mėnesius Vokietijoje. „Audi“ pardavimai namų rinkoje Vokietijoje išaugo 0,9 proc., ir tai yra naujas visų laikų rekordas – 167 tūkst. 620 vienetų. Didelis 9 proc. pardavimų augimas užfiksuotas ir Italijoje. Visoje Vakarų Europoje „Audi“ pardavė birželio mėnesį apie 75 tūkst. 150 automobilių, 2,6 proc. daugiau nei prieš metus. Apytiksliai iki metų vidurio regione pristatyti 432 tūkst. 850 automobiliai, ir tai yra 1,3 proc. daugiau net ir vykstant „Audi Q5“ kartos kaitai. Pardavimai toliau atsigauna Kinijoje, kur „Audi“ ir jos vietos partneriai susitarė dėl bendradarbiavimo. Birželio mėnesio „Audi“ pardavimai jau rodė didelį augimą visame segmente: „Audi A6“, „A7“, „A8“ ir „Q7“ pardavimai augo 15,5 proc. palyginti su šiuo mėnesiu pernai. Prie „Audi“ automobilių Kinijoje prisidėjo ir visureigis „Audi Q7 e tron 3.0 TDI“, hibridas su „quattro“ pavara.