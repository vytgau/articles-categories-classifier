Kaip praneša „News YKT“, paaiškėjo, kad automobilį vairavęs ir du žmones partrenkęs asmuo – Jakutijos advokatų rūmų darbuotojas. Vienai iš nukentėjusiųjų lūžo šonkaulis ir ji patyrė smegenų sukrėtimą, kitai pažeisti kojų raiščiai ir ji patyrė sumušimų. „Vairuotojas lieka nenubaustas“, - piktinosi viena iš nukentėjusiųjų, tikindama, kad nutikimas galėjo abiem moterims kainuoti gyvybę. Ji papasakojo vėliau sulaukusi ją partrenkusio automobilio vairuotojo skambučio. Avariją sukėlęs asmuo patikino norintis išspręsti šią problemą. „Nežinau, ką jis norėjo pasakyti, bet atsakiau, kad su juo susitiksiu tik dalyvaujant advokatui“, - patikino nukentėjusioji. Stebint vaizdo registratorių užfiksuotą medžiagą matyti, kaip dvi pėstiesiems skirtu keliu einančios moterys partrenkiamos, o vairuotojui nesugebėjus sustabdyti automobilio, kuris net ir po incidento toliau juda į priekį. Jei nebūtų matyti, kaip partrenka moteris atsikelia ir traukiasi tolyn nuo automobilio, būtų galima pagalvoti apie blogiausią avarijos baigtį, nes „Nissan X-Trail“ ją pargriovęs važiuoja toliau. Lieka tikėtis, kad vairuotojui nepavyks išsisukti nuo atsakomybės, nes net ir paprasčiausios klaidos dažnai gali baigtis labai liūdnai. 