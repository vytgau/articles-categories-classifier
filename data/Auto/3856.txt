Nuožulni „i30 Wagon“ stogo linija nesumažino erdvės bagažinėje. Jos talpa – 602 litrai, o atlenkus sėdynes pasiekiama 1650 litrų erdvė. Tai yra viena didžiausių bagažinių segmente. Universalumas dar labiau pabrėžiamas dėl dvigubo bagažinės dugno su atskiromis daiktadėžėmis. Universalo ilgis yra 4585 mm (penkiadurio hečbeko 4340 mm), aukštis – 1465 mm (1475 mm kartu su stogo laikikliais). Automobilio plotis yra 1795 mm, o ratų bazė tokia pati kaip hečbeko – 2650 mm. „Hyundai Motor“ kartu su naujosios kartos „i30 Wagon“ pasiūlė lengvai prieinamas aktyvaus saugumo ir junglumo sistemas. „i30“ turi geriausią klasėje standartinį aktyvaus saugumo paketą su automatinio stabdymo, vairuotojo dėmesingumo stebėjimo, tolimųjų šviesų asistento ir nukrypimo nuo juostų asistento sistemomis. Kartu su jutikliais sumontuota automatinio stabdymo sistema (angl. Autonomous Emergency Braking (AEB) „i30“ modelyje veikia trimis lygiais. Pirmiausiai ji garsiniu ir vaizdiniu signalu perspėja vairuotoją. Vėliau stabdo pagal pavojaus lygį ir taiko maksimalią stabdymo jėgą, siekiant išvengti susidūrimo ir arba sumažinant žalą, jei jis neišvengiamas.  Papildoma pėsčiųjų stebėjimo sistema naudojasi priekyje esančiu radaru ir išvengia arba sušvelnina susidūrimą su pėsčiuoju. Vairuotojo dėmesingumo stebėjimo sistema (angl. Driver Attention Alert (DAA) stebi vairavimo stilių, atpažįsta nedėmesingą vairavimą ar sulėtėjusią reakciją ir apsaugo nuo potencialių nelaimingų atsitikimų. Pažangi greičio palaikymo sistema (angl. Advanced Smart Cruise Control (ASCC) iki 180 km/val. palaiko pastovų greitį ir atstumą iki priekyje esančios transporto priemonės. Kai eismas sustoja, sistema sustabdo automobilį ir automatiškai įsibėgėja iki pasirinkto greičio, kai kelias atsilaisvina. Aklosios zonos stebėjimo sistema (angl. Blind Spot Detector (BSD) kartu su eismo juostų kirtimo asistentu šoniniuose veidrodėliuose perspėja apie aklojoje zonoje važiuojančius automobilius. Artėjančios kliūties perspėjimo sistema (angl. Rear-Cross Traffic Alert (RCTA) sumažina susidūrimo tikimybę siauruose ir prasto matomumo ruožuose, kai važiuojama atbulomis. Ji ekrane ir garsu perspėja apie artėjančias transporto priemones. Juostų laikymosi asistentas (angl. Lane Keeping Assist System (LKAS) virš 60 km/val. perspėja apie nesaugų manevravimą. Sistema garsiniu signalu ir vaizdu perspėja prieš automatiškai pasukant automobilį į saugią trajektoriją. Perspėjimo apie ribojamą greitį funkcija (angl. Speed Limit Information Function (SLIF) atpažįsta greičio ribojimo ženklus ir perspėja apie tai prieš vairuotoją esančiame ir pagrindiniame ekrane. Tolimųjų šviesų asistentas (angl. High Beam Assist (HBA) nakties metu atpažįsta iš priekio atvažiuojančius ir ta pačia juosta judančius automobilius ir automatiškai perjungia tolimąsias šviesas į artimąsias. Taip nėra akinami kiti eismo dalyviai. Jei aplink nėra kitų automobilių sistema vėl įjungia tolimąsias šviesas ir taip užtikrina maksimalų matomumą. „i30 Wagon“ salone pasiūlo 8 colių skersmens liečiamą ekraną su informacine sistema. Naujos kartos multimedijos sistema turi tokias paslaugas kaip „Apple CarPlay“, „Android Auto“ ir LIVE. Taip pat galimas bevielis įkrovimas išmaniesiems telefonams, palaikantiems „Qi“ standartą. Galima rinktis ir kitas garso sistemas kartu su 5 colių LCD liečiamu ekranu su galinio vaizdo kamera, „Bluetooth“ jungtimi ir „My Music“ sistemos funkcionalumu. „i30 Wagon“ variklių gama sudaryta iš sumažintų variklių su turbinomis. Pirkėjai gali rinktis iš trijų benzininių variklių ir vieno trijų galingumų 1,6 litro turbodyzelinio variklio. Modelis galimas su visiškai nauju „Hyundai“ 4 cilindų turbobenzininiu 1,4 litro T-GDI, kuris išvysto 140 AG. Taip pat galima rinktis naują 3 cilindrų 1 litro T-GDI ir 120 AG variklį. Vokietijoje esančio „Hyundai Motor Europe“ techninio centro inžinieriai naujosios kartos „i30“ valdymo dinamiką tobulino griežtų testų programos metu visoje Europoje ir garsiojoje Niurburgringo trasoje. Anot gamintojų, lengvas ir tvirtas kėbulas, kurio 53 proc. sudaro naujas „Advanced High Strength Steel“ technologijos plienas, leidžia pasiekti geras važiavimo ir vairavimo charakteristikas. Taip pat pažymimas 10 proc. aktyvesnis vairo mechanizmas ir naujai sukurta pakaba. Trečiosios kartos „i30“ linijos buvo brėžiamos „Hyundai Motor Europe“ techniniame centre Ruselhaime (Vokietija), modelis pagamintas Čekijos Nošovice mieste ir išbandytas Niurburgo žiede. Visa tai atlikta infrastruktūroje, kurią kompanija Europoje statė 25 metus. Tai leidžia toliau siekti ankstesnių „i30“ modelių, kurių nuo 2008 metų Europoje buvo parduota 800 tūkst. vienetų, sėkmės.