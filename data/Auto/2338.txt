„Itališka – nepatikima“ – seniai pasenęs stereotipas. kai kurie koncerno „Fiat Chrysler Automobiles“ masiniai modeliai dar suteikia pagrindo kritikai, bet „Ferrari“ šiuo metu gamina sąžiningai, rašo zr.ru. Šiuo metu bazinė gamyklos garantija yra ketveri metai, už papildomą mokestį ją galima pratęsti dar metams. Nuo 2014 m. „Scuderia“ pradėjo siūlyti specialią serviso programą „New Power“, kuri pratęsia pagrindinių automobilio mazgų ir agregatų (jėgos agregato, pakabos, vairo mechanizmo) garantiją iki 12 metų. Šią savaitę „Ferrari“ pranešė, kad dabar šios programos galiojimas pratęsiamas iki 15 metų. 15-os metų garantija suteikiama, jei reguliariai naudojamasi techniniu aptarnavimu ir automobilis tinkamai eksploatuojamas. Garantija išlieka ir pasikeitus automobilio savininkui. Kadangi „Ferrari“ automobiliai nepigūs, kompanija mažai kuo rizikuoja – net jei variklis ar pavarų dėžė sugestų ir tektų keisti, vargu ar gamintojas patirtų nuostolį. Taigi reputacija nebūtų suteršta, suprask – mes žodžio laikomės.