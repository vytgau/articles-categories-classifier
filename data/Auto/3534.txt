Šio automobilių sektoriaus pardavimų buvo žymiai daugiau, nei visos Senojo žemyno rinkos, kurios pardavimų apimtis išaugo 6,5 proc. iki 15 mln. automobilių. Pernai miesto visureigių ir krosoverių pardavimai sudarė ketvirtadalį visų Europoje parduotų keleivinių automobilių, arba 21 proc. daugiau nei 2015 m. Dėl didelės miesto visureigių ir krosoverių paklausos sumažėjo didesnių keleivinių automobilių poreikis, tačiau pasirodant naujiems modeliams, ši tendencija gali pasikeisti. Pernai pasirodžius „Ford S-Max“ ir „Galaxy“ modeliams, vienatūrių segmentas atsigavo, pardavimų padagėjo trečdaliu – 200 tūkst. automobilių. Naujas „Renault Scenic“ modelis galėtų panašiai paveikti didesnių keleivinių automobilių segmentą, kuris pernai sumažėjo 6,6 proc. Segmentą turėtų pastiprinti ir nemažėjanti naujo „Volkswagen Touran“ paklausa, kurio pardavimai 2016 m. padidėjo 52 proc. – iki 112 tūkst. 850 automobilių. Miesto visureigiai ir krosoveriai toliau turi įtakos mažėjantiems hečbekų, sedanų ir universalų pardavimams.