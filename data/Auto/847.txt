Iki Dakaro pabaigos lieka vos 2 dienos. Bendroje įskaitoje A. Juknevičius užima 13-ą vietą, o 21-oje pozicijoje esantis Orlando Terranova nuo lietuvio atsilieka net šešiomis valandomis. Tad mūsiškiui belieka per penktadienį ir šeštadienį sėkmingai finišuoti, ramiai apginant savo pozicijas. Maža to, 12-oje vietoje esantis argentinietis A. Yacopinis lenkia A. Juknevičių vos 8 minutėm. V. Žala užima 19-ąją, o B. Vanagas – 29-ąją vietas. Motociklininkas Balys Bardauskas – 82-as. Jubiliejinio 40-ojo Dakaro ralio dvyliktasis etapas sportininkus pasitiko staigmenomis dar neprasidėjęs. Iš pradžių organizatoriai paankstino starto laiką automobilių ir sunkvežimių ekipažams, o tuomet paaiškėjo, kad motociklų bei keturračių pilotams atšaukiamas greičio ruožas dėl prastų oro sąlygų. Tad šie sportininkai, o tarp jų ir Lietuvos motociklininkas Balys Bardauskas, ketvirtadienį nesivaržydami iš Fiambalos pervažavo į bivuaką San Chuane, kur savo pasirodymą pratęs priešpaskutiniame Dakaro etape. Iš Čilesito bivuako išvažiuojantiems automobiliams ir sunkvežimiams ketvirtadienį skirtas greičio ruožas nesutapo su motociklininkais, todėl varžybos vyko kaip numatyta.   22.29: 21-oje pozicijoje finišą pasiekia V. Žala ir Saulius Jurgelėnas. 22.14: B. Vanagas pasirodo finiše. "General Financing Team Pitlane" etapą baigia 20-oje vietoje. 22.05: Po vienuoliktojo greičio ruožo taško V. Žala (21) ir B. Vanagas (22) rikiuojasi vienas šalia kito. 21.33: Pirmasis iš lietuvių finišą pasiekia A. Juknevičius, kuris rikiuojasi 17-oje pozicijoje Nuo lyderio Lietuvos komanda atsiliko 1 val. 4 minutėmis ir 24 sekundėmis. 21.28: V. Žala po dešimtojo kontrolės punkto krenta į 22-ąją vietą. Sunkvežimių klasėje toliau didelį tempą palaiko T. Van Genugtenas, už jo rikiuojasi M. Kolomy, trečias - dar vienas olandas G. Huzinkas. 21.15: "Craft Bearings" ekipažas nemažina apsukų ir jau yra kirtęs paskutinį kontrolės tašką bei rikiuojasi 18-oje vietoje. Automobilių klasėje 12-ojo etapo nugalėtojai jau aiškūs: pirmąją vietą užima N. Al-Attiyah, antroje - S. Peterhanselis, trečias - G. De Villiersas. 21.13: Po dešimtojo patikros punkto B. Vanagas užima 22-ąją poziciją. 20.55: A. Juknevičius po dešimtojo kontrolės punkto rikiuojasi 19-oje vietoje. 20.29: Trečiąją vietą automobilių klasėje užima G. De Villiersas iš Pietų Afrikos Respublikos. 19.55: Finišą pasiekia ir katarietis N. Al-Attiyah, kuris preliminariai užima pirmąją vietą 12-ajame etape. 19.46: Automobilių klasėje pirmasis finišuoja B. Ten Brinke, tačiau greitai pasirodo ir S. Peterhanselis, kuris pademonstruoja geresnį laiką už olandą. 19.25: Sunkvežimių klasėje po neutralizacijos zonos pirmosios pozicijos nepaleidžia vienas iš šiandienos skrajojančių olandų - T. Van Genugtenas, jo tautietis B. Ten Brinke ir toliau pirmauja automobilių grupėje. 18.26: Kiti Lietuvos ekipažai taip pat grįžta į greičio ruožą. 18.15: A. Juknevičiaus ir D. Vaičiulio ekipažas jau pajudėjęs į neutralizacijos zonos. 18.10: B. Vanagas savo feisbuko paskyroje praneša apie stabdžių vamzdelio gedimą. 17.46: F. Villagra tarpiniame finiše fiksuoja tik septintą geriausią laiką ir nuo lyderio atsilieka beveik 23 minutėmis. 17.33: Čekas M. Kolomy pirmasis iš sunkvežimių pilotų pasiekia tarpinį finišą bei perima lyderio estafetę iš T. Van Genugteno. 17.24: Po tarpinio finišo Lietuvos ekipažai išsirikiuoja taip: 17- V. Žala, 18 - A. Juknevičius, 22 - B. Vanagas. 17.05: Sunkvežimių lyderių trejetukas išlieka toks pats: pirmoje vietoje - T. Van Genugtenas, antras - F. Villagra, trečias - M. Kolomy. Sunkiai etapas sekasi antrą vietą bendroje įskaitoje užimančiam rusui E. Nikolaevui. Lenktynininkas rikiuojasi vos 15-oje vietoje. 16.51: V. Žala taip pat pasiekia penktąjį patikros tašką bei aplenkia A. Juknevičiaus ekipažą. Dabar "Agrorodeo" klasifikuojasi 17-oje vietoje. 16.33: Penktąjį kontrolės punktą pravažiuoja A. Juknevičius ir B. Vanagas. "Craf Bearings" kylą į 17-ąją vietą, "General Financing Team Pitlane" krenta iki 21-osios pozicijos. 15.58: Tarpiniame finiše - 9 automobilių klasės sportininkų. Pirmoje vietoje etapo įskaitoje rikiuojasi B. Ten Brinke, antras - N. Al-Attiyh, trečias - S. Peterhanselis. 15.39: Lietuviai po trečiojo kontrolės punkto - dvidešimtuke! V. Žala rikiuojasi 17-oje vietoje, A. Juknevičius užima 18-ą poziciją, o B. Vanagas yra 20-as. 15.35: Sunkvežimių klasėje kol kas greičiausias argentinietis F. Villagra, nuo jo daugiau nei keturiomis minutėmis atsilieka olandas T. Van Genugtenas. 15.10: Antrąjį kontrolės punktą pasiekia ir V. Žala. Lenktynininkas klasifikuojasi 18-oje vietoje. Olandas B. Ten Brinke pirmasis atvažiuoja į penktąjį patikros tašką. 15.02: Lietuviai nesnaudžia – antrajame kontrolės punkte A. Juknevičius kyla į 17-ą, o B. Vanagas – į 19-ą poziciją. 14.33: O. Terranova su MINI bolidu kontroliuoja padėtį ir antrame kontrolės punkte. Tuo metu į antrąją vietą pakilo N. Al-Attiyah su „Toyota“, o trečias vėl važiuoja taip pat „Toyotą“ vairuojantis B. Ten Brinke. 13.59: Patikslintais duomenimis (pirmąjį kontrolės punktą kirtus daugiau dalyvių), greičiausias etapo pradžioje buvo argentinietis O. Terranova, aplenkęs suomį M. Hirvoneną ir PAR atstovą G. De Villiersą. „Peugeot“ komanda šlubuoja: jeigu C. Despres (31 vieta) tyčia neskubėjo, tai S. Peterhanselis (7) ir C. Sainzas (13) tiesiog nežiba. 13.50: V. Žala vėl startavo kupinas energijos ir pirmajame kontrolės punkte kyla į 17 vietą. Vienas paskui kitą rikiuojasi kiti lietuviški ekipažai: A. Juknevičius - 21-as, o B. Vanagas - 22-as. 13.27: Greičio ruože – visi lietuviai. Paskutinis iš jų startavo V. Žala. Tikėkimės, kad šiandien sportininkui pavyks išvengti vakarykščių nuotykių. O lenktynes šiandien tęsia jau tik 48 ekipažai. 13.20: B. Vanagas jau taip pat trasoje. O C. Despres tradiciškai į priekį praleido C. Sainzą ir S. Peterhanselį. Dėl aukštų pozicijų bendroje įskaitoje jau nebekovojantis prancūzas važiuoja paskui kitus „Peugeot“ komandos narius, kad nutikus nesėkmei galėtų šiems padėti trasoje. 13.16: Kaip organizatoriai etapo išvakarėse „pradžiugino“ D. Vaičiulį. 13.09: Į trasą išvažiavo A. Juknevičius. Šiandien sportininkai startuoja apie 15 minučių vėliau nei buvo suplanuota. Tuo metu lyderių rikiuotę pakoregavo O. Terranova su MINI bolidu, sugebėjęs pirmajame kontrolės punkte išsiveržti į pirmą poziciją. 13.02: Neilgai trukus lyderius pasislinkti žemyn priverčia 13 sek. geresnį laiką užfiksuojantis G. De Villiersas. Tokiu būdu rikiuotės viršuje trys „Toyotos“ lenkia tris „Peugeot“. 12.58: B. Ten Brinke nemažina tempo ir šiandienos etape, tačiau pasiekus pirmąjį kontrolės punktą už jį 30 sek. greitesnis buvo lyderiu tapęs katarietis N. Al-Attiyah. Trečias važiuoja vos 3 sekundėm nuo B. Ten Brinke atsiliekantis S. Peterhanselis. 12.25: Į greičio ruožą išvažiavo pirmieji automobiliai. Šiandien etape pirmas startavo vakar nugalėjęs olandas B. Ten Brinke. Jam įkandin – trys „Peugeot“ pilotai: C. Despres, C. Sainzas ir S. Peterhanselis. 11.55: Savo pastebėjimais apie šiandienos trasą pasidalijo pirmas iš lietuvių startuosiantis A. Juknevičius. 11.49: Varžybų teisėjai atšaukė baudą automobilių klasės lyderiui Carlosui Sainzui. 10 minučių nėra daug, tačiau ir liko jau tik trys etapai... 11.27: Dar keletas akimirkų DELFI skaitytojams iš bivuako, kur sukasi nepailstantis Paulius Garkauskas. 11.19: Balys jau vakare išsiaiškino, kad dvyliktasis etapas, kuris motociklininkams ir keturračių pilotams turėjo būti fiziškai sunkus, yra atšauktas. B. Bardauskas kartu su kitais sportininkais iki San Chuano važiuos bendrojo naudojimo keliais. Šiame etape lenktyniaus tik automobiliai ir sunkvežimiai“, – teigė jo komandos vadovas Carlosas Brebbia. Prisimindamas vakarykštį etapą, B. Bardauskas pasakojo, jog kelis kartus buvo atsidūręs ant pavojingos ribos. „Važiuoju greitai, o priešais mane išdygsta 4 metrų gylio griovys. Dar labiau užspaudžiau gazą ir peršokau jį. Jei būčiau stabdęs, tikrai būčiau nugarmėjęs“, – pasakoja B. Bardauskas. Dar kitoje ruožo vietoje lietuvis taip krito nuo motociklo, kad tris kartus persivertė kūliais. „Diena buvo gera, buvo daug virtimų. Buvau pametęs vieną kelio punktą (WP), bet vėliau jį suradau. Apskritai, tai smarkiai važiavau“, – prisipažino B. Bardauskas. 11.09: DELFI žurnalistas Dakare Paulius Garkauskas šiandien darbo dieną pradėjo 4 valandą ryto vietos laiku ir apžvelgė situaciją bivake. Rezultatai Automobilių klasėje mūšis vyko iki paskutinių greičio ruožo etapų. Pirmoje ralio dalyje į priekį įsiveržęs buvo olandas B. Ten Brinke, vėliau iš jo estafetę buvo perėmęs prancūzas S. Peterhanselis, tačiau sėkmingiausiai etapą užbaigė katarietis N. Al-Attiyah. Antroje vietoje liko jau minėtas S. Peterhanselis, trečias finišavo G. De Villiersas iš Pietų Afrikos Respublikos. 12-ojo etapo automobilių klasė: Bendros įskaitos lyderis ispanas C. Sainzas, atrodo, jau yra įsitikinęs savo pergale 2018 metų Dakaro ralyje. 12-ajame etape sportininkas neforsavo įvykių ir finišą pasiekė devintoje vietoje. „Misteris Dakaras“ S. Peterhanselis nuo ispano atsilieka 44 minutėmis ir 41 sekunde. Bendra automobilių įskaita:  Atvirkščiai nei automobilių klasėje, sunkvežimių grupės bendroje įskaitoje vyksta bekompromisė kova dėl pirmosios vietos. Nors ketvirtadienio etape geriausiai pasirodė olandas T. Van Genugtenas, o antras finišą pasiekė čekas M. Kolomy, trečią ir ketvirtą vietas užėmusios sportininkus (F. Villagra ir E. Nikolaevas) bendroje įskaitoje skiria vos viena sekundė. 12-ojo etapo sunkvežimių klasė: Bendra sunkvežimių įskaita:  Apie etapą Dvyliktajame etape laukė ilgiausias greičio ruožas visame maratone – 522 km. Dar 269 km sudarė pervažiavimai iš Čilesito iki greičio ruožo ir po jo iki bivuako San Chuane. Tad bendra šeštadienio distancija siekė 791 km. Organizatoriai pabrėžė, kad bus itin svarbu įdėmiai sekti kelio knygą ir nepadaryti klaidos. Dvyliktame Dakaro etape laukė įvairių tipų keliai ir jų dangos: du trečdalius sudarė gruntas, apie ketvirtadalį – smėlis. Lenktynininkai taip pat vėl prisiminė kalnus, nes buvo pakilę į 3,6 km aukštį. Automobilių startas numatytas 12 val. Lietuvos laiku. Pirmieji iš lietuvių 12.45 val. greičio ruožą iš 19-os vietos pradėjo Antanas Juknevičius ir Darius Vaičiulis. Tuomet 12.54 val. iš 25-os pozicijos startavo Benediktas Vanagas ir Sebastianas Rozwadowskis, o Vaidotas Žala su Sauliumi Jurgelėnu pajudėjo 38-ti 13.04 val. Sunkvežimiai varžytis pradėjo nuo 13.20 val. Varžybas tęsia jau tik 86 motociklai, 34 keturračiai, 48 automobilių ekipažai, 8 bagiai ir 27 sunkvežimių. Tryliktajame etape penktadienį sportininkai iš San Chuano į Kordobą, kurioje ralis finišuos šeštadienį, turės nuvažiuoti net 927 kilometrus, iš kurių greičio ruožą sudarys 368 km. Dakaro ralis trumpu etapu šalia Kordobos finišuos sausio 20-ąją.