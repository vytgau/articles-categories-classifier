Sausio-birželio mėnesiais PAS gaminamų automobilių pardavimai Kinijoje smuko 48,6 proc. iki 152 tūkst. 380, o pagrindinėje kompanijos Europos rinkoje pardavimai sumažėjo 1,9 proc. iki 1,03 mln. vienetų. Daugiausia tam įtakos turėjo prasti prabangaus DS prekės ženklo pardavimų rodikliai. Apskritai iš „General Motors“ jos Europos automobilių gamybos padalinį, kuriam priklauso „Opel“ ir „Vauxhall“, perkančios PAS pardavimai padidėjo 2,3 proc. iki beveik 1,58 mln. automobilių. Tuo tarpu Artimuosiuose Rytuose ir Afrikoje pardavimai patrigubėjo iki 277 tūkst. 931 automobilio, daugiausia dėl atnaujintos gamybos Irane, kur buvo parduota 207 tūkst. 900 automobilių. Į šią rinką prancūzų kompanija sugrįžo po to, kai Iranui buvo sušvelnintos tarptautinės sankcijos. Tačiau prancūzų bendrovei niekaip nesiseka sustabdyti pardavimų kritiko Kinijoje, kur pardavimai krenta nuo 2016 metų. Tačiau bendrovė teigia turinti „specifinių veiksmų planų“ šiai situacijai spręsti.