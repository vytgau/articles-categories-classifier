Štutgarte įsikūręs „Daimler“ į Vokietijos transporto ministeriją buvo iškviestas pasirodžius kaltinimams, kad koncerno Jungtinėse Valstijose ir Europoje parduodamuose automobiliuose galimai buvo diegiama neteisėta programinė įranga. Tuo tarpu Vokietijos leidinys „Der Spiegel“ penktadienį teigia, kad Vokietijos automobilių patvirtinimą vykdanti šalies Transporto ministerijos institucija KBA mano galinti rasti įrodymų, jog „Mercedes-Benz“ automobiliuose veikė emisijų testams apeiti skirta programinė įranga. „Mums reikia palaukti, kol bus paviešinti tyrimo duomenys“, - teigė „Der Spiegel“ neįvardintas KBA atstovas.