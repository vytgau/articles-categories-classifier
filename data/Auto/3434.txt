Belgas į pirmąją vietą pakilo šeštadienį, kai su problemomis susidūrė Sebastienas Ogier ir iki tol ralyje pirmavęs „Citroen“ atstovas Krisas Meeke‘as. Vėliau T. Neuville‘is sėkmingai didino persvarą prieš varžovus ir skriejo pirmosios pergalės link. S. Ogier su problemomis susidūrė ne tik šeštadienį, bet ir sekmadienį. Anksčiau prancūzą užklupo hidraulikos problemos, o sekmadienį kilo bėdų su elektronika. Prancūzui tik ralio pabaigoje pavyko susigrąžinti antrąją vietą, į kurią trumpam buvo pakilęs kitas „Hyundai“ komandos lenktynininkas Dani Sordo. Paskutiniame greičio ruože puikiai pasirodęs „Toyota“ lenktynininkas Jari-Matti Latvala vos 0,1 sek. aplenkė „Citroen“ atstovą Craigą Breeną ir finišavo ketvirtoje vietoje. Į WRC bandantis sugrįžti Andreasas Mikkelsenas triumfavo WRC2 klasėje. Antrąją pergalę šių metų sezone iškovojęs norvegas artimiausią varžovą aplenkė daugiau nei minute. Vieta, lenktynininkas, automobilis, laikas: 1. Thierry Neuville'is „Hyundai“ 3h22:53.4 2. Sebastienas Ogier „Ford“ +54.7 3. Dani Sordo „Hyundai“ +56.0 4. Jari-Matti Latvala „Toyota“ +1:09.6 5. Craigas Breenas „Citroen“ +1:09.7 6. Haydenas Paddonas „Hyundai“ +2:16.3 7. Andreasas Mikkelsenas „Skoda“ +8:10.7 8. Teemu Suninenas „Ford“ +9:17.0 9. Stephane'as Sarrazinas „Skoda“ +9:23.6 10. Yohanas Rosselas „Citroen“ +12:57.1 Lyderių dešimtukas: (vieta, lenktynininkas, taškai) 1. Sebastienas Ogier 88 2. Jari-Matti Latvala 75 3. Thierry Neuville'is 54 4. Ottas Tanakas 48 5. Dani Sordo 47 6. Craigas Breenas 33 7. Krisas Meeke'as 27 8. Haydenas Paddonas 25 9. Elfynas Evansas 20 10.Andreasas Mikkelsenas 12 Daugiau WRC naujienų skaitykite čia.