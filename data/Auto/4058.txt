Projekto autoriai – Barselonos dizaino kompanija „PhytoKinetic“. Kompanijos atstovų teigimu, autobusai žaliuojančiais stogais mažina triukšmo lygį gatvėse, taip pat valo orą. Sodas montuojamas ant tvirto metalinio karkaso, kad vanduo nepratekėtų į saloną. Vieno tokio sodo sumontavimas kainuoja apie 2,5 tūkst. eurų. Pirmieji autobusai žaliuojančiais stogais pradės važinėti populiariausiais Madrido maršrutais. Ateityje apie šimtą Madrido autobusų bei autobusų stotelių bus žaliuojančiais stogais. Pasak projekto autorių, žalias stogas – net tik ekologija bei estetika, jis atneša ir ekonominės naudos. Pasirodė, kad sodas ant stogo 3,5 laipsniais sumažina temperatūrą autobuso salone, todėl net karštą dieną tokiose transporto priemonėse vėsiau. Tokiu būdu mažėja kondicionierių eksploatavimo išlaidos.