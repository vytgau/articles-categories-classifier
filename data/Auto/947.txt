S. Normanas vykdomuoju „Vauxhall Motors“ ir „Opel Ireland“ vadovu taps nuo vasario 1 d., paskelbė įmonė. Jis pareigas perims iš kito brito Rory'io Harvey'aus, nusprendusio visiškai pasitraukti iš kompanijos nuo vasario pabaigos. R. Harvey'us pasitraukimo priežastis nėra atskleidžiama. Naujasis „Vauxhall“ vadovas turi sukaupęs didelę patirtį automobilių pramonėje. PSA koncerne jis aukštas pozicijas užėmė nuo 2014-ųjų, prieš tai dirbęs nemažai kitų automobilių gamintojų - „Rover“, „Volkswagen“, „Fiat“ bei „Renault“. PSA „Opel“ ir „Vauxhall“ prekės ženklus iš JAV „General Motors“ įsigijo praėjusių metų rugpjūtį. Tokiu būdu prancūzų koncernas tapo antru didžiausiu automobilių gamintoju Europoje po „Volkswagen“. Tačiau sandoris sukėlė nerimą dėl darbuotojų atleidinėjimų Didžiojoje Britanijoje, kur „Vauxhall“ tiesiogiai samdo 5 tūkst. žmonių. Iki šiol PSA jau paskelbė atleisianti per 500 „Vauxhall“ darbuotojų šalyje.