Pasak jo, kai automobilyje yra žmonių, su kuriais vairuotojas kalbasi, tai nėra taip nesaugu, nes keleiviai taip pat mato aplinką, kurioje yra, ir gali padėti užkirsti kelią pavojingai situacijai. Dar labiau nei kalbant telefonu vairuotojo dėmesys aplinkai sumažėja, kai ant automobilio galinės sėdynės yra vaikų, kurie, pavyzdžiui, pykstasi, ir vairuotojas bando juos nuraminti arba kai vairuotojas bando pakelti ant grindų nukritusį daiktą ir pan. Pasak technologijų eksperto, nesaugu vairuojant ne tik kalbėtis telefonu ar skaityti žinutes, bet ir naudotis navigacija telefone, tad jau sukurta technologija, projektuojanti navigacinės sistemos užrašus tiesiai ant automobilio priekinio lango. Plačiau apie technologijas vairavimo saugumui užtikrinti – pokalbio įraše nuo 1 val. 4 min. 40 sek. 