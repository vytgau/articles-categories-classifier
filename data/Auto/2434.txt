„Beatrich vardas formuojamas daugiau užsienio rinkai, tad dedame mažus žingsnelius norėdami supažindinti pasaulį su ja. Nusprendėme filmuoti klipą Lietuvoje, norime parodyti, kad ji lietuvė. Pasirinkome Kauno autobusų stotį, nes norime pristatyti mūsų šalį kaip modernią ir inovatyvią, kokia ir yra stotis“, – pasakojo atlikėjos prodiuseris Benas Ivanovas. Tai yra jau trečiasis Beatrich kūrinys išleidžiamas po „Warner Music“ sparnu, o senesni kūriniai turi per 7 milijonus perklausų „Spotify“ platformoje. „Naujoji stotis po atidarymo turėjo jau ne vieną kultūrinį renginį ar pasirodymą, tad išgirdę prašymą pasinaudoti mūsų erdve negalėjome atsisakyti. Visuomet prisidedame prie įdomių ir šiuolaikiškų sprendimų. Norime, kad stotis būtų atvira miestiečiams ir įdomioms idėjoms“, – kalbėjo Kauno autobusų stoties vadovė Laima Pakusienė. 