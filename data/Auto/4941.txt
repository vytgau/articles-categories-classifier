Incidentas įvyko spalio 25 d. vakarą. Kitos dienos rytą E. Hatzi pastebėjo, kad raudonos spalvos 2001 m. automobilis dingo iš stovėjimo aikštelės prie namo, rašo motor.ru. Automobilio savininkė parašė pareiškimą dėl pavogto automobilio. Vaizdo stebėjimo kameros užfiksavo, kaip į E. Hatzi automobilį sėdasi nepažįstama moteris ir nuvažiuoja. E. Hatzi sukėlė nuostabą, kad automobilio grobikė įjungusi variklį dar kelias minutes sėdėjo transporto priemonėje ir tik po to pajudėjo iš vietos. „Su vyru buvome nustebę, nes normalus vagis taip nebūtų pasielgęs“, - tikino moteris. Kitą dieną automobilis grąžintas ten, iš kur buvo paimtas. Paskelbtame raštelyje moteris paaiškina, kad antradienio vakarą ji paprašė draugės paimti jos raudonos spalvos „Subaru“ automobilį ir padavė jai raktus. Tik kitą rytą moteris tikina supratusi, kad draugė jai pristatė ne tą automobilį, kai jį pamatė. Abu automobilius skyrė vos vienas kvartalas. Policijos pareigūnai E. Hatzi paaiškino, kad didelės dalies amerikietiškų „Subaru“ automobilių, pagamintų XXI a. pirmojo dešimtmečio pradžioje, raktai galėjo tikti skirtingiems automobiliams, mat juose dar nebuvo montuojami imobilaizeriai.