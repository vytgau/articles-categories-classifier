Fiksuotos mėnesinės įmokos reikš, kad derybos dėl kainos, pradinė įmoka už automobilį ir rinkų kainų skirtumai liks praeityje. Priklausomai nuo regiono, „Care by Volvo“ paslauga apims ir tokias elektroniniu būdu teikiamas aptarnavimo paslaugas kaip automobilio degalų papildymas, plovimas ir valymas, priėmimas į priežiūros dirbtuves ir internete užsakytų prekių pristatymas tiesiai į automobilį. „Care by Volvo“ paslaugą (priklausomai nuo rinkos) jau galima užsisakyti internetu. Taip pat „Volvo XC40“ vairuotojai bus pirmieji pirkėjai, kurie savo automobiliu galės dalintis su šeimos nariais ir draugais, naudodamiesi „Volvo on Call“ sistema su skaitmenine automobilio atrakinimo technologija – ši paslauga yra teikiama visiems „Care by Volvo“ vartotojams. Naujojo „Volvo XC40“ debiutas reiškia, kad pirmą kartą istorijoje „Volvo Cars“ automobilių gamoje bus trys visame pasaulyje parduodami SUV automobiliai – segmento, kuris automobilių rinkoje auga sparčiausiai ir užtikrina dar didesnį pardavimų augimą ir pelną.  Naujasis „Volvo XC40“ yra pirmasis „Volvo Cars“ automobilis, pagamintas naudojant visiškai naują kompaktinę CMA (angl. Compact Modular Architecture) platformą, kurią turės visi nauji 40-os serijos automobiliai, įskaitant ir elektromobilius. Sukurta bendradarbiaujant su „Volvo“ valdančia „Geely“ kompanija, CMA platforma užtikrins dar didesnes gamybos apimtis ir segmente konkurencingas kainas, tikinama pranešime žiniasklaidai. „XC40 yra mūsų pirmasis modelis mažų SUV automobilių segmente, dar labiau didinantis „Volvo“ markės patrauklumą ir žymėdamas naujo kelio pradžią“, – pristatymo metu sakė Hakanas Samuelssonas, „Volvo Cars“ kompanijos prezidentas ir vykdomasis direktorius, pabrėždamas, kad Europos madų, meno ir dizaino sostinė Milanas kūrybiško ir išskirtinio naujas „Volvo“ modelio pristatymui pasirinktas neatsitiktinai. Naujasis „Volvo XC40“ pasižymi pačiomis pažangiausiomis saugumo, jungiamumo ir multimedijos sistemomis, įdiegtomis 90-os ir 60-os serijos modeliuose, o dabar debiutuojančiomis ir mažų SUV automobilių segmente, taip pat efektyviomis gamintojo technologijomis. Gamintojų teigimu, ši moderni įranga lėmė, kad „Volvo XC40“ yra vieną geriausių įrangų turintis modelis mažų „Premium“ SUV automobilių segmente. Saugumo ir vairuotojo pagalbinė įranga turi pusiau savavaldžio važiavimo „Pilot Assist“ sistemą. „City Safety“ užtikrina važiavimą savo eismo juosta ir perspėja apie susidūrimo pavojų, taip pat iš šono atvažiuojančius automobilius su stabdymo galimybe, o 360° apžvalgos kamera padeda vairuotojui manevruoti ankštose statymo vietose. Sumanūs salono sprendimai automobilio keleiviams siūlo itin daug funkcionalių vietų susidėti daiktams durelėse ir po sėdynėmis, specialią nišą su belaidžiu įkrovimu telefonams, atlenkiamą kabliuką mažiems krepšiams ir ištraukiamą šiukšlinę dėtuvėje tarp priekinių sėdynių. Gamybos pradžioje „Volvo XC40“ bus siūlomas su dyzeliniu D4 arba benzininiu keturių cilindrų T5 „Drive-E“ varikliu. Vėliau debiutuos ir modeliai su hibridine pavara, taip pat elektromobiliai. Be to, naujasis XC40 bus pirmasis „Volvo“ modelis, kuris turės naują trijų cilindrų variklį. Naujojo „Volvo XC40“ gamyba bus pradėta lapkričio mėnesį „Volvo Cars“ gamykloje Gente (Belgija), o užsisakyti automobilį ir „Care by Volvo“ paslaugą (priklausomai nuo rinkos) galima jau dabar.