Atsižvelgdama į šias pastabas automobilių gamintoja „Porsche“ patentavo priekiniame statramstyje paslėptą oro pagalvę, specialiai skirtą tokio automobilio keleiviams, jei incidento metu automobilio priekinis stiklas keltų pavojų jų kaukolėms, rašo thetruthaboutcars.com. Tenka pripažinti, kad tokia saugumo priemonė itin pravarti, kai trūksta transporto priemonės viršutinės dalies apsaugos. Taip pat akivaizdu, kad nėra jokios priežasties, dėl kurios ši sistema negalėtų būti pritaikyta įprastiniams automobiliams su stogu. „Porsche“ parengtose diagramose, skirtose patentavimui, pateikiamas prietaisas, apimantis visą statramsčio ilgį. Oro pagalvė prireikus išsiskleis ir apsaugos viršutinę keleivių kūno dalį, jei jie pajudės į priekį avarijos metu. Kadangi egzistuoja tendencija per avariją automobiliui nudengiamu stogu deformuotis tam tikrame plote, didelė oro pagalvė – papildoma itin vertinga apsauga. Tokio tipo saugumo priemonė ne ką mažiau naudinga ir tais atvejais, kai smūgio metu didžioji jėgos dalis tenka priekinei transporto priemonės pusei. „The Insurance Institute for Highway Safety“ reguliariai atliekami bandymai rodo, kad tokio tipo avarijos metu galva gali judėti trajektorija, kai itin juntamas priekinio stiklo oro pagalvės trūkumas. Akivaizdu, kad veiksminga automobilio salono apsauga nuo deformacijų – geriausias būdas užtikrinti keleivio saugumą. Vis tik papildoma oro pagalvė taip pat gali atlikti lemiamą vaidmenį iškilus gyvybės ir mirties situacijai automobilyje nudengiamu stogu.