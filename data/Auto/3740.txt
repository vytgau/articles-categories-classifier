Ataskaita parengta sugretinus automobilių savininkų atsiliepimus ir specialistų bandymų rezultatus. Minėtojo žurnalo naujų automobilių bandymų skyriaus redaktorius Jake‘as Fisheris teigia, kad Vokietijos automobilių gamintojai ir toliau demonstruoja puikius rezultatus, kurie nuo praeitų metų dar pagerėjo dėl teigiamų šių automobilių patikimumo pokyčių. „Pagaminti vieną ar du puikius automobilius – įmanoma misija, tačiau pasirūpinti, kad tokie būtų visi gamintojo automobiliai, užduotis ne iš lengvųjų“, – sako J. Fisheris. Antroje reitingo vietoje atsidūrė „Porsche“, o trečioje – BMW. Toliau žengia „Lexus“ ir „Subaru“. Tos pačios markės lyderių penketuką sudarė ir pernai, tačiau šiemet vokiški ženklai pakilo aukštyn, o „Lexus“ smuktelėjo iš trečios į ketvirtą, kai „Subaru“ nusileido iš antros vietos į penktą. Aukščiausiai reitinge – dešimtoje vietoje – atsidūręs amerikiečių automobilių prekės ženklas yra „General Motors Co.“ gaminamas „Buick“. Jo rezultatas pablogėjo, nes 2016 metais jis buvo septintoje vietoje. „Ford Motor Co.“ priklausantis „Lincoln“ prekės ženklas iš 17 vietos šoktelėjo į 15-ąją. „Ford“ prekės ženklas iš 21 vietos nusileido į 16. „General Motors“ prekės ženklas „Chevrolet“ iš 20 dienos pakilo į 17-ąją, o „Cadillac“ prekės ženklas iš 24 vietos šoktelėjo į 18-ą. Pagrindinis „Toyota Motor Corps“ prekės ženklas „Toyota“ iš 8 vietos smuktelėjo į 11-ąją ir pirmą kartą po ilgos pertraukos apleido geriausiųjų dešimtuką. Tokie nepalankūs pokyčiai įvyko paaiškėjus, kad JAV rinkai siūloma „Toyota Tacoma“ turi problemų. Pietų Korėjos „KIA“ prekės ženklas užkopė į šeštąją arba net per penkias vietas. Septintoje reitingo vietoje užtikrintai atsidūrė „Mazda“. Kalbant apie automobilių prekių ženklus, kurie iki tol turėjo per mažai modelių, tad reitinguotis negalėjo, „Tesla“ atsidūrė 8 vietoje. Vis dėlto verta paminėti, kad jos reitingas nustatomas remiantis bandymų ir atsiliepimų duomenimis tik apie du modelius. „Fiat Chrysler Automobiles“ priklausantis „Chrysler“ prekės ženklas iš 26 vietos šoko į 19. Geriausiu kompaktišku automobiliu buvo pripažintas GM gaminamas „Chevrolet Cruze“, o jo „Impala“ – geriausiu dideliu sedanu. Geriausiu kompaktišku pikapu pripažintas „Honda Ridgeline“, „Kia Optima“ – geriausiu vidutinio dydžio sedanu, o „Audi Q7“ – geriausiu prabangiu SUV. „Nissan Motor Co.“ prabangus „Infiniti“ prekės ženklas palypėjo šešiais laipteliais į 16 vietą, o „Nissan“ nusileido viena vieta į 22-ąją. „Consumer Reports“ ataskaitos reitingas: (vieta, markė, bendras balas) 1. „Audi“ 81 2. „Porsche“ 78 3. BMW 77 4. „Lexus“ 77 5. „Subaru“ 74 6. „KIA“ 74 7. „Mazda“ 73 8. „Tesla“ 73 9. „Honda“ 72 10. „Buick“ 72 11. „Toyota“ 71 12. „Hyundai“ 70 13. „Acura“ 68 14. „Volvo“ 68 15. „Lincoln“ 68 16. „Infiniti“ 67 17. „Chevrolet“ 67 18. „Cadillac“ 66 19. „Chrysler“ 66 20. „Mercedes-Benz“ 66 21. „Ford“ 65 22. „Nissan“ 64 23. „Volkswagen“ 64 24. „Mini“ 60 25. GMC 60 26. „Jaguar“ 59 27. „Dodge“ 56 28. „Land Rover“ 52 29. „Mitsubishi“ 51 30. „Jeep“ 45 31. „Fiat“ 41