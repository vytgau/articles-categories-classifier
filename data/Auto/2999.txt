„Tam neturime jokių esminių kliūčių. Modulinė platforma CMA leidžia gaminti mažesnius automobilius, be to – mums dar ir paprasčiau mažinti ilgį nei plotį“, – teigė H. Greenas. „Autocar“ taip pat rašo, kad „Volvo XC20“ pavadintam visureigiui kompanija jau turi ir reikiamų variklių, pavyzdžiui, naują 1.5 litro darbinio tūrio apie 150 AG galios turbobenzininį motorą, kuris, anot H. Greeno, jau beveik pagamintas ir galimas naudoti bet kuriame automobilyje. CMA platformą „Volvo“ kūrė kartu su ją valdančia Kinijos kompanija „Geely“. Jos pagrindu kuriami keturiasdešimtosios serijos naujos kartos „Volvo“ automobiliai, taip pat kiniški automobiliai, kurie Europoje bus žinomi markės „Lynk&Co“ pavadinimu. Šiuo metu pats mažiausias „Volvo“ gaminamas visureigis yra XC60.