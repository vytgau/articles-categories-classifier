Išbandykite visuomeninį transportą Apie laikiną Vilniaus oro uosto uždarymą ir visų jo skrydžių perkėlimą į Kauną, kalbama jau seniai. Todėl daugelis ieško būdų, kaip į Kauną nuvykti patogiai. Į tai reaguoja ir vežėjai, siūlydami vykti autobusais arba traukiniu. Į Kauno oro uostą iš Vilniaus kursuoja tiesioginiai tarpmiestiniai autobusai. Jais galima grįžti ir į sostinę. Taip pat transporto paslaugas siūlo privatūs vežėjai, kurių maršrutai tiek iš Vilniaus, tiek iš Klaipėdos suderinti su skrydžių tvarkaraščiais. Kauno oro uostą taip pat galima pasiekti ir traukiniu. Atvykus į Kauno geležinkelio stotį reikės susirasti autobusą, kuris nuvežtų į oro uostą. Vienas didžiausių privalumų vykstant autobusu ar traukiniu, kad keleiviams nereikia rūpinti automobilio stovėjimo vieta. Tačiau tiek vienu, tiek kitu atveju susiduriama su problema, kad nei autobusu nei traukiniu iš savo kiemo į Kauną nenuvyksi. Tai gali sudaryti papildomų problemų, taip pat užimti nemažai laiko keliaujant nuo namų iki autobuso ar traukinio bei kainuoti papildomai. Nepamirškite rezervuoti parkavimo vietos Nemaža dalis sostinės gyventojų yra pasirengę į Kauno oro uostą keliauti nuosavais automobiliais. Tokiu atveju galima jaustis ramiai, kad nepavėluosite į skrydį, o grįžus iš kelionės automobilis lauks oro uosto stovėjimo aikštelėje. Tačiau neatlikus namų darbų, galite turėti rūpesčių, kurie prieš atostogas tikrai nereikalingi. Automobilio stovėjimo vietą šalia oro uosto esančiose aikštelėse galima rezervuoti internetu. Tačiau beveik visus skrydžius perkėlus iš Vilniaus į Kauną, šiuo metu dauguma vietų jau yra iš anksto rezervuotos ir užimtos. Atvykti ir tiesiog tikėtis rasti laisvą vietą gali būti labai blogas sumanymas. Tokiu atveju, parkavimo vietos gali tekti ieškoti toliau nuo oro uosto esančiose nesaugomose parkavimo aikštelėse. Tačiau tokioje vietoje paliktas automobilis dėl saugumo užtikrinimo gali tapti tikru galvos skausmu atostogų metu. Alternatyva nuosavam automobiliui Atsižvelgiant į galimas kelionės į oro uostą problemas, automobilių dalinimosi paslauga „CityBee“ gali tapti viena iš alternatyvų norint patogiai ir be rūpesčių pasiekti Kauno oro uostą. „CityBee“ automobilius galima rasti praktiškai bet kurioje Vilniaus vietoje. Tiek senamiestyje, tiek ir gyvenamuosiuose rajonuose, todėl norint keliauti su automobiliu, jis visada po ranka. Kauno ir Klaipėdos gyventojai taip pat oro uostą gali pasiekti naudodamiesi šia paslauga. Atvykus į Kauno oro uostą keleiviams nereikės rūpintis kur automobilį palikti ar kaip sumokėti už jo stovėjimą. Oro uoste bus speciali teritorija, kurioje automobilį bus galima palikti visiškai nemokamai. Grįžus iš kelionės, lygiai taip pat automobilį vėl bus galima pasiimti ir grįžti į Vilnių, praktiškai iki pat savo namų durų. Norint naudotis automobilių dalinimosi tinklo paslaugomis, tereikia į išmanųjį telefoną atsisiųsti mobiliąją „CityBee“ programėlę, kuri veikia „Android“ ir „iOS“ aplinkose. Aktyvavus mobiliąją aplikaciją telefone, reikia ją susieti su mokėjimo kortele ir jau galima naudotis paslaugomis. Automobilių nuomos kaina prasideda nuo 0,18 centų už vieną minutę, o pirmieji 50 kilometrų yra nemokami. Į kainą įskaičiuotos kuro sąnaudos, draudimas ir techninė priežiūra.