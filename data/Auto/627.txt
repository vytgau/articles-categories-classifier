Naujoje trasoje, kaip ir kas kartą, varžysis FWD, RWD, AWD, OPEN ir RETRO klasių sportininkai. Beje, trasa – dviguba ir visi dalyviai startuos po du – bus įdomu varžovus aplenkti ne tik galutinėje rezultatų lentelėje, bet ir pačioje trasoje. Įdomų renginį organizatoriai žada ir žiūrovams – jų lauks dzūkiška virtuvė, čiuožinėjimo kalniukai vaikams ir galimybė išbandyti save važiuojant keturračiais suaugusiems. „Mes, organizatoriai, patys esame dideli autosporto gerbėjai ir visas varžybas organizuojame tiek sau, tiek kitiems. Mūsų pastangas dalyviai tikrai įvertina – dauguma jų slalome dalyvauja antrus metus iš eilės, be to, kiekvienas etapas sulaukia vis daugiau žiūrovų dėmesio. Ketvirtasis etapas – proga pasidžiaugti žiema, slidžiu keliu, greita trasa. Jos, beje, iki varžybų išbandyti negalės nė vienas dalyvis – visi važiuos pirmą kartą ir turės lygias galimybes“, – sako „Varėnos automobilių sporto klubo“ vadovas Jonas Keršys.  Ketvirtajame slalomo etape važiuos 60 dalyvių, iš viso numatomi 4 įskaitiniai važiavimai, varžysis FWD, RWD, AWD, OPEN ir RETRO automobilių klasės. Organizatoriai, kaip ir kas kartą, didžiausią dėmesį skirs būtent kokybei – įdomiai ir prižiūrėtai trasai, dalyvių ir žiūrovų saugumui, renginio sklandumui. „Varėna 2017“ ketvirtojo slalomo varžybų etapo pradžia vasario 10 d. 9 val. Bagočių kaime, Kaniūkuose, Varėnos raj.