Švęsdami savo 115-ąjį jubiliejų „Harley-Davidson“ pradėjo tikrą „custom“ stiliaus motociklų revoliuciją. Kompanija pristatė aštuonis naujus „Softail“ modelius, kurie tarpusavyje jungia greitų „Dyna“ motociklų charakterį ir „Softail“ linijos motociklų išvaizdą. Jie buvo sukurti pasitelkiant didžiausią produktų vystymo programą kompanijos istorijoje. Naujieji motociklai turės tvirtesnį ir gerokai lengvesnį rėmą, sukurtą tam, kad atlaikytų didelį naujojo „Milwaukee-Eight“ variklio sukimo momentą. 2018 metų „Softail“ modeliuose priekyje sumontuoti modernūs dvigubų vožtuvų amortizatoriai, o gale paslėptas viengubas lengvai reguliuojamas amortizatorius. Dėl šių pakeitimų motociklai yra greitesni, lengvesni ir geriau valdomi nei bet kurie iki šiol gaminti „Big Twin“ modeliai.  „Naujieji „Softail“ motociklai yra didžiausios šios kompanijos tyrimų ir vystymo programos rezultatas. Praleidome tūkstančius valandų buvo prie šių motociklų kūrimo ir bandymų. Didžiausią dėmesį skyrėme aukštesnio lygio važiavimo pojūčiui. Čia kartu su technologijomis susijungia autentiškumas, paveldas ir siela. Reikia pačiam pasivažinėti, kad suprastum“, – pasakoja „Harley-Davidson Motor Company“ produktų vadovas Paulas Jamesas. Moderniai interpretuojant „Harley-Davidson“ istoriją, autentiškumą ir stiliaus DNR buvo pasiekta, kad „Softail“ pasižymi visiškai nauju dizainu, kuris stipriai išsiskiria nuo ankstesnių modelių. Pirkėjai kartu su gaus daugiau galimybių personalizuoti savo motociklus.