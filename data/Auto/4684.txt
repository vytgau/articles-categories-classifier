Jo žodžiais, kompanijoje norima sukurti kažką iš esmės greitesnio nei dabartinis „Peugeot 308 GTi“ modelis, kuris generuoja 270 AG galią. „Norėtume panaudoti Dakaro ralyje pritaikomas technologijas savo civiliniams automobiliams. Nemanau, kad kursime kupė modelio RCZ pasekėją. Labiau tikėtina, kad „žvėrimi“ taps kitos kartos 308 modelis“, – teigė „Peugeot“ vadovas. Spėjama, kad naujajame „karštame“ hečbeke bus panaudotos technologijos iš koncepcinio hibrido „Peugeot 308 R-Hybrid“, pristatyto pernai pavasarį. Jo pavaroje glūdi 270 AG benzininis variklis, dvi elektrinės jėgainės po 115 AG, 3 kWh talpos ličio jonų baterijų blokas ir šešių laipsnių automatinė pavarų dėžė.  Šis modelis generuoja 500 AG galią ir 730 Nm sukimo momentą. Nuo 0 iki 100 km/val. jis gali įsibėgėti per 4 sekundes.