Automobilis bus kuriamas „Alfa Romeo“ platformos galine ašimi varomiems automobiliams „Giorgio“ pagrindu. Naudojant tą pačią architektūrą sukurti „Alfa Romeo Stelvio“ ir „Giulia“ modeliai. Tačiau, anot S. Marchionne, naujajame „Maserati“ bus montuojami kiti varikliai nei „Alfa Romeo“ automobiliuose. Teigiama, kad naujasis „Maserati“ SUV konkuruos su „BMW X3“, „Audi Q5“ ir „Jaguar F-Pace“, tačiau kainuos brangiau. Pirmasis markės prabangus visureigis „Maserati Levante“ debiutavo praėjusių metų pavasarį Ženevos parodoje. Šis automobilis sukurtas panaudojant sedanų „Ghibli“ ir „Quattroporte“ platformą.