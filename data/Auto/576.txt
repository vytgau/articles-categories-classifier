„BMW apsisprendė statyti gavo automobilių gamyklą Kaliningrado srityje“, – agentūrai „Interfax“ pareiškė Rusijos ministerijos atstovas. „Rusijos rinką laikome perspektyvia ilgalaikėje perspektyvoje ir vertiname būsimus veiksmus dėl gamyklos šioje šalyje. Derybos su Rusijos pramonės ir prekybos ministerija nebaigtos, galutinis sprendimas nepriimtas, – pareiškė Vokietijos automobilių koncerno atstovas Frankas Wienstrothas, kurį cituoja „Deutsche Welle“. 2017-ųjų pabaigoje Vokietijos koncerno padalinys Rusijoje „BMW Rusland Trading“ Kaliningrade įregistravo antrinę įmonę „BMW Rusland Automotive“. Kaip skelbia jos įstatai, pagrindinės veiklos sritys – nuosavo arba nuomoto nekilnojamojo turto valdymas ir nuoma, lengvųjų automobilių, vidaus degimo ir elektros variklių, elektroninės įrangos gamyba. Tai patvirtinęs „BMW Rusland Trading“ vadovas Maksimilianas Kelneris pareiškė, kad investicijos į šį projektą viršys 50 mln. eurų. BMW gamyklos Rusijoje planus kūrė ne vienerius metus. Iš pradžių planuota, jog BMW automobiliai bus surinkinėjami Kaliningrado srities įmonėje „Avtotor Holding“. Vėliau skelbta, jog gamykla gali būti statoma ir kitur nei Rusijos anklave prie Baltijos jūros – kaip pretendentės buvo minimos Maskvos sritis bei Sankt Peterburge veikiančios „General Motors“ automobilių surinkimo gamyklos teritorija.