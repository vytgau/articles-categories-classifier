Vilniuje gyvenantis fotografas Martynas Charevičius nusprendė sukurti miesto žiedinių sankryžų nuotraukų ciklą, rašo ntd.tv. , kuris vėliau papuolė į žinomą svetainę „Bored Panda“. „Man šios vietos ypatingos, jos sujungia vairuotojus ir tuo pačiu nukreipia juos skirtingomis kryptimis“, – sakė jis. Deja, žiedinės sankryžos pasižymi ir itin dideliu avaringumu. M. Charevičius fotografuoja ne tik žiedines sankryžas, bet ir automobilius, automobilininkams skirtus renginius bei šou. Nuotraukose užfiksuotos įspūdingiausios Vilniaus žiedinės sankryžos: Antakalnio, Santariškių, Edukologijos universiteto, Savanorių, Žirmūnų, Saulėtekio, Naujosios Vilnios ir pavadinimo neturintis žiedas. Fotografas tikina itin vertinantis ankstyvus rytus, nes šiuo paros metu darytos nuotraukos būna įspūdingiausios. Savaime suprantama, planuodamas fotosesiją M. Charevičius atsižvelgia į judėjimo intensyvumą ir drono baterijų veikimo trukmę. Jis stengiasi užfiksuoti palaimingą nuotaiką išnaudodamas greitai besikeičiantį apšvietimą. „Planavau nufotografuoti visas Vilniaus žiedines sankryžas, norėdamas parodyti jų grožį ir išsišakojimus. Visas nuotraukas dariau dronu. Galutiniai variantai gauti sujungus 2-5 nuotraukas“, – pasakojo fotografas. Jo nuotraukas galite pamatyti paspaudę čia.