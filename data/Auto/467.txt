„PSA Peugeot Citroen“ pasiekė puikius rezultatus bei ženkliai progresavo ketvirtus metus paeiliui“, - sakė koncerno generalinis direktorius Carlosas Tavaresas. Grupė pranešime teigė, kad grynasis pelnas pernai išaugo 11,5 proc., iki 1,929 mlrd. eurų. Veiklos pelnas paaugo 23 proc., iki 3,991 mlrd. eurų, o pardavimai šoktelėjo 20,7 proc., iki 65,2 mlrd. eurų. Nors „Opel“ įsigijimas padėjo augti bendriems pajamų rodikliams, nuostolingai pastaraisiais metais dirbanti vokiečių bendrovė pernai užfiksavo 179 mln. eurų veiklos nuostolį. „PSA Peugeot Citroen“ vyriausiasis finansininkas Jeanas-Baptiste'as de Chatillonas pažymėjo, kad bendrovė ir šiuos metus pradėjo puikiai, pralenkdama 4 proc. siekiantį rinkos augimą.