„BMW nurodė, kad jos pelnas augo 0,7 proc. ir ji lieka antroji pagal prabangių automobilių pardavimo rodiklius Jungtinėse Valstijose. Ją vejasi „Lexus“, kuri pasiekė 1,5 proc. didesnį pelną ir pagal metinius pardavimų rezultatus nuo „BMW šiuo metu atsilieka tik 516 automobilių. Konkurencija tarp šių ženklų vis didėja, ir tiek „BMW, tiek „Lexus“ vadovai teigia manantys, kad paskutinį metų ketvirtį jų automobilių pardavimai augs ir toliau. Savo pranešime spaudai BMW vadovas Šiaurės Amerikai Bernhardas Kuhntas teigė: „Taip pat laukiame sportinių automobilių augimo, nes plečiantis mūsų X modelių gamyklai Pietų Karolinoje, šį mėnesį turėsime daugiau automobilių X5. Po jų seks nekantriai laukiamas visiškai naujo X3 modelio pristatymas, numatytas lapkričio mėnesį“. Panašiai kalbėjo ir „Lexus“ generalinis vadovas Jeffas Brackenas, sakęs, kad artėjant metų pabaigai, laukiama lengvųjų miesto visureigių pardavimų šuolio. „Artėjant metų galui, „Lexus“ tradiciškai perjungia aukštesnę pavarą, be to, mus padrąsina tris mėnesius iš eilės trunkantis pardavimų impulsas, taip pat tai mūsų visų laikų geriausias rugsėjis“, – teigė jis. „Eidami pirmyn, turėsime pakankamai prabangių automobilių, kurie patenkins klientų poreikius likusią 2017 metų dalį“, – sakė jis „Automotive News“.