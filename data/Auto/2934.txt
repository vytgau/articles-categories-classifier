Reeksportas ir toliau išlieka svarbiu rinkos veiksniu: 413 gegužę įregistruotų naujų automobilių (iš jų – 338 „Fiat“, 22 „Porsche“ ir 20 „Alfa Romeo“) buvo išregistruoti dar iki mėnesio pabaigos, o dar bent 31 bus išregistruotas artimiausiu metu. Gegužę asmeninių automobilių (M1) registravimas padidėjo 9 proc. iki 2354 vnt., o lengvųjų komercinių transporto priemonių (N1) rinka augo gerokai sparčiau: +38 proc. iki 328 vnt. Kalbant apie atskiras darbo dienas, pati sėkmingiausia buvo gegužės 31 d., kuomet įregistruoti 177 automobiliai. Prasčiausia diena buvo gegužės 2 d., kuomet įregistruoti 72 automobiliai. Praeitą mėnesį šalies naujų automobilių rinkoje pirmavo „Fiat“ markė (456 vnt.), antrąją vietą užėmė „Volkswagen“ (412 vnt.), o trečiąją išsaugojo „Toyota“ (353 vnt.). Tarp prestižinių markių šįkart pirmavo „Audi“ (54 vnt.). Gegužę tarp asmeninės paskirties (M1) modelių pirmavo „Fiat 500“ (258 vnt.), „Volkswagen Passat“ (150 vnt.) ir „Fiat 500X“ (120 vnt.). Tarp lengvųjų komercinių automobilių (N1) populiariausias vėl buvo „Fiat Ducato“ (54 vnt.). Tiesa, reikia pastebėti, jog 219 „Fiat 500“, 96 „Fiat 500X“ ir 18 „Fiat Ducato“ buvo išregistruoti dar iki mėnesio pabaigos. 2017 m. sausį-gegužę Lietuvoje iš viso įregistruota 11 tūkst. 415 naujų lengvųjų automobilių, t.y. 14 proc. daugiau nei atitinkamu laikotarpiu praeitais metais (9991 vnt.). Praeitą mėnesį Lietuvoje įregistruoti prabangūs sportiniai automobiliai „Aston Martin DB11“ ir „Lamborghini Huracan Spyder“.