Kaip per spaudos konferenciją portalui „Automotive News Europe“ sakė vienos iš „Renault“ gamyklų direktorius Rafaelis Vazquezas, su „Captur“ ketinamo išleisti SUV modelis bus gaminamas jo vadovaujamoje Valjadolide (Ispanijoje) įkurtoje gamykloje. Jokios išsamios informaciją apie naująjį modelį R. Vazquezas nutarė neatskleisti. „Jis priklausys tam pačiam segmentui kaip ir Captur, t. y. B-SUV“, – tepasakė gamyklos direktorius. Galima tik spėlioti, kad subkompaktinis krosoveris bus didesnis už seniau numatytą išleisti „Captur“ ir vadinsis „Grand Captur“: juk lygiai taip rinkai buvo pristatyti standartinių ir didesnių gabaritų mini furgono „Renault Scenic“ variantai. Apie nusimatančias daugiau nei 600 mln. eurų investicijas į naujo automobilio gamybą Ispanijoje, Valjadolide „Renault“ vadovai užsiminė dar pernai. Remiantis tada pateikta informacija, to modelio gamyba turėjo būti susijusi su gretimoje gamykloje vykdomu naujos konfigūracijos 1,5 litro dyzelinių variklių konstravimu. Išsamiau „Renault“ planai tąsyk aptarti nebuvo. R. Vazquezas patikino, kad tam tikra investicijų dalis bus skirta surinkimo linijos išplėtimui. Jis taip pat išreiškė viltį, kad metinės fabriko gamybos apsukos turėtu ne per daug skirtis nuo dabar pasiekto produktyvumo, t. y. maždaug 250 tūkst. modelių per metus. Taigi, galima manyti, kad naujasis modelis turėtų užimti tam tikrą „Captur“ numatytą rinkos dalį. R. Vazquezo vadovaujamoje gamykloje taip pat gaminami „Twizy“ modelio elektromobiliai. Galima priminti, kad „Captur“ buvo laikomas dažniausiai per pirmąjį pusmetį Europoje perkamu mažų gabaritų miesto visureigiu. Remiantis rinkos tyrimų įmonės „JATO Dynamics“ duomenimis, minėtu laikotarpiu pavyko parduoti net 112 586 šio modelio automobilių. Reikia pasakyti, kad tada, kai prie pirmųjų šios kategorijos automobilius pasiūliusių bendrovių, kaip antai „Renault“ ir „Nissan“, prisijungė daugiau automobilių pramonės rinkos dalyvių, šio tipo transporto priemonių pardavimas išaugo iki milijono vienetų per metus ir net viršijo šį skaičių. Antrą modelį sumaniusi pristatyti „Renault“ pakartoja „Opel“ („Vauxhall“) sprendimą prekiauti ir „Mokka X“, ir „Crossland X“ modeliais. Naujais nedideliais SUV taip pat prekiauja tokios bendrovės kaip „Citroen“, „Seat“, „Hyundai“ ir „Kia“.