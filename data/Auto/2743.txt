Tai įteisino Seimas, ketvirtadienį priėmęs Saugaus eismo automobilių keliais įstatymo pataisas. Jomis nutarta nuo gruodžio 1 d. įteisinti administracinių paslaugų teikimo ribojimus asmenims, nesumokėjusiems visų jiems paskirtų baudų už padarytus Kelių eismo taisyklių pažeidimus (jeigu nustatytas terminas jas sumokėti pasibaigęs). Įstatyme įtvirtinta nuostata, kad asmeniui, nesumokėjusiam visų jam paskirtų baudų, nebus išduodamas ir keičiamas vairuotojo pažymėjimas. Šiais ribojimais siekiama skatinti valstybei skolingus asmenis sumokėti jiems paskirtas baudas. Už naujus teisės akto pakeitimus balsavo 98 Seimo nariai, balsavusiųjų prieš nebuvo, susilaikė 3 parlamentarai.