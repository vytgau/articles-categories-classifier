Šie du „General Financing team Pitlane“ tandemai „Winter Rally 2018“ finiše susirinko 4 pačius vertingiausius apdovanojimus: žiemos ralio nugalėtojų titulą, pirmosios (LARČ 1) bei ketvirtosios (LARČ 4) įskaitų laimėjimus bei komandos nugalėtojos titulą. „Sprendimas komandoje matyti jaunųjų lenktynininkų ekipažą brendo seniai. Ilgą laiką stebėjome rinkoje esančius lenktynininkus bei rinkomės tuos, su kuriais norėtume dalintis sukaupta patirtimi bei padėti komandos valdymo procesuose. Jonas su Aisvydu teisingai mato automobilių sportą bei pasirinko tinkamą vektorių savo tobulėjimui. Todėl nusprendėme šiek tiek pagelbėti tolesniame jų tobulėjimo kelyje“ – sakė „General Financing team Pitlane“ lyderis B. Vanagas. „General Financing team Pitlane“ komanda 2018 metų sezone naudos „Tarptautinės automobilių federacijos“ (FIA) aprobuotus sportinius automobilius R5 bei R2 įskaitose. Tikslų sezono planą „General Financing team Pitlane“ planuoja paskelbti vasario mėnesį.