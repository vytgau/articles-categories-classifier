Naujojo modelio pasaulinis debiutas šį kartą numatytas Ženevos parodoje, kuri duris atvers kovo pradžioje. Naujasis „Subaru XV“ pasikeitė. Tai bus pirmasis Europoje pristatytas automobilis su nauja moduline platforma („Subaru Global Platform“). Kaip pažymi gamintojai, pagrindiniai šios platformos privalumai – dar didesnis saugumas ir dinamiškesnis valdymas. Naujosios kartos „Subaru XV“ komplektuojamas su plačiai pripažinta pagalbine japonų kompanijos vairavimo sistema „EyeSight“ ir, lyginant su visais ankstesniais modeliais, išsiskiria gausesne prevencinės saugos įranga. Naujoji modulinė „Subaru“ platforma pritaikyta ir alternatyviems energijos šaltiniams, tokiems kaip hibridinės ir elektrinės technologijos. Naująjį modelį pristatys „Subaru“ viceprezidentas Yasuyuki Yoshinaga. Ši ceremonija įvyks per spaudos konferenciją prie automobilių parodos stendo kovo 7 d. (antradienį) 11.00 val.