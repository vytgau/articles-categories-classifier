Toks sprendimas buvo priimtas paaiškėjus, kad per surengtą pardavimo akciją didžiulis skaičius „Peugeot 208“ modelio automobilių buvo parduoti pritaikius daugiau nei 40 proc. nuolaidą, skelbiama agentūrai „Automotive News Europe“ pavaldaus leidinio „Automobilwoche“ publikacijoje. Bendradarbiaujant su bendrove „Sixt Leasing“ ir interneto paslaugų teikėju 1&1, 208 modelio „Peugeot“ subkompaktinių automobilių buvo pasiūlyta įsigyti už 99 eurų tesiekiantį mėnesinį išperkamąjį mokestį. Šio dosnaus pasiūlymo akcija buvo daug sėkmingesnė nei tikėtasi. Kaip skelbia Vokietijos žiniasklaida, vietoj planuotų 300 transporto priemonių, palankiomis sąlygomis buvo parduota net 5 tūkst. automobilių. Verta priminti, kad pagal išperkamosios nuomos sutartį įsigytiems automobiliams buvo pritaikytas garantinis ir kelių mokesčių draudimas. Šitokia situacija papiktino Vokietijos rinką kuruojančius automobilių gamintojo atstovus. Jie nepanoro taikyti PSA nepelningo pasiūlymo sąlygų. 5 tūkst. 208 modelio automobilių yra kone perpus daugiau nei pavyko Vokietijoje parduoti per pirmąjį metų ketvirtį. Tuo metu buvo užregistruotos 2749 šio modelio transporto priemonės, o tai, Vokietijos motorinių transporto priemonių institucijos KBA duomenimis, yra beveik 13 proc. nuosmukis palyginus su ankstesniu laikotarpiu. Ką tik daugelį pirkėjų suviliojusi akcija buvo kuriam laikui atšaukta, o trims vadovams, PSA sprendimu, teko nedelsiant palikti bendrovę. Tokio likimo neišvengė „Peugeot Germany“ vykdomasis direktorius Benno Gaessleris, „Peugeot-Citroen“ verslo plėtros vadovas Holgeris Boehme ir Vokietijos padalinio išperkamosios nuomos sandorių skyriaus vadovas Olivier Ferry.