Kaip rašo carscoops.com, automobilio išvaizda itin iškalbinga: priekinėje dalyje dominuoja naujoji šio prekės ženklo grotelių interpretacija, kurią iš šonų įrėmina mažesni priekiniai žibintai ir masyvesnės oro įleidimo angos. Aptakios ir tvirtos linijos tęsiasi toliau automobilio šonuose ir baigiasi ties nedidelių užpakalinių žibintų pradžia, kur dėmesį traukia ganėtinai aiškios struktūros užpakalinė automobilio kėbulo dalis, kuri pastebimai skiriasi nuo kitų kėbulo dalių. Automobilio prototipo salonas pasižymi minimalistiniais dizaino sprendimais, prietaisų skydas akcentuojamas dideliu ekranu, mygtuku, skirtu oro kondicionieriui kontroliuoti, ir variklio įjungimo mygtuku, atsidūrusiu ganėtinai netikėtoje vietoje.  Dar svarbu akcentuoti dėmesio vertą vairą plokščia viršutine dalimi, neįprastai atrodančias sėdynes, apdailos detales iš medienos ir odos, puošiančias automobilio prototipo saloną, ir dvigubo stiklo stogą, sukuriantį didesnės erdvės iliuziją. Kadangi ši naujovė turi panašumų su „Altima“ modelius, ėmė sklisti kalbos, kad tai – galimas nors ir išpūstas šeimos automobilio prototipas. Vis tik šią informaciją dar turėtų patvirtinti „Nissan“ atstovai.