„Vairuotojai elgiasi skirtingai, bet pastebima, kad po balandžio 10 d. tikrai nedaug vairuotojų važinėja su dygliuotomis padangomis. Balandžio 10 d. yra būtent ta data, iki kada galima važiuoti su dygliuotomis padangomis“, – sako V. Pumputis. Pašnekovo teigimu, padangos turi didelę įtaką automobilio valdymui. „Dėl to mano patarimas vairuotojams – geriau pasidomėti apie padangos savybes, būtent, kokiais keliais vairuotojai dažniausiai važinėja. Jie turėtų pasirinkti būtent tokio tipo padangas, kurios skirtos daugiau asfalto keliams, arba, jei žmogus važinėja daugiau žvyrkeliais, patarčiau rinktis universalias padangas“, – pataria Saugaus eismo skyriaus vedėjas. Vilniaus Gedimino technikos universitete atliekami padangų savybių ir naudojimo tyrimai. Pagal tyrimų išvadas padangoms priskiriami indeksai. „Vairuotojai turėtų atkreipti dėmesį į svarbų indeksą, t.y. automobilio padangos valdomumas ant šlapio asfalto, šlapios kelio dangos. Dabar yra žymimos padangos nuo A iki E ir mano rekomendacija, kad kuo aukštesnis būtų indeksas, būtent sukibimas ant šlapios kelio dangos“, – pataria V. Pumputis.