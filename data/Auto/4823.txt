„Džeimso Bondo“ filmų pagrindinio aktoriaus Danielio Craigo dubleris B. Collinsas ilgus metus buvo ir garsusis Stigas iš kultinės „Top Gear“ laidos. Kas, jei ne jis galėjo leistis apledėjusia stačia nuokalne viršutinėje trasos dalyje, išsilaikyti biraus žvirgždo ir purvo posūkiuose viduryje ir manevruoti ant bene klastingiausios dangos – drėgnos žolės - apatinėje trasos dalyje. Kirtęs finišo liniją B. Collinsas, rodos, buvo apstulbęs. „Tai buvo vienas sudėtingiausių išbandymų mano karjeroje. Maršrutas pareikalavo didelės psichologinės įtampos ir koncentracijos. Kiekviena kliūtis buvo tikras iššūkis. Ar tai būtų trasos paviršius, ar besikeičiančios kalnų oro sąlygos – bet kuriame trasos centimetre grėsė pavojus. Reikėjo begalinio tikslumo tiek išlaikant greitį, tiek ir slystant posūkiuose“, – po sėkmingo nusileidimo kalbėjo B. Collinsas. Nutrūktgalvišką kaskadininko triuką galite pasižiūrėti žemiau. 