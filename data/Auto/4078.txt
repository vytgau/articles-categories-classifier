Kaip rašoma pranešime žiniasklaidai, pardavimų apimtis išaugo daugiau nei 3 proc., lyginant su 2015 m. rodikliais. Labiausiai prie pardavimų augimo prisidėjo Šiaurės Amerikos rinka, ypač JAV, taip pat Kanada ir Australija. 2016 m. „Subaru“ pardavimų apimtis JAV padidėjo 6 proc. (parduoti 615 tūkst. 132 vnt.). Šioje rinkoje „Subaru“ jau aštuntus metus iš eilės pagerina savo metinių pardavimų rekordą. Tokių rezultatų padėjo pasiekti visi pagrindiniai modeliai. Parduoti 182 tūkst. 898 (+20 proc.) „Outback“ ir 178 tūkst. 593 (+2 proc.) „Forester“ automobiliai. Kanadoje „Subaru“ automobilių pardavimų apimtis išaugo 8 proc. (iki 50 tūkst. 190 vnt.). Tai visų laikų rekordas, pagerinamas penktus metus iš eilės. Ženklų pardavimų apimties augimą lėmė visi pagrindiniai modeliai. „Forester“ automobilių pardavimų apimtis pasiekė 13 tūkst. 798 vnt. (+8 proc.), o „Outback“ – 11 tūkst. 255 vnt. (+16,5 proc.). Visų laikų rekordas penktus metus iš eilės sumuštas ir Australijoje: „Subaru“ pardavimų rezultatai čia padidėjo 7,8 proc. (iki 47 tūkst. 18 vnt.). Ypač sėkmingai pasirodė SUV modeliai. Pasiektas naujas „Outback“ metinių pardavimų rekordas – parduoti 12 tūkst. 207 vnt. (+11,7 proc.). Perkamiausi buvo „Forester“ automobiliai – parduoti 13 tūkst. 407 vnt. (+11,5 proc.). „XV“ modelių pardavimų rezultatai taip pat padidėjo – parduota 8 tūkst. 290 vnt. (+15,7 proc.). Naujas pardavimų rekordas 2016 m. pasiektas ir Baltijos šalių rinkose: „Subaru“ pardavimų rezultatai čia padidėjo 10 proc. Šie metai Baltijos šalyse „Subaru“ buvo vieni sėkmingiausių – parduoti 1726 automobiliai, iš kurių perkamiausi buvo „Outback“ (958 vnt.), „Forester“ (491 vnt.) ir „XV“ (150 vnt.) modeliai. 2016 m. Lietuvoje parduoti 397 „Subaru“ automobiliai. Didžiausią paklausą turėjo „Outback“ modeliai (227 vnt.), kuriems įkandin pagal perkamumą sekė „Forester“ (103 vnt.) ir „XV“ (41 vnt.) automobiliai. Naują pardavimų rekordą „Subaru“ planuoja pasiekti ir 2017 m. Visame pasaulyje numatyta parduoti 1 mln. 90 tūkst. automobilių.