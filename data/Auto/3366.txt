Pirmąjį „Volvo“ automobilį įsigijo 275 pirkėjai – tai buvo nedaug net ir tiems laikams. Tuo metu naujasis XC60 keičia vieną populiariausių „Volvo“ modelių per jos ilgą 90-ies metų istoriją. Pirmosios kartos „Volvo XC60“ tapo fenomenaliu automobiliu, kadangi nuo debiuto 2008 metais, kasmet jų buvo parduodama vis daugiau – po devynerių metų nuo gamybos pradžios jis tapo populiariausiu „premium“ klasės vidutinio dydžio SUV automobiliu Europoje. Pardavus 966 tūkst. pirmosios kartos XC60, jų dalis sudaro apie 30 proc. visų „Volvo“ automobilių pardavimų, o šį mėnesį pirmosios XC60 kartos modelių gamyba peržengs 1 mln. automobilių ribą. „Volvo“ itin didžiuojasi savo istorija. Pastarieji 90 metų buvo kupini įvykių, tačiau likęs dešimtmetis iki kompanijos šimtmečio jubiliejaus žada būti dar įdomesnis, kadangi automobilių pramonė pereina prie savaeigių automobilių, elektromobilumo ir jungiamumo, – sako Hakanas Samuelssonas, vykdantysis „Volvo Cars“ direktorius. – O naujasis XC60 itin gerai įkūnija visas šias kryptis.“  Naujasis XC60 yra vienas saugiausių kada nors pagamintų automobilių ir turi pačias pažangiausias saugumo technologijas, tokias kaip „Oncoming Lane Mitigation“, kuri, veikdama vairo sistemą, padeda sumažinti priešpriešinių susidūrimų tikimybę. Naujajame XC60 galima pasirinkti „Volvo“ pagalbinę dalinai autonominio važiavimo sistemą „Pilot Assist“, kuri perima automobilio vairavimą, įsibėgėjimą ir stabdymą keliuose su sužymėtomis eismo juostomis, kai važiuojama iki 130 km/val. Greičiu. 90 metų jubiliejus „Volvo“ įkūrėjas Assaras Gabrielssonas, būdamas atsakingas už Švedijos guolių gamintojo ir automobilių pramonės tiekėjo SKF pardavimus, pastebėjo automobilizmo proveržį JAV ir Europoje bei galimybę automobilius gaminti Švedijoje. Argumentuodamas, kad Švedijoje pagaminama daug plieno, šalyje nebrangi darbo jėga ir kvalifikuoti inžinieriai, jis sugebėjo įtikinti SKF įmonės vadovybę investuoti į automobilių verslą, kompaniją pavadinus „AB Volvo“. Pirmasis serijinis „Volvo“ buvo gana paprastas automobilis, turėjęs amerikietiškos mašinos išvaizdą, iš uosio ir buko pagamintą rėmą, 1,9 l variklį su vožtuvais cilindro šonuose ir ratus su mediniais stipinais. Pirmasis „Volvo“ buvo dažomas tik tamsiai mėlyna spalva ir turėjo juodus sparnus. Nors per 90 metų įvyko itin daug pokyčių, vienas dalykas išliko tas pats – „Volvo“ įsipareigojimas gaminti saugiausius pasaulyje automobilius.