Visgi pažvelgus atidžiau ima aiškėti ir šis tas daugiau. Pavyzdžiui, sprendžiant iš užpakalinės dalies galima spėti, kad „Jaguar“ sumanė pereiti prie tradicinių, labiau įprastų vienos spalvos konstrukcijų. Šiuo atžvilgiu naujasis modelis visiškai skiriasi nuo savo pirmtako, kurio juodos spalvos komponentai pirminė vieną iš XJ sedanų. Dar viena išskirtinė detalė – stiklinis stogas. Ant jo nematyti jokių sandūrų, todėl galima spėti, kad stogą sudaro vientisa stiklo plokštė. Gali būti, kad rinkai bus pasiūlyta atsidarančio stogo versija, bet tada vaizdas į dangų nebebus toks platus ir netrikdomas. Reikia pasakyti, kad užuominų apie „XF Sportbrake“ įtraukta ir į Vimbldono reklaminį vaizdo įrašą, kuriame „Jaguar“ dizaino direktorius Ianas Callumas kalbasi su sporto aikštelės prižiūrėtoju. Veikiausiai „Jaguar“ bus vienas iš šių metų čempionato rėmėjų. Vaizdo įrašas labai nestebina: I. Callumas sklandžiai kalba apie sąsajas tarp sporto aikštelės ir „Jaguar“ automobilių. Tačiau pačioje pabaigoje pagrindinio Vimbldono korto fone išryškėja „XF Sportbrake“ siluetas. Nors daug informacijos jis neteikia, smalsumą tikrai pakursto. Be poros santūrių reklaminių vaizdų, „Jaguar“ pateikė ir dar šiokios tokios informacijos, pavyzdžiui, pranešė, kad modelis pasirodys dar šiais metais. Deja, konkrečių rinkų nenurėdė. Vis dėlto galima spėti, kad į JAV pirkėjus nesiorientuos. Juk čia nebuvo pasiūlyta ir ankstesnė versija, be to, „Jaguar“ gamina amerikiečių itin pamėgtus krosoverius „F-Pace“.