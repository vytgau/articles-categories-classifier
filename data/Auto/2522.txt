Prie šio augimo, anot gamintojų, prisidėjo į jaunimą orientuotų automobilių, įskaitant ir naujosios kartos i30 penkiadurius bei „Wagon“ modelius, pasiūla. Kompanija ateityje tikisi dar didesnio augimo kartu su šį mėnesį pristatytais „i30 N“ ir „i30 Fastback“ modeliais. „Dėl mūsų naujo ir į Europos pirkėjus orientuoto automobilių asortimento, šį pusmetį pasiekėme dar vieną puikų rezultatą. i30 modelių serijos plėtra bus kertinis „Hyundai Motor“ žingsnis Europoje, siekiant tapti didžiausiu Azijos gamintoju šiame žemyne“, – sako „Hyundai Motor Europe“ vyriausiasis operacijų vadovas Thomasas A. Schmidas. Palyginti su pirmuoju 2016 metų pusmečiu, „Hyundai Motor“ pardavimai Europoje ženkliai augo. Įspūdingi pardavimų augimo skaičiai Prancūzijoje (+18 proc.), Ispanijoje (+10 proc.) ir Lenkijoje (+17 proc.) parodo stiprią plėtrą Europoje. Jungtinė Karalystė ir Vokietija išlieka geriausiomis gamintojo rinkomis, kur pardavimų ir plėtros rodikliai atitinkamai augo 4 ir 6 procentais. „Tucson“ SUV modelis tapo geriausiai parduodamu „Hyundai“ automobiliu Europoje. Nuo jo pasirodymo 2015 metais buvo parduota daugiau nei 250 tūkst. vnt. Naujasis „Ioniq“ taip pat tapo pardavimų sėkme, nes yra pirmasis pasaulyje ekologiškas modelis su trimis elektra varomų jėgainių pasirinkimais. Per pirmąjį pusmetį Europoje buvo parduota daugiau nei 10 tūkst. šių elektrifikuotų automobilių. Kartu su siekiu tapti pirmaujančia Azijos gamintoja Europoje „Hyundai Motor“ per artimiausius penkerius metus išleis 30 naujų modelių ir jų variacijų.