Kieme stovi lapais apkritęs, iš pažiūros ilgai nenaudojamas automobilis. Tačiau, kad būtų pradėjęs rūdyti, akivaizdžių požymių nėra – padangos neišsileidusios, o ir visos apdailos detalės vietoje. Galima manyti, kad savininkas nesiruošia savo transporto priemonės apleisti visam laikui. Pasitaikius progai tikriausiai ir vėl sės prie vairo. Tačiau ar automobilis bus tinkamas važiuoti? Pasak ekspertų, neeksploatuojama transporto priemonė kartais genda dažniau už tą, kuria važinėjama kasdien. Istorija apie kiek ilgiau nei metus stovėjusį automobilį bei paaiškinimai, su kokiais pavojais susiduria automobiliai, ilgam palikti stovėti, – LRT televizijos laidoje „Keliai. Mašinos. Žmonės“. 