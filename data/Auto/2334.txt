„Model 3“ pats aptiks jam priskirtą išmanųjį telefoną, automatiškai atsirakins ir pasiruoš kelionei. Net ir tuo atveju, jeigu jūsų telefono baterija grasins bet kurią akimirką išsikrauti, tikrai nebūsite palikti likimo valiai prie užrakinto automobilio. „Tesla“ tokiems atvejams siūlo NFC kortelę raktą, kuri pakankamai nedidelė ir plona, tad puikiai telpa piniginėje. Norint kortele atrakinti „Model 3“, tereikia ją priliesti prie automobilio centrinio statramsčio, o, norint transporto priemonę užvesti, reikės ją įdėti į specialiai tam skirtą vietą tarp sėdynių. Šiuo metu „Tesla“ susidūrė su nemenku iššūkiu – jau gruodį gamybos apimtis ji privalo padidinti iki 20 tūkst. „Model 3“ vienetų per mėnesį.