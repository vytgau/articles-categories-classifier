Gautomis žiniomis, incidentas įvyko savaitės pradžioje. Pagalbos tarnybai 911 paskambino Josephas Cooperis, kuris pranešė, kad važiuoja magistrale I-95 ir negali sustoti. Dispečerė pasiūlė kelis būdus automobiliui sustabdyti, pavyzdžiui, įjungti neutralią pavarą arba išjungti variklį, bet tai nepadėjo. Tada į problemos sprendimą įsijungė policija. Pareigūnai kelis kartus turėjo panaudoti „ežius“, kol automobilis galiausiai sustojo. Iki to laiko mašina jau buvo sukorusi beveik 70 kilometrų. Vairuotojas, kuris skundėsi krūtinės skausmais, buvo nugabentas į ligoninę. BMW atstovai abejoja šios istorijos teisingumu, bet pasiūlė JAV pareigūnams savo pagalbą tiriant incidento priežastis.