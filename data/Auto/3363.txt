Vairuotojų ir transporto priemonių registravimo agentūra priminė, kad nepranešus apie pasikeitusį vairuotojo adresą jam gresia iki 1000 svarų sterlingų bauda. Net jei vairuotojas persikelia gyventi kitur trumpam laikui, pavyzdžiui, į universiteto bendrabutį mokslo metais, jis privalo apie tai informuoti reikiamas instancijas. Adreso pakeitimas – nemokama paslauga, tačiau ji gali padėti išvengti baudos. Pakeisti asmeninę informaciją galima vyriausybės tinklalapyje internetu, tuomet nemokamai išduodamas naujas vairuotojo pažymėjimas. Jis atsiunčiamas per dvi-tris savaites. Apie visus pasikeitimus pranešti reikalaujama dėl to, kad vairuotojas galėtų būti laiku informuojamas svarbiais klausimais. Pavyzdžiui, artėjant vairuotojo pažymėjimo galiojimo pabaigai ar besibaigiant draudimo galiojimui. Taip pat tūkstančio svarų sterlingų bauda gresia jei vairuotojo pažymėjime puikuojasi sena nuotrauka. Nuotraukos galiojimo laikas nurodytas ant paties pažymėjimo 4b langelyje, tad praėjus šiai datai būtina pasikeisti nuotrauką.