Šiemet kompanija informavo, kad maždaug 100 žmonių, dalyvaujančių programoje „Drive Me“, gaus autonomiškus „Volvo“ automobilius. Po „Volvo XC90“ su specialia įranga jau gavo dvi Geteborgo šeimos – Hainsai ir Simonovskiai, praneša carscoops.com. Per tą laikotarpį, kol turės automobilius, šeimų vairuotojai turės vairuodami laikyti rankas ant vairo ir visą laiką stebėti visureigius. „Volvo“ pateiks pažangesnių autonomiškų vairavimo funkcijų, o vairuotojams bus surengti mokymai. Ir pradžių pažangesnių „Volvo XC90“ modelių bandymai vyks saugioje, stebimoje aplinkoje. Su šia programa „Volvo“ ne tik padidins autonomiškų prototipų parko nuvažiuotų kilometrų skaičių, bet ir bus gauta vertingų duomenų inžinieriams apie tai, kaip šeimos elgiasi su savo automobiliais. „Drive Me“ – „Volvo Cars“ kompanijai svarbus tiriamasis projektas. Tikimės, padedami šių šeimų daug sužinoti, ir pasitelkę jų patirtį suformuosime mūsų autonomiško vairavimo technologijos plėtrą, kad iki 2021 m. galėtume pasiūlyti savo klientams visiškai autonomiškus automobilius“, – sakė „Volvo“ tyrimų ir vystymo padalino vadovas Henrikas Greenas.