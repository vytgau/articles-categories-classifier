„Hibridiniai automobiliai sudaro apie 40 proc. „Toyota“ pardavimų Europoje, ir ši dalis auga sparčiai“, - sakė „Toyota“ padalinio Lenkijoje atstovas Eiji Takeichi. „Ši investicija reiškia, kad mes sugebėsime patenkinti rinkos paklausą“, - pridūrė jis. „Toyota“ rugsėjį pranešė apie partnerystę su „Mazda“ kuriant tik elektra varomus automobilius. Abi kompanijos rinkoje vis dar neturi nė vieno tik elektra varomo automobilio bei atsilieka nuo savo konkurentų. Pavyzdžiui, „Tesla“ anksčiau šį mėnesį pristatė pirmąjį elektra varomą vilkiką. „Toyota“ šiuo metu Žemutinės Silezijos vaivadijoje turi dvi gamyklas. Vidaus degimo variklių gamykla Jelčos-Laškovicų mieste samdo beveik 500 žmonių, o gamykla Valbžyche turi apie 1,5 tūkst. darbuotojų.