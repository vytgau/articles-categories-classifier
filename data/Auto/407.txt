„Bentley“ naujienos Ženevos automobilių parodoje pabrėžia, kad tai – išskirtiniams žmonėms skirti automobiliai. GT automobilių klasė sparčiai populiarėja visame pasaulyje, tačiau „Continental GT“ dar kartą primena visiems, kas yra šio segmento etalonas. Aukščiausio lygio kokybė, išskirtinė prabanga ir kompromisų nedarantis našumas – tai skiriamieji „Bentley“ bruožai, kurie leidžia mėgautis nuostabiu automobiliu kiekvieną kartą jį vairuojant“, – sako „Bentley“ pardavimų vadovė Lietuvoje Evelina Avina. Pasak jos, itin svarbi „Bentley“ naujiena, kuriai Ženevoje buvo skirta daug dėmesio – pirmasis „luxury“ segmento hibridinis automobilis „Bentayga Hybrid“. 3,0 l V6 benzininį su turbokompresoriumi ir elektrinį variklius turintis prabangus visureigis gali iki 50 km nuvažiuoti vien elektra ir pasižymi išskirtine ekonomija – jo CO2 emisija yra vos 75 g/km. „Continental GT“ Lietuvą pasieks vasarą Ženevoje eksponuojamą trečios kartos „Continental GT“ jau galima užsisakyti ir oficialioje „Bentley“ atstovybėje Lietuvoje, o pirmuosius klientus Europoje modelis pasieks vasarą. Tai yra visiškai britiškas automobilis: jis suprojektuotas ir rankomis surinktas Jungtinėje Karalystėje, naudojant tik aukščiausios kokybės medžiagas. „Bentley“ požiūris į rankų darbo prabangą, galią bei naujausias technologijas leido pagaminti patį geriausią kada nors pasaulyje buvusį GT klasės automobilį. Po „Continetal GT“ gaubtu įtaisytas neprilygstamas 6,0 l darbinio tūrio W12 TSI variklis, pakeliantis našumo kartelę į naują lygį. „Continental GT“ interjere pažangiausios technologijos dera su aukščiausios kokybės rankų darbo gaminiais. Jis pritaikytas moderniam ir prabangą vertinančiam klientui, o smulkmeniškas dėmesys detalėms sukuria išskirtinę savininko patirtį ir neprilygstamą vairavimo malonumą kiekvienos kelionės metu. Parodoje demonstruojami du „Continental GT“ modeliai, demonstruojantys kone neribotas automobilio individualizavimo galimybes. GT automobilių klasei priskiriami greiti, prabangūs ir komfortiški automobiliai, sukurti ilgoms kelionėms. Preciziškasis „Bentayga V8“ Erdvioje „Bentley“ ekspozicijoje Ženevos automobilių parodoje pristatytas ir naujasis visureigis „Bentayga“ su V8 varikliu. 4,0 l darbinio tūrio du turbokompresorius turintis variklis užtikrina didžiulį našumą bei įspūdingą degalų vartojimo efektyvumą. Jis pasiekia 550 AG ir 770 Nm, o „Bentayga“ su šiuo varikliu iki 100 km/val. įsibėgėja per 4,5 sek. bei pasiekia didžiausią 290 km/val. greitį. „Bentayga“ sportiškumą pabrėžia ne tik charakteringas V8 skleidžiamas garsas, bet ir stilizuota dviguba išmetimo sistema bei papildomai pasirenkami anglies pluošto keraminiai stabdžiai. Interjere klientai atpažins unikalų „Bentley“ požiūrį į modernumą bei prabangą, atskleidžiamą įvairiausiose detalėse – nuo kokybiškiausios vairaračio odos iki rankomis dygsniuotų sėdynių siūlių. „Mulliner“ naujienos Ženevos automobilių parodoje naujoves pristato ir „Mulliner“ – „Bentley“ automobilių personalizavimo padalinys. Ekspozicijoje žiūrovų dėmesį atkreipia unikalus „Flying Spur“ W12, demonstruojantis naujausias „Mulliner“ galimybes. Šio „Bentley“ interjeras dekoruotas aukščiausios kokybės anilino oda, o siekiant dar didesnio išskirtinumo, sėdynėms bei kitoms apdailos detalėms klientas gali pasirinkti visiškai unikalią tekstūrą. „Golden Oak“ spalvos oda yra visiškai natūrali, nėra padengta jokiomis kitomis medžiagomis ir suteikia sėdynėms neprilygstamą komfortą. Natūralaus riešutmedžio apdaila „Flying Spur“ interjerui suteikia autentišką ir dar natūralesnį vaizdą. Natūralias medžio apdailos detales aukščiausios klasės specialistai padengia trimis plonais lako sluoksniais – taip užtikrinama, kad medienos paviršius būtų ilgaamžis, išryškinama spalva, o jį liesti – nepaprastai malonu. Legendinių prabangą, komfortą ir greitį apjungiančių britų automobilių „Bentley“ nuo šių metų sausio jau galima įsigyti ir oficialioje atstovybėje Lietuvoje. Gamintojo atstovavimo teises Lietuvoje gavo tarptautinė įmonių grupė „Modus Group“.