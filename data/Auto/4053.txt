„Opel“ pardavimai pernai augo 18-oje iš 22-jų rinkų ir iš viso parduota 1,16 mln. automobilių (4 proc. daugiau). „Opel/Vauxhall“ rinkos dalis Europoje liko beveik nepakitusi – 5,73 proc. Baltijos šalyse augančių pardavimų variklis buvo „Mokka X“, paskui – „Astra“ ir „Corsa“ modeliai. Europoje nupirktų „Mokka X“ skaičius sudarė 34 proc. iš visų parduotų automobilių ir tai buvo daugiau nei 100 tūkst. vienetų. „Puikius rezultatus Baltijos rinkose lėmė pardavimų augimas segmente, į kurį „Opel“ įžengė dar visai nesenai, ir, be jokios abejonės, rezultatus pagerino automobilių pardavimai Latvijos policijos automobilių parkui. Esame įsitikinę, kad 2017 m., per kuriuos pristatysime 7 naujus modelius, iš kurių 2 CUV segmente, pardavimai ir toliau augs“, – sako Marekas Vihuri, „Opel“ vadovas Estijoje. Bendrovė „Opel“ įpusėjo vykdydama vieną didžiausių savo produktų pasiūlos kampanijų, per kurią nuo 2016 iki 2020 m. pristatys 29 naujus modelius, o šiais metais – net septynis. Trys iš jų – tai naujos kartos flagmanas „Insignia“: penkiaduris sedanas („Insignia Grand Sport“), universalas („Insignia Sports Tourer“) ir krosoveris („Insignia Country Tourer“). Bendrovė pristatys dar dvi naujoves sparčiai augančiame krosoverių (CUV) segmente – tai „Crossland X“ ir „Grandland X“. Elektromobilis „Ampera-e“ bus pradėta pardavinėti pavasarį, bet Baltijos rinkos šis modelis kol kas nepasieks. 2017 m. taip pat bus pristatytas naujas „Opel Vivaro“ variantas.