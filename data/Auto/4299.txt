„Esame subrendę startuoti aukščiausio rango pasaulinėje ralio maratonų serijoje. Turime stiprią komandą, kuri pajėgi aptarnauti ne vieną ekipažą tokio lygio varžybose. Pradėsime kaupti specifinę kiekvieno etapo patirtį, kuri ateityje bus labai vertinga. Netolimoje praeityje jau esame startavę atskiruose etapuose Jungtiniuose Arabų Emyratuose, Italijoje ir Lenkijoje. Iki šiol startuodavau daugelyje automobilių sporto disciplinų. Nusprendėme specializuotis vienoje, kad galėtume siekti aukščiausių rezultatų“, – sakė B. Vanagas. 11-os etapų lenktynės prasidės vasario 24 dieną Rusijoje, o baigsis spalio 28-ąją Portugalijoje. Varžybos taip pat aplankys Jungtinius Arabų Emyratus, Italiją, Ispaniją Kazachstaną, Maroką, Lenkiją ir kitas valstybes. „Jei Dakaras – žinomiausios planetos lenktynės, tai ralio maratonų Pasaulio taurė yra aukščiausio rango 11-os etapų serija, vykstanti trijuose žemynuose, organizuojama Tarptautinės automobilių sporto federacijos (FIA). FIA taip pat organizuoja F1, WRC ir kitus čempionatus“, – sakė „Toyota Hilux“ bolidą pilotuojantis B. Vanagas. Lenktynininkas pabrėžė, jog šiuo metu svarbiausi yra logistiniai klausimai. „General Financing team Pitlane“ su Dakaro organizatoriais derina technikos grąžinimo klausimus. Planuojama, kad iš Pietų Amerikos į Europą grįžęs sportinis bolidas į Rusiją bus nuskraidintas lėktuvu. Po to seks trys etapai Dubajuje, Abu Dabyje (JAE) ir Katare, kuriuose visa lenktynių technika dalyvaus taip ir nepasiekusi Lietuvos. Pasaulio ralio maratono taurės tvarkaraštis: 24-26.02 Baja Russia 09-11.03 Dubai Baja 01-07.04 Abu Dhabi Desert Challenge 16-21.04 Sealine Cross Country Rally 20-27.05 Rally Kazakhstan 15-18.06 Italian Baja 21-23.07 Baja Espana Aragon 10-13.08 Hungarian Baja 31.08-28.19 Baja Poland 04-10.10 Rallye du Maroc 26-28.10 Baja Portalegre.