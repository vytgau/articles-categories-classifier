Spalio pabaigoje Rusijos ministras pirmininkas Arkadijus Dvorkovičius nurodė organizuoti tarpžinybinę darbo grupę, kuri turi sukurti „vieną rinkimo, apdorojimo ir perdavimo aplinką praktiškai bet kokiai informacijai apie automobilio buvimo vietą ir būklę“. Manoma, kad juodosios dėžės galės įrašyti ir persiųsti duomenis apie kiekvieno konkretaus vairuotojo vairavimo būdą, pavyzdžiui, draudikams bei automobilių servisams, o šie iš anksto galės sužinoti apie reikalingą remontą ar kokių nors detalių keitimą. Be to, prietaisai galės fiksuoti krovininių automobilių ašies apkrovą, tad vežėjams nebereikės privalomojo svėrimo. Galiausiai remiantis savirašių prietaisų duomenimis, bus galima valdyti miesto eismą, optimizuoti maršrutus ir šviesoforų veikimo laiką.