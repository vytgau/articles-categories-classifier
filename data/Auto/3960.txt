„Audi RS3 Sportback“ montuojamas 2.5 litro darbinio tūrio penkių cilindrų motoras, kurį šis modelis dalinsis kartu su „Audi TT RS“ sportiniu kupė. Jame modernizuotas cilindrų blokas, karteris, sumontuotas naujas turbokompresorius bei aušintuvas bei kombinuoto degalų įpurškimo sistema. Dėl šių pokyčių variklis tapo 33 AG galingesnis bei 26 kilogramais lengvesnis. Maksimalus jo 480 Nm sukimo momentas pasiekiamas plačiame 1700-5850 apsukų per minutę diapazone. Variklio galią visiems varomiems ratams perduos septynių laipsnių dviejų sankabų automatinė pavarų dėžė. Nuo 0 iki 100 km/val. greičio automobilis galės pagreitėti per 4,1 sek. arba 0,2 sek. greičiau nei modelio pirmtakas. Maksimalus automobilio greitis – 250 km/val., tačiau už papildomą mokestį galima „pastumti“ elektroninį ribotuvą iki 280 km/val. atžymos.  Gausioje įrangoje pažymimi pilnaverčiai LED žibintai, sportinės oda apsiūtos sėdynės, „Google Earth“ bei „Google Streew View“ palaikanti multimedijos sistema bei automobilio judėjimo spūstyse išmani sistema, kuri važiuojant iki 65 km/val. greičiu gali savarankiškai palaikyti atstumą iki priekyje esančių transporto priemonių bei laikytis eismo juostos. Už papildomą mokestį bus galima užsakyti adaptyvią pakabą, anglies pluošto ir keramikos mišinio stabdžius su 310 mm diskais, virtualų prietaisų skydelį bei 705 vatų galingumo „Bang & Olufsen“ garso sistemą. Europoje automobilį bus galima užsisakyti jau balandį, o pirmieji modeliai klientus pasieks rugpjūtį. „Audi RS3“ hečbeko kaina prasidės nuo maždaug 54,5 tūkst. eurų, o sedanas turėtų kainuoti apie 56 tūkst.