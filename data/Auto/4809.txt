„Carbon Disclosure Project“ (CDP) yra tarptautinė pelno nesiekianti organizacija, pristatanti vienintelę globalią sistemą, padedančią įvertinti viso pasaulio įmonių veiklos poveikį aplinkai ir gamtos ištekliams. CDP atstovauja 827 investuotojams, valdantiems 100 trln. JAV dolerių vertės turtą. „Naujos kartos dyzeliną gaminame iš atsinaujinančių šaltinių – biomasės. Tokiu būdu efektyviai mažiname kenksmingų išmetamųjų dujų aplinkai daromą žalą ir aktyviai remiame Paryžiaus susitarimą dėl klimato kaitos. Klientams pasiūlius gryną dyzeliną iš atsinaujinančių šaltinių, 2015 m. į aplinką nepateko net 6,4 mln. tonų šiltnamio efektą sukeliančių kenksmingų dujų. Šiuo metu mūsų pagrindinis tikslas yra padidinti šį rodiklį iki 9 mln. tonų“, – sako Pekka Tuovinenas, „Neste“ vyresnysis patarėjas, atsakingas už tvarų augimą. Į CDP A kategorijos sąrašą pateko tik tos bendrovės, kurios efektyviausiai kovojo su klimato kaita ir tai pritaikė savo veiklose. Kiekviena bendrovė turėjo surinkti daugiau nei 75 proc. visų galimų taškų vertinamuose aspektuose, tokiuose kaip išmetamųjų dujų – anglies monoksido, azoto oksidų ir angliavandenilių – emisijos. Šiltnamio efektą sukeliančių išmetamųjų dujų emisijų ataskaitos turėjo būti sertifikuotos nepriklausomų trečiųjų šalių pagal patvirtintą sertifikavimo standartą ir prieinamos viešai. San Diegas pradėjo naudoti ekologišką dyzeliną Oro tarša yra viena iš didžiausių daugelio didžiųjų pasaulio miestų problemų. Įprastus degalus į ekologiškus iškeitęs San Diego miestas prisijungė prie kitų ekologiškesnį transportą jau kurį laiką skatinančių Kalifornijos valstijos miestų – San Fransisko, Oaklando, Karlsbado ir Sakramento. Daugiau nei 1100 transporto priemonių, priklausančių miesto savivaldybei, bus varomos dyzelinu, pagamintu iš atsinaujinančių šaltinių pagal NEXBTL technologiją. Skaičiuojama, kad tai padės pastebimai sumažinti šių transporto priemonių išmetamų dujų kiekį, taip prisidedant prie ambicingų miesto tikslų kovojant su oro tarša ir klimato kaita. „Naudojant gryną iš atsinaujinančių šaltinių pagamintą dyzeliną, šiltnamio efektą sukeliančių išmetamųjų dujų emisijos sumažėja iki 60-85 proc. palyginti su tradiciniu dyzelinu. Šis pasikeitimas padarys didelę įtaką visam mūsų transporto priemonių parkui – draugiškos aplinkai transporto priemonės labiau tausos gamtą. Būsime pavyzdys kitiems miestams ir parodysime, kaip išmintingi sprendimai gali prisidėti prie supančios aplinkos pasikeitimų“, – įsitikinęs San Diego meras Kelvinas L. Faulconeris. Suomijoje užpatentuota NEXBTL (angl. – Next Generation Biomass to Liquid) technologija, skirta pirmojo ir kol kas vienintelio pasaulyje dyzelino gamybai iš biomasės. Šis dyzelinas turi unikalią molekulinę sandarą – jis gaminamas hidrinant augalinį aliejų ar gyvulinės kilmės riebalus. Cheminė šio dyzelino sudėtis – tokia pati kaip ir tradicinio dyzelino, todėl jis tinka visiems dyzeliniams varikliams, gali būti būti tradicinio dyzelino sudėtinė dalis.