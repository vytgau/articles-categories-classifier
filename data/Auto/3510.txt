Ir nors universalaus keliavimo būdo, kuris suvienytu absoliučiai visus poreikius, nėra, kai kurios transporto priemonės, pavyzdžiui autobusai, gali pasiūlyti netikėtų privalumų, rašoma pranešime žiniasklaidai. Yra į ką paganyti akis Paklaustas, kurie kelionių autobusais maršrutai yra vaizdingiausi, Baltijos regiono tarptautinių maršrutų vežėjo „Ecolines“ Lietuvos-Lenkijos regiono vadovas Remigijus Dvareckas įvardijo ne vieną: į Čekiją (Prahą), Bulgariją (per Slovakiją, Austriją, Vengriją, Serbiją), Vokietiją, Daniją (per Vokietiją, tik vasaros sezono metu), Lenkiją, Latviją, Rusiją, Ukrainą. „Vienas vaizdingiausių maršrutų yra į Bulgariją per Slovakiją, Austriją, Vengriją ir Serbiją, ypač kalnuotomis vietovėmis. Tuo metu važiuojant per Slovakiją galima pamatyti Tatrų kalnus, įspūdingus kraštovaizdžius, kurortinius kalnų kaimelius su ypatinga architektūra, kelias senovines pilis ar vienuolynus, kurie jau apleisti, bet, tebestovintys kalnų šlaituose, atrodo įspūdingai. Nekalbant apie tai, kad daug įspūdžių suteikia vien važiavimas per Serbijos Karpatų ir Balkanų kalnų tunelius – vieni jų trumpesni, išvažiuojama iš vieno ir po kelių minučių įvažiuojama į kitą, o kiti – ilgesni, kai kurie iš jų užsitęsia apie 6 kilometrus“, – pasakoja R. Dvareckas. Pasak eksperto, keliaujant autobusu galima iš arti pamatyti gražius kalnų slėnius ar upes, kurių link niekas specialiai ekskursijų neorganizuoja ir kuriuos išvysti kitu būdu galima būtų nebent keliaujant individualiai, automobiliu. R. Dvareckas pabrėžia, kad ypatingai vaizdingais ir spalvingais tarptautiniai autobusų maršrutai būna rudenį, tad norintys pačių gražiausių vaizdų turėtų rinktis būtent šį metų laiką. Maršruto vaizdingumas priklauso nuo šalies R. Dvareckas atkreipia dėmesį į tai, kad nors maršrutai dažniausiai sudaromi pagal greitį, saugumą bei kelių naujumą, tai, ką keleiviai turi galimybę pamatyti už lango priklauso nuo to, į kurią šalį vykstama. „Vokietijoje, važiuojant automagistralėmis, galima pamatyti išskirtines aukštumas ir lygumas bei kitokį, nei Baltijos šalyse, kraštovaizdį. Tuo metu Olandijoje neišvengiamai pamatysite autentiškus vėjo malūnus, be kurių negalėtume įsivaizduoti Nyderlandų kraštovaizdžio. O Šveicarijoje galima apžvelgti įspūdingas Alpes bei keliautojų mėgstamus ežerus. Trumpiau tarus, priklausomai nuo pasirinktos kelionės krypties, dažnai priklauso ir vaizdai, matomi pro langą“, – lygina R. Dvareckas. Taip pat, anot eksperto, keliaujant į skirtingas valstybes, pasitaiko ir malonių netikėtumų: pavyzdžiui, pro šalį važiuojantis cirkas, pervežantis ir gyvūnus, arba įspūdinga Vokietijos motociklininkų kolona ir t.t. Nustebinti gali net kaimyninės šalys Klysta tie, kurie mano, kad kelionė į aplinkines Lietuvos valstybes niekuo nestebina. R. Dvareckas išskiria, kad važiuojant į Čekiją, Prahą, autobusai važiuoja miesto centru, tad yra galimybė pamatyti įspūdingus tiltus per Vltavos upę, garsųjį Šokantį namą, tolumoje kyšančius rotušės bokštus ar astronominį laikrodį. Pasak eksperto, net visiškai kaimyninė valstybė Latvija gali maloniai nustebinti nusprendusius keliauti į šią valstybę ar kirsti ją keliaujant toliau. „Latvijoje važiuojame pro Bauskės miestelį ir jame esančią bažnyčią, o Rygoje važiuojame vienu iš didžiųjų tiltų per Dauguvos upę, todėl įvažiuojant į miestą tiltu kairėje pusėje galima pamatyti Rygos panoramą su Vantiniu (Vanšu) tiltu, geležinkelio tiltu, Latvijos nacionaline biblioteka, senamiesčio vaizdu ir Rygos Šv. Petro bažnyčios bokštu bei televizijos bokštu. Paprastai, keleiviai neatsitraukia nuo autobuso langų“, – pastebi R. Dvareckas. „Pažintis su miestu prasideda į jį vos įvažiavus. Pavyzdžiui, Vengrijos sostinėje Budapešte mūsų autobusai važiuoja vienu iš tiltų per Dunojų, tad galima pamatyti dalį miesto architektūros, o ypač gražu važiuoti tamsiu paros metu, kai Budapešto gatves apšviečia miesto žibintai. Tuo metu Važiuojant Hanoveriu yra tikimybė pamatyti televizijos bokštą, modernių daugiaaukščių pastatų, kurių viršutiniame aukšte įrengtos šiuolaikiškos vizualizacijos ir t.t.“, – teigia R. Dvareckas. Dar daugiau – keleiviai, atvažiavę į miestą, jau iš pro autobuso langą stebėdami naują vietą gali pasiplanuoti tolimesnį miesto pažinimo maršrutą pėsčiomis ar pasižymėti vietas, apie kurias norėtų sužinoti daugiau. „Amsterdame sustojimo vieta yra kaip tik prie vieno iš kanalų, todėl galima pamatyti siauras gatveles ir, kaip įprasta šiame mieste, vieną prie kito sustatytus daugiaaukščius gyvenamuosius namus su butais per kelis aukštus, daug dviračių takų. Pastebime, kad keleiviai kartais dar autobuse pradeda planuotis, kaip praleis tolimesnes dienas“, – sako R. Dvareckas. Nors, važiuojant autobusu, negali išlipti ir ilgiau pasigrožėti visais matomais vaizdais, ekspertas pastebi, kad kelionių maršrutų vaizdingumas yra svarbi kelionių dalis. „Atrodo, kad pro autobuso langą ne itin daug ir pamatysi arba turėsi tam nedaug laiko, bet iš tiesų, jei keleivis bus dėmesingas – prisifotografuos įdomių dalykų“, – apibendrina R. Dvareckas.