Netrukus bus galima įsigyti „Polo“ su galios diapazonu, siekiančiu nuo 55 kW / 75 AG iki 85 kW / 115 AG, o vėliau ir „Polo“ su 1.6 TDI dyzeliniu varikliu. „Naujasis „Volkswagen Polo“ yra tikras miesto automobilis: jame įdiegtos pažangios sistemos, padedančios vairuotojui gatvėse ar parkavimo aikštelėje ir užtikrinančios saugumą, jis manevringas, taupus ir draugiškas aplinkai. Nors iš išorės automobilis atrodo nedidelis, šis įspūdis yra apgaulingas – talpioje bagažinėje tilps ne tik pirkiniai, bet ir vaiko vežimėlis, o sumanūs salono dizaino sprendimai leis jaustis patogiai ir išsiruošus į ilgą kelionę“, – sako „Volkswagen“ prekės ženklo vadovas Baltijos šalyse Ilgvaras Ļubka. „Polo“ išleidžiamas į rinką trijų įprastinių apdailos versijų: „Trendline“, „Comfortline“ ir „Highline“. Modelių spektrą vainikuoja aukščiausio lygio naujasis „Polo GTI“, kuris bus varomas 2,0 litrų TSI 147 kW / 200 AG galios variklio. „Polo GTI“ pažymėtas būdingomis detalėmis – akytomis grotelėmis, raudonomis dekoratyvinėmis juostomis, raudonais stabdžių kaladėlių laikikliais, dvigubu išmetamuoju vamzdžiu, priekiniais ir galiniais aptakais ir užrašu „GTI“. Viduje taip pat matomos „GTI“ savybės: sportinis vairas su dekoratyviniu apsiuvimu bei tipiška „GTI“ pavarų svirtis. Visi modeliai turi „Start-stop“ sistemą ir regeneracinio stabdymo režimą. Kiekvienam varikliui galima pritaikyti automatinę DSG pavarų dėžę. Iki metų pabaigos bus pristatyti dar penki siūlomų variklių modeliai: trys benzininiai ir du dyzeliniai. Kiekvienas gali susikurti savo unikalų „Polo“ – galima pasirinkti anglies pluošto sėdynes, ryškias įvairių spalvų dekoratyvias detales, juodą stogą, sportiškus lengvo lydinio ratlankius bei daugelį kitų pasirinktinių savybių ar dizaino paketų. Be to, įspūdį paliks naujajame „Polo“ įdiegtos pagalbinės sistemos – dalis jų buvo adaptuotos iš „Golf“ ir „Passat“ modelių. „Polo“ yra pirmasis „Volkswagen“ aprūpintas naujosios kartos aktyviu informaciniu ekranu. Be to, „Polo“ yra įrengta naujausios kartos informacijos ir pramogų sistema su stikliniu ekranu, kurio įstrižainė siekia nuo 6,5 iki 8,0 colių.