Šis sprendimas palies iš viso 66 navigacijos prietaisų modelius, skelbia „DailyMail“. Operacijoms reikalingi prietaisų pajėgumai tapo itin svarbūs, nes Europos žemėlapis nuo 2010 metų padidėjo beveik 5 GB, rašo autoevolution.com. „TomTom“ pažymi, kad vairuotojai, naudojantys šias sistemas, nebegalės atnaujinti savo žemėlapių ar paslaugų. Aktyvi žemėlapių atnaujinimo ar „TomTom“ paslaugų prenumerata galios tol, kol baigsis už ją sumokėti pinigai. Tačiau programinės įrangos atnaujinimai taip pat nebebus prieinami. „TomTom“ atskirai pristatė naują paslaugą, skirtą vairuotojams, kuriems itin nepatogu visą laiką žvilgčioti į ekraną. Ši paslauga, pavadinimu „TomTom Audio Traffic“, buvo sukurta kartu su išmaniųjų multimedijos programėlių tiekėja „Duel“ ir yra paremta „TomTom Live Traffic“. Ji leis su eismu susijusią informaciją perduoti vairuotojui per garso sistemas. „Audio Traffic“ bus prieinama per įvairias balso ir pranešimų struktūras. Tai reiškia, kad vairuotojai galės pasirinkti gaunamus pranešimus, nelygu jų padėtis ar važiavimo kryptis. Ją taip pat bus galima integruoti į muzikos transliacijų paslaugas, internetinį radiją ar balso asistentus. Ši sistema leis vairuotojams daugiau dėmesio skirti vairavimui, nes eismo informacijos skaitymas ekrane paprastai užima daugiau laiko negu žvilgčiojimas į maršrutą. Nepaisant to, vairuotojams bus siunčiamos ir tekstinės pranešimų versijos.