Prototipo parametrai išties įspūdingi: ilgis – 5,2 metro, plotis – 2,03 metrai, aukštis – 1,86 metro, o ratų bazė siekia 2,99 metro. Tai reiškia, kad šis automobilis beveik 39 cm ilgesnis už „Subaru Outback“. Kiti techniniai „Viziv-7“ duomenys kol kas neskelbiami. Preliminariais duomenimis, tapęs serijiniu visureigis vadinsis „Ascent“ – būtent toks pavadinimas jam registruotas JAV patentų biure. Didžiausiasis „Subaru“ rinkose turėtų pasirodyti 2018 metais ir bus surenkamas gamykloje Indianos valstijoje, JAV. 