Naujieji automobiliai bus gaminami Djepo mieste šiaurės Prancūzijoje. „Renault“ į gamyklos atnaujinimą iš viso investavo 36 mln. eurų, teigia gamyklos vadovas Pierre'as-Emmanuelis Andriaux. Mažindama išlaidas, „Renault“ 1995 m. nusprendė nutraukti „Alpine“ prekės ženklo automobilių gamybą. Atiduodama pagarbą prekės ženklo istorijai, „Renault“ paskelbė, kad naujųjų A110 markės automobilių pasiūla bus ribota - 1955 automobiliai, nes būtent 1955 m. buvo įkurtas „Alpine“ prekės ženklas. Automobilio dizainas yra modeliuojamas pagal populiariausią „Alpine“ A110 modelį, kuris buvo pardavinėjamas nuo 1961 iki 1977 m. Naujasis A110 automobilis pirmą kartą viešai buvo pademonstruotas Ženevos parodos metu. Jo kaina sieks 58 tūkst. eurų, o pirmieji automobiliai pirkėjus pasieks pirmąjį 2018 m. ketvirtį.