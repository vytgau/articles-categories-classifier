„Nissan“ Prancūzijos automobilių gamintojui „Renault“ pardavė turėtą 9,15 proc. dalį bendroje su Rusijos valstybės korporacija „Rostech“ įmonėje „Alliance Rostec Auto“, kuri kontroliuoja 64,6 proc. „AvtoVAZ“ akcijų. Apie šį sandorį pranešęs „Renault“ jo vertės nenurodo. Iki šiol „Renault“ valdė 73,3 proc., „Rostech“ – 17,55 proc., „Nissan“ – 9,15 proc. akcijų. Rusijos automobilių pramonės lyderis nuostolius skaičiuoja penktus metus iš eilės. Pirmąjį pusmetį „AvtoVAZ“ nuostoliai pagal tarptautinius finansinės apskaitos standartus buvo 6 kartus mažesni nei prieš metus – 4,4 mlrd. rublių (63 mln. eurų), pardavimų pajamos augo 17,6 proc. iki 102,5 mlrd. rublių.