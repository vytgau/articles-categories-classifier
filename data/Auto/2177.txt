Antradienį Panevėžio apskrityje taip pat įkliuvo du neblaivūs vairuotojai. Iki vidurnakčio likus maždaug penkiolikai minučių Kupiškio rajono Siaurių kaime pastebėtas stovintis automobilis „Rover 420“. Įtarimą sukėlusią transporto priemonę patikrinę policijos pareigūnai rado prie automobilio vairo sėdintį 35-erių vyrą. Šis prisipažino vairavęs neblaivus. Jam nustatytas 2,14 promilių girtumas. Vyras sulaikytas. Antradienio vidurdienį Rokiškio rajone, kelyje Čelkiai-Jūžintai-Užpaliai patikrinti sustabdytas automobilis „Volkswagen Passat“, priklausantis 82-ejų vyrui, gyvenančiam Rokiškio rajone. Automobilį vairavo neblaivus 23-ejų Rokiškio rajono, Skeirių kaimo gyventojas. Jam nustatytas 1,84 prom. girtumas. Vyras uždarytas į areštinę. Daugiau naujienų naujienos.lt.