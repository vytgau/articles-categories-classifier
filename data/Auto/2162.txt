Šią savaitę pasklido gandai, kad „Great Wall Motors“ rimtai svarsto galimybę stiprinti pozicijas užsienio rinkoje įsigyjant FCA koncerną. „FCA nekomentuoja gandų rinkoje, tad nežadame aptarinėti galimo bendrovės įsigijimo“, - teigė koncernas. Tačiau FCA pridėjo pasiūlymo atveju svarstysiantis įvairius variantus, įskaitant ir pardavimą. Pirmadienį gamintojas pareiškė negavęs jokio konkretaus pasiūlymo iš „Great Wall“ bei teigė toliau vykdantis savo verslo planą. Savo ruožtu „Great Wall“ antradienį užsiminė apie norą įsigyti FCA, bet oficialiai dėl pardavimo nediskutavo.