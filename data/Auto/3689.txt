Anot jo, gamą sudarys atgimstantis ir kartu su BMW kuriamas „Supra“, neseniai modernizuotas „GT86“ ir netrukus debiutuosiantis naujos kartos rodsteris „MR2“, kurio gamyba buvo nutraukta dar prieš dešimt metų. Šis modelis, apie kurio atgimimą iki šiol dar neskelbta, konkuruos su „Mazda MX-5“. Anot T. Tados, tikėtina, kad jame bus sumontuota hibridinė pavara. Tikslaus naujienos pasirodymo laiko „Gazoo Racing“ vadovas neatskleidė. O „Toyota Supra“ turėtų nuo konvejerio pradėti riedėti jau kitąmet. Šis modelis bus surenkamas Austrijoje, kompanijos „Magna“ gamykloje kartu su analogu iš vokiečių „BMW Z5“.