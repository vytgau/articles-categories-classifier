Remiantis leidinio „Autocar“ duomenimis, automobilių gamintojas iš Vokietijos netrukus pristatys A klasės sedaną, kuris esą užpildys tarpinę erdvę rinkoje tarp CLA ir C modelių. Panašu, kad vidutinių pajamų „Mercedes Benz“ pirkėjai bus kaip reikiant išlepinti pasirinkimo laisvės. Nors „Mercedes-Benz“ oficialiai naujienos apie dar vieną sedano modelį nepatvirtina, gerai informuoti šaltiniai „Autocar“ sakė, kad automobilis parodose bus pristatytas jau 2018 metais. Kitaip tariant, tuo pat metu, kai pirkėjams Europoje bus pristatytas ketvirtosios kartos A klasės hečbekas. Nors Šiaurės Amerikos gyventojai A klasės mažylius pažįsta tik iš nuotraukų, panašu, kad šis „Mercedes-Benz“ gaminys ir šioje rinkoje sulauks reikiamo pirkėjų dėmesio. Automobilių gamintojas pagrindine grėsme įvardija BMW 1-ąją klasę ir „Audi A3“, o naujo sedano pasirodymas horizonte galėtų padidinti pardavimus. Modelis turėtų būti konstruojamas ant antrosios kartos MFA platformos. Spėjama, kad naujuose „Mercedes Benz“ sedanuose burgs keturių cilindrų variklis, bus galima rinktis hibridinį variantą arba varomą dyzeliniu kuru. MFA platforma naudojama ir priekiniais ratais varomų CLA klasės automobilių gamyboje. Panašu, kad „Mercedes-Benz“ ruošiama, tačiau kol kas slepiama naujiena pritrauks naujų pirkėjų, tačiau peršasi išvada, kad siūlomas A klasės sedanas galima tiesiog seka CLA pėdomis.