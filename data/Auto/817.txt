Panašu, kad revoliucija keliuose įgauna pagreitį. Šį kartą ir vėl jums pasakosime apie robotus. Susipažinkite su MOTOBOT – tai autonomiškas motociklą vairuojantis vadinamasis botas, galintis standartiniu „Yamaha“ motociklu skrieti iki 200 kilometrų per valandą greičiu. Jis šiuo metu įdarbintas kaip tyrimams ir autonomiškų technologijų plėtros projektams skirtas vairuotojas, kuriam tenka tokios svarbios užduotys kaip saugumas ir eksploatacinių savybių tyrimai. MOTOBOR oficialiai pristatytas Vartotojų elektronikos parodoje (CES) Las Vegase. Ir tai ne vienintelė naujiena, kurią CES parodoje pristatė „Yamaha“. MOTOROiD – koncepcinis autonomiško motociklo modelis. Jam mąstyti padeda dirbtinio intelekto technologijos, kameros, jutikliai ir veidų atpažinimo technologija. Kai bus ištobulintos galimybės atpažinti žmogaus veidą ir reaguoti į kūno judesius, „Yamaha“ teigia, kad antrasis MOTOROiD žingsnis bus automatinio balansavimo sistema.