Kas įvyko po to, galima nuspėti. Jis sėdo prie automobilio vairo ir pradėjo važiuoti, o jo pakeleivis filmavo trumpą jų kelionę. Netrukus vienos sankryžos viduryje automobilio variklis užgeso, pralinksmindamas abu šio eksperimento dalyvius. Po kelių sekundžių automobilis atsiduria prie autoserviso. Vaizdo įrašo autorius tvirtina norįs išsiaiškinti, kiek žalos padarė į degalų baką supilta kola. Nuo čia prasideda įdomiausia vaizdo įrašo dalis, bet mes visko neišduosime: pasakysime tik tiek, kad automobilio remontas kainavo daugiau, negu pats senas „bimeris“. Per daugelį metų mes jau sužinojome, kad „Coca Cola“ puikiai tinka padangoms blizginti. Šiuo gazuotu gėrimu taip pat galima valyti rūdis nuo įvairių metalų ar šalinti kraujo dėmes. Panašu, kad eksperimentas sudomino internautus, nes vaizdo medžiaga jau buvo peržiūrėta daugiau nei 4,7 mln. kartų. Tačiau jokiomis aplinkybėmis nekartokite šio eksperimento namuose ir nepilkite kolos į degalų baką.