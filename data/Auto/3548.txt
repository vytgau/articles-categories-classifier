Atsižvelgdama į neblėstantį miesto visureigių populiarumą Vokietijos automobilių gamybos milžinė ketina pasiūlyti rinkai visus pirkėjų lūkesčius atitinkantį modelį. Kaip rašoma carscoops.com, kai iš gamyklų išriedės „Tiguan Allspace“ ir „Atlas“, „Volkswagen“ pristatys ir mažesnį miesto visureigio modelį. Kaip skelbia „AutoNews“, keturiais ratais varomas „Volkswagen T-Roc“ rinką turėtų sudrebinti praėjus vos keliems mėnesiams po tokių varžovų kaip atnaujinti „Jeep Renegade“ ir „Nissan Juke“ pasirodymo. Europoje naujuoju „Volkswagen“ SUV modeliu turėtų būti pradėta prekiauti šių metų rugpjūtį. Sprendimas apie prekybos pradžią Europoje yra oficialiai patvirtintas. Į JAV rinką su šiuo modeliu įmonės vadovai ketina žengti 2019-aisiais. „T-Roc“ – tai visų kompanijoje puikiai vertinamas automobilis. Nerimą kelia tik jo kaina, dėl kurios modelis gali būti išstumtas iš rinkos, o tada nepavyks užtikrinti tokio gamybos masto, koks galėtų būti“, – sakė „Volkswagen“ prekybos vadovas Alanas Brownas. Kur bus surenkamas „Volkswagen T-Roc“ modelis, dar nenuspręsta, tačiau numatytos trys galimos gamyklos: Čatanugos mieste (JAV), Puebloje (Meksikoje) ir Portugalijoje.