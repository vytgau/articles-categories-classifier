Išnaudojant įmonių stiprybes, prognozuojama, kad neseniai „Opel“ markę įsigijusios „Groupe PSA“ grupės metinė sinergijos finansinė nauda 2020 metais sudarys 1,1 mlrd. eurų, o 2026 m. – 1,7 mlrd. eurų. PACE! strategijos veiksmai leis sumažinti „Opel/Vauxhall“ nenuostolingos veiklos lūžio tašką iki pagaminamų 800 tūkst. automobilių ir sukurs pelningą verslo modelį, pajėgų atlaikyti bet kokias permainas rinkose. Turėdama prieigą prie „Groupe PSA“ technologijų, „Opel/Vauxhall“ taps CO2 mažos taršos lyderiu Europoje. Visos keleivinių automobilių modelių linijos bus elektrifikuotos – greta efektyviais vidaus degimo variklių pirkėjams bus siūlomos hibridinės arba tik elektros baterijomis varomos versijos. Iki 2020 m. „Opel/Vauxhall“ turės keturias elektrifikuotas automobilių modelių linijas, tarp jų „Grandland X PHEV“ ir naujos kartos visiškai elektrifikuotą „Corsa“ versiją. Bendrovė iki 2020 m. padidins savo konkurencingumą iki 700 eurų sumažindama vieno automobilio gamybos kaštus. Rinkodaros išlaidų efektyvumas pagerės daugiau nei 10 proc. Bendras veiklos efektyvumas bus padidintas supaprastinus procesus, o administravimo kaštus sumažinus nuo 5,6 proc. iki 4,7 proc. pajamų. Tyrimų ir plėtros procesų ir kapitalo išlaidų (CapEx) optimizavimas, jiems skiriant 7-8 proc. pajamų, gamybos ir administravimo procesų supaprastinimas iki 2020 m. ir 1,2 mlrd. eurų apyvartinio kapitalo atlaisvinimas iki 2022 m. taip pat turės prisidėti prie sinergijos. Padidėjęs gamyklų konkurencingumas leis geriau planuoti automobilių paskirstymą ir realizavimą ateinantį dešimtmetį. Dvi „Groupe PSA“ platformos CMP ir EMP2 bus įdiegtos visose „Opel/Vauxhall“ gamyklose. EMP2 platformą, skirtą SUV, planuojamą diegti Eizenacho gamykloje 2019 m, o EMP-2 platformą skirtą, D segmento automobiliams, bus diegiama Riuselsheime. Nauji „Opel/Vauxhall“ varikliai ir transmisijos palaipsniui iš GM pereis prie „Groupe PSA“ produktų. „PACE! leis išnaudoti visą mūsų potencialą. Ši strategija labai svarbi kompanijai, siekiant išsaugoti darbo vietas ir padėsianti „Opel/Vauxhall“ tapti tvaria, pelninga, elektrifikuota ir globalia kompanija. Ateitis bus užtikrinta ir su mūsų vokiškos kokybės kompetencija prisidėsime prie „Groupe PSA“ plėtros. Strategijos veiksmai jau vykdomi, o komandos siekia numatytų tikslų“, – sako M. Lohschelleris. Strateginis planas sukurtas siekiant išlaikyti visas esamas gamyklas ir susilaikant nuo priverstinių darbuotojų atleidimų Europoje. Būtinas ir tvarus darbo kaštų mažinimas turi būti pasiektas gerai apgalvotomis ir paruoštomis priemonėmis kaip inovatyvi darbo laiko koncepcija, savanoriškos programos ir ankstyvo išėjimo į pensiją schemos. Visi nauji „Opel/Vauxhall“ modeliai bus projektuojami Riuselsheime (Vokietija), kuris palaipsniui taps globaliu visos „Groupe PSA“ grupės kompetencijos centru. Jau numatytos pirmosios trys strateginės kryptys: naujos kartos degalų, automatinių vairavimo sistemų ir pagalbinių vairuotojo sistemų vystymas. Tai ir toliau leis užtikrinti vokišką inžinerijos kokybę ir visiems prieinamas inovacijas. „Opel/Vauxhall“ keleivinių automobilių gamybos platformos bus mažinamos nuo 9 iki 2 iki 2024 m. Be to, variklio ir transmisijų sistemų asortimentas bus optimizuotas nuo 10 iki 4. „Automobilių architektūros ir varomųjų sistemų derinimas sumažins vystymo ir gamybos sudėtingumą, tai prisidės prie sinergijos ir bendro pelningumo“, – sako M. Lohschelleris. „Opel/Vauxhall“ pereis prie efektyvios ir universalios „Groupe PSA“ automobilių architektūros greičiau nei tikėtasi. Nuo 2024 m. visi nauji keleiviniai „Opel/Vauxhall“ automobilių modeliai bus pagrįsta bendra „Groupe PSA“ architektūra. Pirmiausiai pasirodys „Combo“ 2018 m., o 2019 m. bus pristatytas naujos kartos „Corsa“. Pasikeitimai tęsis kasmet, išleidžiant vieną naują modelį. Iki 2020 m. „Opel/Vauxhall“ pristatys 9 naujus skirtingo kėbulo stiliaus modelius. Tai leis toliau didinti „Opel/Vauxhall“ gaminių kainos patrauklumą. „Opel/Vauxhall“ pardavimų augimą leis didinti ir patrauklūs finansiniai ir lizingo pasiūlymai, teikiami klientams tiesiogiai per „Opel“ ir „Vauxhall“ finansinių paslaugų skyrius. Be to, iki 2022 m. „Opel“ planuoja plėtrą į 20 naujų rinkų. „Opel“ taip pat nagrinės kitas vidutiniu laikotarpiu pelningas eksporto galimybes. Siekdama skatinti finansiškai patrauklių lengvųjų komercinių transporto priemonių (LCV) rinkos augimą, „Opel / Vauxhall“ planuoja naujų modelių gamybą ir plėtrą naujose rinkose siekdama iki 2020 m., lyginant su 2017 m. iki 25 proc. padidinti savo LCV pardavimus. „PACE! strategija buvo sukurta „Opel/Vauxhall“ darbuotojų siekiant veiklos našumo“, – sako Lohschelleris.