„Mums reikia laisvos prekybos“, – trečiadienį automobilių pramonės kongrese Bochume teigė BMW vadovas Haraldas Kruegeris ir pridėjo, kad BMW toliau investuos ir į Spartanburgo gamyklą Pietų Karolinoje. H. Kruegeris pranešė, kad kompanija iš Spartanburgo eksportavo 70 proc. ten pagamintos produkcijos. Paprastai šioje gamykloje BMW pagamina apie 400 tūkst. automobilių per metus. Praėjusį mėnesį D. Trumpas perspėjo gamintojus, kad norėdami toliau į JAV importuoti savo automobilius, jie turės mokėti 35 proc. sienos mokestį. Trys didžiausi Vokietijos automobilių gamintojai „Volkswagen“, „Daimler“ ir BMW didelę dalį investicijų kreipia į Meksiką dėl mažesnių gamybos kaštų, o ten pagamintą produkciją eksportuoja į JAV.