Kaip aiškino „Honda Motor“ viceprezidento pavaduotojas ir generalinis direktorius, vairuotojai nepamatys skirtumo, jei nepastebės ženklelio, kad tai hibridinis modelis. Portale carscoops.com pateikiami hibridinį modelį Naujajame Hampšyre išbandžiusio vairuotojo įspūdžiai. Žinoma, subtilių skirtumų yra – tik pradėjus ir lėtai važiuojant hibridas rieda labai tyliai. „Accord Hybrid“ valdomas lygiai taip, kaip standartinis modelis. Automobilyje – keturių lygių stabdžių rekuperacinė sistema, na o prietaisų skydelyje – viskas gana įprasta. Automobilis oficialiai bus pristatytas tik po kelių mėnesių, tad „Honda“ šykštėjo detalių. Šiaip ar taip, patvirtinta, kad „Accord Hybrid“ 2 litrų darbinio tūrio keturių cilindrų variklis, išvystantis 143 AG galią ir 174 Nm automobilio trauką. Automobilis turi ličio jonų bateriją ir elektrinį variklį, išvystantį 181 AG galią ir 314 Nm automobilio trauką. Jei šios specifikacijos girdėtos, nieko stebėtino – tokias turi „2017 Accord Hybrid“. Vis tik „Honda“ sako, kad ši trečios kartos hibridinio modelio sistema pasižymi didesniu šilumos našumu. Modelis dar ir kompaktiškesnis, todėl 2018 m. variante yra atlenkiamas sėdynės, o tuo pačiu – 472,9 l talpos bagažinė, kaip ir standartiniame modelyje. Hibridiniame automobilyje bus ir priekinio stiklo vaizdo sistema (angl. HUD), 17 colių lieti ratlankiai. „Honda“ neskelbia šio modelio kainos ar kuro sąnaudų. Manoma, kad „2018 Accord Hybrid“ bus prieinamesnės kainos nei pirmtakė, kurios kaina prasidėjo nuo 29 605 dolerių.