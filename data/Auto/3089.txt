Automobilių aistruolių pasaulyje gerai žinomas posakis – netepsi, nevažiuosi. Jis atspindi būtinybę rūpintis variklio alyva. Tačiau automobilių meistrams dažnai tenka tvarkyti dėl senos ar netinkamos alyvos sugedusius variklius. Automobilių žinovai sako, kad paplitę įvairūs mitai, kuriais tiki dažnas vairuotojas. Išankstinis nusistatymas ar iš seno likę stereotipai trukdo tinkamai pasirūpinti savo automobiliu. Ne vienas mano, kad nusipirkus ir pripylus brangiausios alyvos, važiuoti pavyks ilgiau. Ekspertai įvardija ir dar vieną mitą. Pasak jų, vairuotojai bet kokį variklio alyvos priedą suvokia kaip pagalbą varikliui. Vienas toks priedas – itin populiarus. O kilus variklio problemų, dažnai stengiamasi dar palaukti – automobiliu važinėti kiek įmanoma ilgiau. Kitaip tariant – kol važiuoja, tol gerai. Tokį požiūrį specialistai ragina keisti. Ne vieną variklio gedimą matę žinovai sako, kad mitus sukuria savamoksliai ekspertai. Štai neretai iš automobilių prekybos agentų tenka išgirsti, kad prieš keičiant alyvą, variklį būtina išplauti. Pasak specialistų, tai irgi klaidingas įsitikinimas. Įvairiausių vairuotojų pasakojimų girdėję meistrai sumanė atlikti eksperimentą. Yra daug istorijų apie populiarių gaiviųjų gėrimų stebuklingą poveikį. Šį kartą sumanyta atlikti bandymą su kola. Išleidę visą alyvą, į automobilio variklį meistrai supylė keturis litrus šio gėrimo. Eksperimentą ir jo rezultatus žiūrėkite laidos reportaže nuo 12 min. 23 sek. 