Greičio matavimo sistemos viena funkcijų – matuoti tiek atvažiuojančių, tiek ir nuvažiuojančių transporto priemonių greitį, neatsižvelgiant į tai, ar tarnybinis automobilis stovi ar važiuoja. Greičio matavimo sistema susideda iš radaro, vaizdo kamerų ir kompiuterinės programos įrangos. Užfiksuoti greičio viršijimo atvejai automatiškai perduodami Lietuvos kelių policijos tarnybai, skelbia Alytaus apskrities policija. Mobili kelių transporto kontrolės sistema veikia analogiškai į abi puses iš stovinčio ir važiuojančio tarnybinio automobilio. Ši sistema nuskaito transporto priemonių valstybinius numerius, tikrina, ar automobiliai turi galiojančią valstybinę techninę apžiūrą ir privalomąjį civilinės atsakomybės draudimą. Vienas iš esminių sistemos privalumų – yra galimybė įvesti bet kokios ieškomos transporto priemonės valstybinį numerį, todėl galima aptikti neteisėtai pasisavintus automobilius, nustatyti eismo įvykio kaltininkus, asmenis, besislapstančius nuo atsakomybės. Greičio matavimo ir kelių transporto kontrolės sistemai įsigyti lėšų skyrė Alytaus miesto savivaldybė.