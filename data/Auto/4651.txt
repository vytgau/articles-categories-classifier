Kaip teigė „Nissan“ atstovas Tetsuya Iijima neseniai duotame interviu apie autonominį vairavimą, socialinis priėmimas – jo ateities pagrindas. „Nissan“ Autonominio vairavimo technologijų plėtros departamento generalinio direktoriaus pavaduotojas Takashi Sunda ir jo inžinierių komanda pateikia atsakymų į minėtus ir daugelį kitų klausimų, remdamiesi darbu su technologija, kuri padaro įmanomą komunikaciją tarp vairuotojų ir automobilių. Gausybės asmeninių prietaisų pasaulyje kasdien kontaktuojame su daugybe technologijų – jos išmaniųjų telefonų ekranuose, kompiuteryje ir net kavos aparate jūsų virtuvėje. Jos yra pagrindinės technologijos jūsų automobilyje – joms tenka svarbus vaidmuo prietaisų skydelyje, navigacijos prietaisų ekranuose ir automobilių statymo pagalbos programose. T. Sundos komanda kuria naujas technologijas, kurių tikslas – geresnė komunikacija ir pasitikėjimas tarp vairuotojų ir jų automobilių. Tyrėjai turi atsižvelgti ir į lyčių, amžiaus, patirties, vietovės, kultūrinius skirtumus ir netgi į skirtingas eismo taisykles šalyse. „Reikia į daug ką atsižvelgti tiek individualiu lygiu, tiek žvelgiant iš kultūrinės perspektyvos. Vairavimas – labai asmeniška ir individualu, todėl svarbu įvertinti kuo daugiau perspektyvų. „Gali būti sunku iš karto tai padaryti, tad kyla klausimas: „Kaip žengti tą universalų žingsnį, kuriant pasitikėjimą?“ Svarbu rasti balansą T. Sundai atrodo, kad svarbiausia – skaidrumas. Kai automobiliai ims rinkti daugiau informacijos, kad būtų galima tobulinti autonominius automobilius, sistemos turės atpažinti įvairias situacijas, į jas reaguoti. Be to, technologijos turės greičiau apdoroti visą informaciją apie vairuotoją. „Norime, kad net pirmą kartą paslaugomis besinaudojantiems klientams būtų patogu naudotis autonominiais automobiliais. Viskas turi būti nesudėtinga“, – įsitikinęs T. Sunda. Vairuotojams reikės žinoti, kokią informaciją renka automobilis, o svarbiausia – ką automobilis darys su ta informacija, kad užtikrintų saugumą bei patogų važiavimą. Tarkime, rikiuojatės į kitą juostą, o gretima juosta staiga priartėja automobilis. Kaip greitai jūsų automobilis perteiks svarbią informaciją apie artėjantį automobilį ir ką darys reaguodamas? O jei mieste iš už kampo staiga pasirodys pėsčiasis ir žengs į gatvę. Ką automobilis turi pasakyti? Tokiais atvejais reikia informuoti, neišgąsdinti naudotojų. T. Sunda įsitikinęs – turi būti balansas tarp kontroliuojamos ir pateikiamos informacijos. Be abejonės, autonominis vairavimas pakeis vairuotojų ir jų automobilių santykį, bet tai iššūkis, kurį T. Sunda praktiškai atmeta. Iki „Nissan“ jis dirbo kompanijoje, kuri kūrė lėktuvų ir žmonių sąsajos įrenginius. Patyrę pilotai išsakydavo jam savo nuomonę dėl sprendimų. T. Sundos komandos nariai, kurdami projektą, remiasi ir savo patirtimi. Tiesa, T. Sunda sako, kad jo asmeninė patirtis nebūtinai sutaps su kito vairuotojo patirtimi. Na, o jo komanda džiaugiasi, kad turi progą keisti vairavimo ateitį. Daugėjant autonominių automobilių, tai turės pokyčių žmonių elgesiui su savo automobiliais. „Pokyčiai jau prasidėjo, – sakė T. Sunda. – Mes keičiame santykius tarp vairuotojų ir jų automobilių, ir apskritai vairavimo patirtį.“