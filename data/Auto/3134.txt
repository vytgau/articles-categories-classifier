Kaip rodo atlikto tyrimo rezultatai, aukščiausiu NPS indeksu vertinama Japonijos automobilių gamybos įmonė „Lexus“. Jai lojalių pirkėjų koeficientas siekia 68,2 proc. Tarp lyderių - ir Vokietijos bendrovės BMW (50,5 proc.) bei „Mercedes-Benz“ (45,5 proc.). Nemažas lojalumo procentas siejamas ir su „Land Rover“ (39,7 proc.), „Audi“ (39,0 proc.) bei „Volvo“ (31,3 proc.) prekių ženklais. Anot „Avtostat“ specialistų, NPS rodiklis nėra su kokybe susijusių charakteristikų įvertinimas. Tai ir ne klientų pasitenkinimą konkrečios markės automobiliais rodantis dydis. Tai veikiau prekės ženklo ir jo perspektyvų įvertinimas. Kuo aukštesnis įmonės NPS, tuo daugiau teigiamos informacijos apie ją perduodama iš lūpų į lūpas, todėl rinkoje automatiškai formuojamas teigiamas prekės ženklo įvaizdis.