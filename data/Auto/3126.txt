Anot autosalono atstovų, poreikį atidaryti modernų ir konkurencingą autocentrą Kaune padiktavo rinkos situacija. „Autofortas“ jau daugiau kaip 20 metų teikia automobilių serviso paslaugas, tad nusprendėme, jog atėjo metas plėsti veiklos spektrą. Vienoje vietoje bus galima išsirinkti automobilį iš keturių skirtingų gamintojų siūlomų modelių, gauti profesionalią kvalifikuotą pagalbą techniniais klausimais – šiuo metu mūsų autoservisas užima daugiau kaip 2000 kv. m, vienu metu galime aptarnauti apie 70 transporto priemonių“, – pasakoja UAB „Autofortas Motors“ direktorius Andrius Čiuprinskas. Bankų analitikai pastebi, kad kas trečias lietuvis yra linkęs rinktis naują automobilį ir mokėti už jį dalimis nei įsigyti naudotą. Ši tendencija pastebima ir perkant komercinius automobilius. Taip yra dėl augančios ekonomikos, didėjančių automobilių remonto kainų. Autoservisų duomenimis, neretai seno automobilio remontas per mėnesį kainuoja tiek pat, kiek lizingo įmoka už naują transporto priemonę. Didėjant naujų automobilių pardavimams, lietuviai tampa vis labiau išrankūs ir atsakingi už priimamus sprendimus. Jie akylai analizuoja automobilio kainos, techninių charakteristikų ir patikimumo santykį. Labai svarbiu veiksniu pasirinkimo procese tampa automobilio gamintojo įvaizdis bei reputacija rinkoje. „Bendradarbiaudami su bankais bei lizingo kompanijomis, galėsime pasiūlyti itin geras kainas pirkėjams, taip pat palankias ir žmogui draugiškas mokėjimo sąlygas. Automobilių priežiūros paslaugas taip pat teiksime kur kas lanksčiau nei pavyktų jas gauti nesant mūsų klientu“, – apie netolimos ateities planus kalba inovatyvaus automobilių centro vadovas. Paklaustas, kaip ketina konkuruoti rinkoje, patikina, jog strateginis veiklos planas aiškus. „Planuojame siūlyti didelį automobilių pasirinkimą. Juk naujovių rinkoje daug. Šiemet „Hyundai“ pristatė savo išskirtinį modelį i30, „Suzuki“ – manevringąjį „Swift“, „Isuzu“ – „Dmax“, o „Ssangyong“ – išraiškingąjį „Tivoli“. Dabar laukiame atvykstančio „Ssangyong“ modelio „Rexton“. Oficialiai nauji klientai salone laukiami nuo gegužės 19 d.“, – pasakoja A. Čiuprinskas.