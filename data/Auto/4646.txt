Šis mokestis, taikomas automobiliams, kurių kaina viršija 1,3 mln. juanių (189 tūkst. JAV dolerių), teigiama, pažabos išlaidavimą ir padės sumažinti išmetamų dujų kiekį. Tai dalis Kinijos valdžios plano sumažinti turto demonstravimą. Kinija – pagrindinė aukštos klasės firminių automobilių gamintojų rinka. „Rolls-Royce“ ir „Aston Martin“ 2017 m. Kinijoje ketina išleisti savo visureigius kaip atsaką į kinų pomėgį pirkti didelius, o ne mažus, sportinius automobilius. Minėtas mokestis įsigalioja ketvirtadienį. Stebėtojų manymu, ypač turtingiems žmonėms jis kliūčių nesudarys. Kinijos prezidentas Xi Jinpingas paskelbė kovą su korupcija, o šalį valdanti komunistų partija savo nariams išleido naujas taisykles, aiškinančias, kaip kovoti su neigiama prabangos prekių įtaka. Jose teigiama, kad aukštiems pareigūnams derėtų naudotis standartų neviršijančiais automobiliais.