Ar įstengsime atsisakyti dyzeliu varomų transporto priemonių? Gal visi persėsime į elektromobilius? Lietuvoje per praėjusius metus užregistruota, kad parduota beveik 400 tūkst. automobilių. Lyginant su ankstesniais metais, skaičius kiek didesnis. Ekspertai sako, kad prekyba automobiliais šalyje klesti. Visgi, nors automobilių įsigyjama daug, mašinų parkas nejaunėja. Vidutinis automobilių amžius šalyje – 11–16 metų. Automobilius pardavinėjantys verslininkai sako, kad stebėtis nėra ko – pigesnę ir senesnę transporto priemonę lietuviams pirkti apsimoka. Tai ne ilgalaikė investicija, o būtinybė, tarnaujanti vos kelerius metus. Daugiausia pokyčių pastebima dyzelinių automobilių rinkoje. Pastaruoju metu netyla kalbos, kad Europoje šie automobiliai netenka paklausos. Pastebėta, kad dyzelinių transporto priemonių mažiau nuperkama. Gamintojai ima galvoti apie ekologiją ir oro taršos mažinimą, tad po truputį dyzelinius automobilius keičia elektromobiliais ar hibridais. Šiai madai pasiduoda ir mūsų pirkėjai. Dyzelių šalimi tituluojamoje Lietuvoje naujų dyzelinių automobilių mažiau nuperkama. Apie būtinybę mažinti dyzelinių automobilių skaičių labai rimtai imta kalbėti keliuose didžiuosiuose Europos miestuose. Štai Norvegijos sostinėje Osle sausį dyzeliniai automobiliai kelioms dienoms buvo tiesiog uždrausti. Draudimų nepaisiusiems vairuotojams taikytos ir piniginės baudos. Kitose šalyse daug kalbama apie privalomą tokių automobilių apmokestinimą – taršos mokestį. Apie tai vis pasvarstoma ir Lietuvoje. Automobiliais prekiaujantys vyrai sako, kad nors lietuviai dyzeliams ištikimi, dažnas rinkdamasis naują automobilį pasvarsto ir apie ateityje numatomus papildomus mokesčius. Rinkos pokyčius stebintys specialistai sako, kad kol kas sunku įsivaizduoti, jog Lietuva pasektų kitų pavyzdžiu ir tokių transporto priemonių atsisakytų. Plačiau – reportaže nuo 12 min. 10 sek. 