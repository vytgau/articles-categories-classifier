Siūlymas teikiamas kartu su JAV interneto tiekėju „OnStar“. „Chevrolet“ automobiliai, su kuriais bus parduodamas ir duomenų srautas, bus aprūpinti bevielio interneto prieiga, per kurią automobilis, pasitelkęs LTE, jungiasi prie interneto. „Chevrolet“ teigia nusprendęs pateikti tokį siūlymą, nes pastaruoju metu sparčiai auga būtent automobiliuose sunaudojamų interneto duomenų kiekis. „Chevrolet“ surinkta informacija atskleidė, kad kiekis duomenų, sunaudojamų bevieliu internetu jų automobiliuose praeitais metais išaugo 200 proc. 2016 metais, anot šio automobilių gamintojo, „Chevrolet“ automobiliuose iš viso buvo išnaudoti keturi milijonai gigabaitų duomenų. LTE interneto prieigą siūlo daug „Chevrolet“ gaminamų automobilių. Sistema leidžia automobilių savininkams vienu metu prie interneto prijungti net septynis išmaniuosius prietaisus. Šią savaitę „Ford“ taip pat išplatino pranešimą, kuriame pasidžiaugė pasirašęs susitarimą su „Vodafone“ dėl 4G modemų automobiliuose. Nors informacija apie kainas neskelbiama, pabrėžiama, kad sistemą bus galima gauti automobiliuose, kuriais Europoje bus imta prekiauti 2018 metais. „Ford“ atstovų teigimu, 4G prieiga naudos bevielį internetą, todėl keleiviai galės jungtis tiesiogiai, o ne per „Bluetooth“. Automobilyje vienu metu prie interneto bus galima prijungti iki dešimties išmaniųjų prietaisų.