Įmonės „Autominutė“ vadovo Dariaus Kišeniaus teigimu, toks detalių paieškos būdas yra žymiai patogesnis, negu skambučiai pardavėjams, nes pavyksta išvengti užimtų telefono linijų, gausybės pokalbių su atsakingais įmonių darbuotojais. Detalių paieškoje užtenka išsiųsti vieną užklausą ir laukti pasiūlymų. „Autominutėje“ dirbantis vadybininkas Eugenijus, priimantis pirkėjų užklausas iš „Bumfix“ sako, kad kasdien sulaukiama daugiau nei 100 užklausų. Dėl to, kaip vairuotojai jas pildo, Eugenijus teigė priekaištų neturintis. „Vairuotojų ieškomų detalių spektras platus – nuo mažiausių smulkmenų iki stambių detalių, tačiau populiariausios ar išskirtinės detalės įvardinti negalėčiau, – sakė pašnekovas. – Visgi, 60-70 proc. vartotojų ieško detalių mašinoms, pagamintoms nuo 2006 metų.“ Pardavimų vadybininkas Justinas iš Kauno reguliariai startuolio detalių paieška naudojasi dviem tikslais: domintis jam reikalingų detalių kainomis, patogesne jų paieška ir galimybe vėliau jas įsigyti. Alternatyvia detalių paieška kaunietis pirmą kartą pasinaudojo, kuomet automobilio detalės nepavyko rasti įprastais būdais, t.y. ieškant skirtinguose autodetalių laužynuose, gausybėje skelbimų portalų, kreipiantis į ardomų automobilių savininkus. „Pirmą kartą „Bumfix“ sistemoje ieškojau kėbulo dalies, kurios nepavyko rasti laiko patikrintais, bet ne visada efektyviais būdais, – kalbėjo Justinas. – Mano vairuojamo automobilio modelis – šiek tiek retesnis, todėl šiokių tokių abejonių turėjau, tačiau per pirmąsias 3 dienas sulaukiau net keleto skirtingų atsakymų su įvairiais kainų pasiūlymais, iš kurių pavyko išsirinkti patį geriausią. Įdomiausia, kad prieš tai šių pardavėjų man nebuvo pavykę surasti.“ Kaunietis pažymi, kad šiandien visos paslaugos persikelia į skaitmeninę erdvę – automobilių detalių pirkimas, kaip viena iš paslaugų, taip pat nėra išimtis.