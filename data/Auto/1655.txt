Lietuvoje šiemet per tris ketvirčius parduoti 5184 nauji sunkvežimiai - 7,8 proc. daugiau nei 2016 metų sausį-rugsėjį, kai parduoti 4808 sunkvežimiai. Visoje ES šių transporto priemonių pardavimai ūgtelėjo 0,4 proc. iki 218,5 tūkstančių. Latvijoje sunkvežimių pardavimai šiemet sumažėjo 14,1 proc. iki 947, Estijoje - padidėjo 10,4 proc. iki 754. Vien rugsėjį, palyginti su praėjusių metų rugsėjo mėnesiu, sunkvežimių pardavimai Lietuvoje padidėjo 9,2 proc. iki 617, Latvijoje - 21,1 proc. iki 149, Estijoje - sumažėjo 13,8 proc. iki 81. Viso komercinio transporto, įskaitant autobusus bei lengvuosius sunkvežimius, pardavimai Lietuvoje šiemet išaugo 10,2 proc. iki 8 tūkst., Latvijoje - smuko 6,9 proc. iki 2,7 tūkst., Estijoje - padidėjo 8,8 proc. iki 4,2 tūkstančio. Visoje ES komercinio transporto rinka per metus padidėjo 3,3 proc. iki 1,8 milijono.