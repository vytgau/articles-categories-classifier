Jame rašoma, kad „Outlander“ šeima išsiskiria ne tik aukštyn kylančia pardavimo kreive, bet ir konceptualumu – kiekviena iš trijų kartų įnešė šį tą naujo ne tik motininei kompanijai, bet ir visai elektromobilių pramonei. Pirmoji karta: nukaldino posakį „krosoveris“ – pirmosios kartos „Outlander“ pirmtakas yra koncepcinis ASX, pristatytas 2001 metų Detroito (JAV) automobilių parodoje. Antroji karta: „Mitsubishi Motors“ korporacijos „Pasaulinio projekto“ startas – lanksti visoms rinkoms skirta architektūra (2005 m.) Trečioji karta: 2012 m. pasirodęs PHEV – elektromobilis su mažu vidaus degimo varikliu. „Outlander“ ir toliau laikosi inovacijų skleidėjo vaidmens – 2015 m. rudenį pristatė koncepcinį modelį MY16, kurio nauja vizualinė tapatybė buvo įvardinta kaip „dinamiškas skydas“ (Dynamic Shield). „Outlander“ išlaiko strategines pozicijas ir „Mitsubishi Motors“ ateities produktų paletėje. Po prieš metus pristatyto ir daug dėmesio sulaukusio „Outlander“ MY16, ryžtingai siekdama išlaikyti rinkoje turimą pranašumą, įmonė ruošia naują „Outlander“ kartą. Be to, paskatintas „Outlander“ sėkmės, koncernas vis daugiau dėmesio skirs mažiems, vidutiniams ir dideliems SUV. Bus siekiama, kad kiekviena šeima turėtų savo „plug-in“ arba elektrinę versiją.