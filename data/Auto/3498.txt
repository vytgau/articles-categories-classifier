Balandžio 1-9 d.: pavojingo ir chuliganiško vairavimo kontrolė; transporto priemonių važiavimo greičio kontrolė. Balandžio 3-9 d.: saugos diržų, šalmų naudojimo, vaikų vežimo automobiliuose taisyklių laikymosi kontrolė; vairuotojų naudojimosi mobiliojo ryšio priemonėmis vairuojant, įspėjamųjų signalų rodymo kontrolė. Balandžio 17-23 d.: transporto priemonių važiavimo greičio kontrolė (ši priemonė, inicijuota Europos kelių policijos tinklo TISPOL, bus vykdoma daugelyje Europos šalių). Balandžio 19-20 d.: specialioji policinė priemonė „Greitis“ (24 h Speed Marathon). Balandžio 18 d. (antradienis): transporto priemonių vairuotojų blaivumo patikrinimai. Balandžio 24-30 d.: pavojingo ir chuliganiško vairavimo kontrolė; saugos diržų, šalmų naudojimo, vaikų vežimo automobiliuose taisyklių laikymosi kontrolė; vairuotojų naudojimosi mobiliojo ryšio priemonėmis vairuojant, įspėjamųjų signalų rodymo kontrolė. Lietuvos kelių policijos tarnyba primena, kad balandžio 6-oji yra paskelbta Saugaus eismo diena Lietuvoje. Visi eismo dalyviai turime teisę būti saugūs kelyje, dėl to kartu turime ir pareigą – paisyti Kelių eismo taisyklių. Tik bendromis pastangomis sukursime saugumą ir taiką keliuose.