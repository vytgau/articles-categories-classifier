Kaip rašo autoblog.com, Simonas Smithas šiuo metu gydosi traumas, patirtas, kai jį partrenkė Redingo autobusas. Paskelbtame vaizdo įraše matyti, kaip vyrą partrenkęs autobusas kliudė ir aludės „The Purple Turtle“ fasado dalį. Viešojo transporto priemonės vairuotojas ties posūkiu nesuvaldė autobuso. o S. Smithas atsisuko prieš pat susidūrimą. Kol įvykęs incidentas buvo tiriamas, autobusas buvo paliktas saugiai stovėti, iš jo išlipo vairuotojas. Informacija apie S. Smitho patirtų traumų rimtumą nėra žinoma, tačiau panašu, kad iš pradžių skubios pagalbos ekipažui pateikta klaidinga informacija apie neva griuvėsių, o ne autobuso sužeistą vyrą. Anot S. Smitho žmonos, jos vyrą vargina skausmai, tačiau turėtų neilgai trukus pasveikti. Vis dėlto, peržiūrėjus vaizdo įrašą, atrodo neįtikėtina, kad vyras apskritai liko gyvas ir dar bandė užeiti į aludę.