Japonijos bendrovės prognozėmis, grynasis metinis pelnas iki kovo sieks 1,7 tlrn. jenų (15,1 mlrd. dolerių), nors anksčiau prognozuotas 1,55 trln. jenų rodiklis. Tokios prognozės paskelbtos, nepaisant pranešimų apie tai, kad „Toyota“ 2016 metais savo, kaip pardavimų lyderės, statusą užleido Vokietijos automobilių gamintojai „Volkswagen“. Tuo tarpu „Toyota“ pranešė pradėjusi oficialias derybas su „Suzuki“ dėl bendradarbiavimo tokiose srityse kaip ekologiškai švarių automobilių bei technologijų, užtikrinančių kelių eismo saugumą, kūrimas. Analitikų teigimu, tokia partnerystė suteiks „Suzuki“ prieigą prie „Toyota“ technologijų, „Toyota“ bendrovei toks bendradarbiavimas taip pat bus naudingas, ypač atsižvelgus į „Suzuki“ stiprias rinkos pozicijas Indijoje. 2016-2017 metų prognozės vis dar nesiekia 2,1trln. jenų pelno rodiklio, koks buvo užfiksuotas prieš metus. Bet Japonijos jenai silpstant JAV dolerio atžvilgiu, bendrovės pasipelnys daugiau iš pardavimų užsienio rinkose. Kaip ir kitos Japonijos automobilių gamintojos, „Toyota“ atidžiai stebi bet kokius prekybinius tarifus, kuriuos įveda naujoji JAV administracija.