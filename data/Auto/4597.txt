Bet yra ir kita medalio pusė. Svetainėje jalopnik.com skelbiamas vaizdo įrašas, puikiai iliustruojantis, ko tokiu atveju geriau nedaryti. Tai Mančesterio policijos „YouTube“ svetainėje įkelta vaizdo stebėjimo kamera nufilmuota medžiaga, kurioje užfiksuotas nestiprus krovininio ir lengvojo sunkvežimio susidūrimas. Viskas, atrodo, klostėsi įprastai, kol pikapo vairuotojas kibo į atlapus už jo važiavusio sunkvežimio vairuotojui, tapusiam eismo įvykio kaltininku. Po akimirkos įniršęs nukentėjusysis jau įsėdo į savo transporto priemonę ir važiuodamas atgal it beprotis dukart trenkėsi į sunkvežimį-kaltininką. Jo įniršiui nebuvo ribų – vyras vėliau išlipo iš automobilio ir puolė sunkvežimio vairuotoją su kastuvu. Nors peržiūrėjus įkeltą vaizdo įrašą galutinių išvadų apie įvykusį incidentą daryti negalima, naujienų kanalu „ITV News“ pranešama, kad policija vis dar ieško įtariamojo. 