Dalį gegužę skaitytojų atsiųstų pažeidėjų nuotraukų galite pamatyti žemiau:  Primename, kad DELFI kviečia skaitytojus ir toliau fotografuoti KET pažeidėjus, neleistinose vietose pastatytus automobilius ar kitaip chuliganiškai keliuose besielgiančius vairuotojus, o nuotraukas siųsti redakcijai baudoskvitas@delfi.lt. Nuotrauka turi būti aiški, ryški, kokybiška, ne didesnė kaip 2,25 MB ir 1024×768 pikselių raiškos, *jpg formatu. Turi aiškiai matytis automobilio valstybinis numeris ir aplinka, iš kurios būtų galima vienareikšmiškai spręsti apie KET pažeidimo faktą. Vaizdas, pagal kurį galima būtų tiksliai nustatyti pažeidimo vietą ir ar yra padarytas pažeidimas, t.y., kelio ženklai, veja, pėsčiųjų ar dviračių takas. Jeigu siunčiate nuotraukas, kuriose užfiksuoti neleistinai neįgaliesiems skirtas stovėjimo vietas užimantys automobiliai, nuotraukas prašome pateikti iš priekio ir iš galo, kad būtų matomi duomenys apie tai, kad automobiliai nebuvo paženklinti neįgaliojo skiriamuoju ženklu (ženklais). Laiške turite nurodyti užfiksuoto pažeidimo duomenis: 1) Tikslų adresą – miestą, gatvę, namo numerį. 2) Tikslią datą – metus, mėnesį, dieną; bei tikslų laiką. 3) Jeigu nuotrauką siunčiate ir policijai, turite nurodyti asmens, užfiksavusio pažeidimą, anketinius ir kontaktinius duomenis (tai reikalinga policijai, siekiant išaiškinti pažeidimą). Pageidautina, kad viename laiške-pranešime praneštumėte tik apie vieno automobilio KET pažeidimą bei atsiųstumėte ne daugiau kaip dvi pažeidimą įrodančias nuotraukas. KET nurodo, kad vairuotojui, kurio transporto priemonė pažymėta skiriamuoju ženklu „Neįgalusis“ arba neįgalių asmenų automobilių statymo kortele, leidžiama: stovėti ilgiau, negu leidžiama, vietose, kur stovėjimo laikas apribotas atitinkamais kelio ženklais; sustoti ir stovėti kelio ženklų „Sustoti draudžiama“, „Stovėti draudžiama“ galiojimo zonoje ir (arba) ties nubrėžtomis prie važiuojamosios dalies krašto 1.4 ar 1.9 ženklinimo linijomis. Transporto priemonės, kurią vairuoja teisę naudoti skiriamąjį ženklą „Neįgalusis“ turintys neįgalieji arba juos vežantys asmenys, priekis ir galas turi būti pažymėti kvadratiniais mėlynais skiriamaisiais ženklais „Neįgalusis“ su baltu apvadu ir baltu kelio ženklo „Neįgalieji“ simboliu. Kvadrato kraštinės ilgis – 100 mm, apvado plotis – 10 mm. Teisę naudoti skiriamąjį ženklą „Neįgalusis“ turintys asmenys turi turėti tai patvirtinantį dokumentą. Informaciją apie Jums žinomus (pastebėtus) teisės pažeidimus galite perduoti naudodamiesi šia prisijungimo prie E-policijos nuoroda https://epolicija.lt/. Dėkojame už neabejingumą.