Pikapo vairuotojas nesugebėjo suvaldyti dideliu greičiu lekiančio automobilio ir bloškėsi net į kelias transporto priemones. Šis eismo įvykis užfiksuotas Jongdingo rajone Kinijos Fudziano provincijoje. Per įvykusią avariją penki žmonės buvo sužeisti. Kaip matyti iš stebėjimo kamera nufilmuoto vaizdo įrašo, sekmadienį, vasario 5 d., po pietų 70 km/h greitį išvystęs pikapas apsivertė, prieš tai atsitrenkęs į tris automobilius ir parbloškęs tris motociklininkus. Įvykį tyrę policijos pareigūnai išsiaiškino vairuotojo tapatybę ir tai, kad automobilis jau metus nenaudotas. Pasak Jongdingo policijos pareigūno, vairuotojas net suabejojo, ar po tokios ilgos pertraukos automobilis tebėra saugus ir tinkamai veikia. Kaip tvirtina policija, supratęs, kad automobilio nebekontroliuoja, vairuotojas patyrė šoką. Kaip tik tada jis ir bloškėsi į kitas transporto priemones ir sukėlė nelaimę, kurioje buvo nužaloti žmonės.