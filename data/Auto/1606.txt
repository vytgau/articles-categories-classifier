Saugos oro pagalvės montuojamos „AxissFix Air“ kėdutės nugarėlėje. Jos pripučiamos panaudojant kėdutės nugarinėje dalyje esančią anglies dioksido talpą, rašo motor.ru. Į avarinę situaciją sureaguojama per 0,015 sekundės, o pripučiamos pagalvės per 0,05 sekundės. „Maxi Cosi“ atstovai teigia, kad „Air Safety Technologie“ suteikia galimybę vaiko kaklui tenkančią apkrovą susidūrimo metu sumažinti 55 proc. Kėdutė su įmontuotomis saugos oro pagalvėmis tinka vaikams, kurių ūgis siekia nuo 61 iki 105 cm. „Maxi Cosi AxissFix Air“ kėdutės kaina Jungtinėje Karalystėje (JK) – 550 svarų (618 eurų). 