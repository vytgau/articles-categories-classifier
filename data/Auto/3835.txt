Elektromobilių parduotuvėje „EV Experience Centre“ bus įvairių gamintojų automobilių, parduotuvę kuruos elektromobilių įkrovimo prietaisų gamintoja „Chargemaster“, informuoja autocar.co.uk. Prekybos centre stovės 52 elektromobiliai, kiekvieną modelį bus galima išbandyti prieš perkant. Per ateinančius penkerius metus parduodamų automobilių padaugės iki 99-ių. Parduotuvė – programos „Go Ultra Low Cities“ dalis. Jos tikslas – sumažinti automobilių teršalų išmetimą, skatinant elektromobilių prekybą ir siekiant, kad iki 2021 m. 23 proc. JK automobilių rinkos sudarytų elektromobiliai. Šiuo metu alternatyviais degalais varomi automobiliai sudaro 4,2 proc. automobilių rinkos. Milton Keinso miesto transporto inovacijų vadovas Brianas Matthewsas teigė: „Mūsų siekis – išpopuliarinti Milton Keinsą, na, o (programa) „Go Ultra Low“ prasideda nuo mūsų gyventojų. Džiaugiamės, kad vykdant šį projektą bendradarbiaujame su „Chargemaster“, ir tikime, kad komanda taps čempione elektromobilių sektoriuje, turint omenyje jos žinias ir patirtį šioje srityje.“ „Chargemaster“ vadovas Davidas Martellis pridūrė: „Kompanija džiaugiasi, tapusi tokio reikšmingo ir įvairiapusio projekto dalimi. Tai bus pirmas tokio pobūdžio centras, esame įsitikinę, kad kiti miestai paseks mūsų pavyzdžiu.“ „Chargemaster“ aprūpins Milton Keinsą naują įkrovimo įranga, kurios vertė – 2,3 mln. svarų (2,72 mln. eurų). Bus pastatytos dvi elektromobilių greitojo įkrovimo stotelės, mieste bus 50 įkrovimo vietų.