Taip pat parodoje debiutuos naujausias „Toyota Aygo“ mažylis. Anot gamintojų, be jaunatviškesnio ir išskirtinio priekio dizaino, šis modelis pasižymi patobulintomis eksploatacinėmis ir valdymo charakteristikomis. Vadovaudamasi vizija „Geresnis mobilumas visiems“, „Toyota“ demonstruos šiuo metu tyrinėjamą dizainą ir inžinerinius sprendimus, kurie gali maksimaliai išplėsti ateities elektromobilių (BEV), elektromobilių su degalų elementais (FCEV), autonominio vairavimo ir dirbtinio intelekto potencialą. „Concept-i Series“ modeliai, kuriuose visapusiškai naudojamos autonominio vairavimo galimybės ir dirbtinis intelektas, – tai trijų elektromobilių šeima, kurios kiekvienas modelis yra sukurtas tenkinti įvairių vartotojų poreikius įvairiomis vairavimo sąlygomis.  Įmonės pristatoma „FINE-Comfort Ride Concept“ koncepcija nukreipta į elektromobilių su degalų elementais technologijos plėtojimą. Anot „Toyota“, ji padės sukurti naują erdvų aukščiausios kokybės saloną su lanksčiomis salono komplektavimo galimybėmis. Be to, „Toyota“ taip pat atskleis šiuolaikinę lenktyniavimo koncepciją, kuri demonstruoja įmonės įsipareigojimą sugrąžinti jos pačius žymiausius sportinius automobilius į rinką.