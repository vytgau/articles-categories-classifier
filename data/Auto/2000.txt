Kaip rašoma pranešime žiniasklaidai, praėjusį savaitgalį automobilininkų vasaros sezono uždarymas „Memel motor fest“ buvo išties išskirtinis. Pirmą kartą jis vyko ne po atviru dangumi, o automobilių salone. Organizatoriai subūrę išties įvairaus spektro automobilius tikrai įgyvendino savo šių metų atidarymo šūkį, jog Klaipėda – automobilių kultūros sostinė 2017! Renginio metu kartu su automobilių ekspozicija vyko ir foto drobių paroda bei aukcionas. Nuotraukose buvo užfiksuotos įspūdingiausios ir įdomiausios atidarymo akimirkos, o aukciono metu parduodant jas surinkti visi pinigai buvo paaukoti vaikų namams „Rytas“. Viso aukciono dalyviai surinko 500 eurų, kurie kitą dieną po renginio buvo nugabenti pačių dalyvių į vaikų namus. Renginio metu buvo apdovanoti sezono geriausieji 6 nominacijose. Tai – geriausias klasikinis automobilis, geriausio salono automobilis, sportiškiausias automobilis, geriausias „stance“ tipo automobilis ir geriausios viso 2017 metų automobilis. Pastaruoju tapo kauniškio Tautvydo Malecko S klasės „Mersecedes Benz S420“.  Renginyje be automobilių parodos kartu ir įvyko „Pajūrio slalomo“, kuriose automanai varžėsi 5 kategorijose. „Pajūrio slalomas“ prisideda prie jaunimo skatinimo fondo. Komandos organizuojamos nekomercinės automobilių slalomo varžybos Vakarų Lietuvoje, kuriose be išimčių gali dalyvauti kiekvienas.