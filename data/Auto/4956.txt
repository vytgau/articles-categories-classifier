Kaip paruošti akumuliatorių žiemai, kaip neapsirikti renkantis naują akumuliatorių ir kaip jį prižiūrėti, kad kuo ilgiau tarnautų – pagrindiniai klausimai, su kuriais susiduria kiekvienas vairuotojas, rašoma pranešime žiniasklaidai. Akumuliatoriaus stovis prieš žiemos sezoną vertinamas pagal darbą vasarą Akumuliatorių pardavėjai yra pastebėję, jog šių įrenginių tarnavimo laikas, vertinant dešimties metų laikotarpyje – pasikeitė. Šiuolaikiniuose automobiliuose akumuliatoriai vienodai stipriai apkrauti dirba tiek žiemą, tiek vasarą. „Vairuotojai, manantys, jog akumuliatorius yra tik žiemos sezono rūpestis – klysta. Vasaros metu energiją automobiliuose, kartais net labiau nei per didžiuosius žiemos šalčius sekina veikiantis kondicionierius ir ventiliatorius. Tai yra pagrindinė priežastis, kodėl prieš didžiuosius šalčius daugumos akumuliatorių įkrova būna sumažėjusi“, - sako didmenine ir mažmenine prekyba akumuliatoriais Lietuvoje jau daugiau nei 20 metų užsiimantis Vilius Onaitis. Kad akumuliatorius ilgiau tarnautų, jį reikia prižiūrėti „Taip, kaip pagal įstatymą iki lapkričio 10-osios visi vairuotojai privalo pasikeisti vasarines padangas į žiemines, kiekvienas vairuotojas iki didžiųjų šalčių turėtų pasitikrinti akumuliatoriaus stovį“, – įsitikinęs pašnekovas. Kaip teigia V. Onaitis, akumuliatorius visada privalo būti įkrautas. Tarp polių esanti įtampa turi būti 12,7 V. Jei įtampa yra mažesnė, tai akumuliatorius eksploatuojamas dalinai iškrautas. O tokia eksploatacija akumuliatoriaus gyvenimą gali sutrumpinti daugiau nei per pusę. Taip pat akumuliatorius privalo būti švarus, poliai neapsioksidavę. Priešingu atveju didėja savaiminis akumuliatoriaus išsikrovimas, o tai taip pat trumpina akumuliatoriaus tarnavimo laiką. Talpumas – pagrindinis kriterijus renkantis naują akumuliatorių Jei po didžiųjų vasaros karščių akumuliatorius nebetinkamas naudojimui, būtina atsakingai rinktis naują. Renkantis akumuliatorių V. Onaitis pataria vadovautis pagrindine taisykle – talpumas ir startinė srovė negali būti mažesnė nei rekomenduoja gamintojas. Kaip teigė pašnekovas, Lietuvoje daugiausiai nuperkama didesnio galingumo akumuliatorių – 75 Ah, 80 Ah, 100 Ah. Tokie akumuliatoriai dažniausiai tinka automobiliuose su dyzeliniais varikliais, kurie lietuvių vairuotojų yra labai mėgiami. Požiūris į akumuliatorių pirkimą internetu keičiasi Kaip teigia dauguma akumuliatorių pradavėjų, kiekvieno šaltojo sezono metu pardavimai išauga 2-3 kartus. Tai patvirtina ir V. Onaitis. „Šalčiausiomis žiemos dienomis fizinėse mūsų parduotuvėse – tikras darbymetis. Vos spėjame suktis. Vykdant pardavimus internete, situacija šiek tiek kitokia. Internete pasitikėjimą reikia užsitarnauti. Akumuliatorius – ne nauja suknelė, kuri dėžutėje atkeliauja į dažnos moters namus, – savo patirtimi dalijasi praėjusį sezoną Lietuvos vairuotojams elektroninę akumuliatorių paieškos ir pardavimų sistemą pristatęs verslininkas. Didysis akumuliatorių bumas – sulaukus pirmojo minuso lauke V. Onaitis sako, jog šalčiausiais žiemos mėnesiais jiems darbo netrūksta ir pastebi, jog vairuotojai su kiekvienais metais vis anksčiau kreipiasi ir pradeda ieškoti akumuliatorių savo automobiliui. Pašnekovas pataria nelaukti to lemtingo ryto, kai automobilis nebeužsives ir juo pasirūpinti iš anksto. „Įprotį pasirūpinti savo automobiliu dar prieš patį aukščiausią žiemos šalčių bumą reikia išsiugdyti. Tokia praktika padeda išvengti vairuotojui papildomo streso ir sutaupo brangų laiką, kuris būtų sugaištas, lemtingą rytą šąlant lauke prie neužsivedančio automobilio“, – sako V. Onaitis.