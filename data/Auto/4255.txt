Gruodžio mėn. didžiosiose Italijos, Prancūzijos ir Vokietijos rinkose augę automobilių pardavimai nustelbė Jungtinėje Karalystėje (JK) fiksuotą parduotų transporto priemonių mažėjimą: skelbiama, kad per paskutinį praėjusių metų mėnesį Europoje jų parduota 1 mln. 85 tūkst. Vokietijoje gruodžio mėn. automobilių pardavimai augo 3,7 proc., Italijoje – 13,1 proc., o Prancūzijoje – 5,8 proc. JK automobilių parduota 1,1 proc. mažiau, rašo europe.autonews.com. „LMC Automotive“ duomenys paremti atskirų šalių ir smulkesnių rinkų pateiktais duomenimis apie parduotus automobilius. Metiniai transporto priemonių regioninių pardavimų rodikliai, lyginant su 2015 m., augo 5,8 proc. „2017 m. prognozuojamas tolimesnis augimas dėl tebevykstančio ekonomikos atsigavimo, ypač Ispanijoje ir Italijoje, Vokietijai žadamas kuklesnis augimas, o JK pardavimai ir toliau trauksis, šiais metais regioninis augimas sulėtės“, – netolimos ateities prognozėmis dalinosi Jonathonas Poskittas iš LMC. 2016 m. pabaigoje fiksuotas pardavimų augimas padėjo kilstelėti sezoniškumo veikiamus kasmetinius automobilių pardavimų rodiklius iki 14,5 mln. gruodžio mėn., o tai 3,3 proc. daugiau nei lapkričio mėn. fiksuoti 14,04 mln.