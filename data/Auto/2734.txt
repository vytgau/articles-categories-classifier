Keturis varomuosius ratus „Subaru“ pristatė 1972 m. modelyje „Leone Combi“ ir 45 metus automobilių pasaulyje siekia geriausiai išnaudoti šios schemos privalumus. 2016 m. „Subaru“ pirmą kartą istorijoje viršijo vieną milijoną per metus pagamintų automobilių, o apibendrinus 2016 m. statistiką paaiškėjo, kad šiuo metu ši japonų kompanija yra didžiausia pasaulyje 4-ių varomųjų ratų automobilių gamintoja. „Subaru“ priklauso 15 procentų pasaulinės visais ratais varomų automobilių rinkos, šis gamintojas visame pasaulyje pardavė 965 tūkst. 892 visais ratais varomus automobilius. Tai 245 tūkst. 382 lenkia kitą geriausią pardavėją „Audi“, 2016 m. pardavusį 720 tūkst. 510 vienetų keturiais ratais varomų modelių, ir gerokai lenkia trečioje vietoje esantį prekės ženklą – „Jaguar Land Rover“, pardavusį 485 tūkst. 797 vienetus. „Subaru“ visų varomųjų ratų sistema, kuri yra standartinė įranga beveik visuose automobiliuose, sudaro 99,3 procento viso asortimento. Vienintelis galinių varomųjų ratų pasirinkimas Europoje ir JAV yra „BRZ“ kupė, o Japonijoje tą pačią sąranką galima rinktis iš kelių mini automobilių.