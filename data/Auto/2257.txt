Jungtinėse Valstijose litras degalų kainuoja apie 60 euro centų, tačiau vidutiniškai amerikietis per metus nuperka beveik 2 tūkst. litrų ir tai smarkiai viršija pasaulio vidurkį. Tokias išlaidas lemia daug kuro naudojantys automobiliai ir dideli atstumai. Tuo metu Lietuvoje vidutinė degalų kaina yra didesnė už pasaulio vidurkį ir viršija eurą, tačiau „Bloomberg“ tyrimo duomenimis, gyventojai kurui išleidžia beveik mažiausiai Europoje. Mažiau už Lietuvos gyventojus išleidžia Prancūzija ir Norvegija. Šiose valstybėse populiarūs elektriniai ir mažatūriai automobiliai. Vienos iš stambiausių naftos eksportuotojos Rusijos gyventojai degalams taip pat išleidžia daugiau nei lietuviai, nors kuras Rusijoje dvigubai pigesnis.