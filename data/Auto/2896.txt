Automobilių gamintojas pateikia vos dvi sąlygas, kurias turėtų atitikti naujojo automobilio pavadinimas. Pirmoji sąlyga: pavadinimas turi būti susijęs su Ispanijos geografija – tokia yra šio gamintojo tradicija. Antroji: būti lengvai ištariamas ir suprantamas kitomis kalbomis. Geriausių pavadinimų, pretenduojančių laimėti pavadinimo konkursą, sąrašas bus skelbiamas rugsėjo 12 dieną Frankfurto automobilių parodoje. Tada visi norintys iki rugsėjo 25 dienos galės balsuoti už jiems labiausiai patinkantį naujo miesto visureigio pavadinimą. Nugalėtojas bus skelbiamas spalio 15 dieną. Naujas „Seat“ miesto visureigis bus pats didžiausias visame prekės ženklo asortimente. Naujo septynviečio gaminio faktą jau oficialiai patvirtino automobilių gamintojo iš Ispanijos vadovas Luca de Meo. Skelbiama, kad naujiena rinką pasieks 2018 metais. Siūlyti visureigio vardą galite ir jūs paspaudę čia.