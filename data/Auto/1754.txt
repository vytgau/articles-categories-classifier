„Toyota“ pranešime teigia, jog yra įsipareigojusi kurti saugaus eismo visuomenę, iki nulio sumažinant nelaimingų atsitikimų skaičių. Ji yra įsitikinusi, jog ryškių poslinkių eismo saugumo srityje galima pasiekti tik demokratizuojant pažangių saugos technologijų, tokių kaip „Toyota Safety Sense“, diegimą. Visuose „Toyota“ automobiliuose su „Toyota Safety Sense“ sistema yra įrengta „Pre-Collision“ sistema (PCS) ir nukrypimo iš važiuojamosios juostos įspėjamoji sistema (LDA). Automobiliuose, kuriuose yra milimetrinių bangų radaras, „Toyota Safety Sense“ saugos sistemų paketas papildytas adaptyviąja pastovaus greičio palaikymo sistema (ACC) ir „Pre-Collision“ sistema (PCS) su pėsčiųjų atpažinimo funkcija. Siekiant užtikrinti didesnį saugumą ir palengvinti vairavimą, kai kuriuose modeliuose taip pat komplektuojamos automatinė tolimųjų šviesų (AHB) ir pagalbinė kelio ženklų atpažinimo (RSA) sistemos. Neseniai Japonijoje atlikti tyrimai parodė, jog „Toyota Safety Sense“ iki 50 proc. sumažina avarijų dėl susidūrimo iš galo skaičių, lyginant su automobiliais be šios technologijos.