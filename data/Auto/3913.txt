Tyrimais įrodyta, kad daugumos Europos automobilių vairuotojų vidutinė dienos rida neviršija 60 km. „Peugeot Partner Electric“ užtenka vieno įkrovimo nuvažiuoti 170 km atstumą – tai daugiau negu reikia kasdieninei kelionei. Šiame automobilyje sumontuota 22,5 kWh ličio jonų baterija ir 49 kW galios (67 AG) bei 200 Nm sukimo momento elektros variklis. Vos per 30 minučių iš greitosios įkrovos stotelės baterija įkraunama iki 80 proc. „Peugeot Partner“ yra žinomas dėl savo praktiškumo, dabar visus jo privalumus jau turi ir elektromobilis. Automobilyje telpa 5 keleiviai, didelis galinis liukas ir atsidarantis galinis langas supaprastina didelių matmenų daiktų pakrovimą ir transportavimą. Savo klasėje bagažo skyrius yra pats didžiausias – net 1350 litrų. Išėmus antrą sėdynių eilę turėsime lygias grindis ir bagažinės tūris padidės iki 3000 litrų. Daug patogumo kasdieniniame naudojime suteikia mobilioji programa, kuri per atstumą įjungia klimato kontrolę, rodo baterijos įkrovimo lygį ir įkrovimui reikalingą laiką. Klimato kontrolę galima įjungti nepriklausomai nuo to, ar automobilis tuo metu yra įkraunamas, ar ne.  Be to, „Partner Electric“ siūlo keletą papildomų saugumą užtikrinančių prietaisų ir priemonių, pavyzdžiui, elektroninę stabilizavimo sistemą su traukos kontrole ir lėtintuvu, galinio vaizdo kamerą, parkavimo jutiklius, 7 colių jutiklinį ekraną, navigacijos sistemą su informacija apie realias eismo sąlygas kelyje, funkciją „Mirror Screen“ ir dar daug kitų. Aplinkos neteršiantis lengvasis automobilis taip pat suteikia ir kitų privalumų. Daugelyje Europos šalių yra apribojimai dėl transporto priemonių su vidaus degimo varikliu eismo. Vis daugiau valstybių skatina įsigyti elektromobilius, siūlo jiems nemokamas arba subsidijuojamas stovėjimo aikšteles, taip pat atskiras eismo juostas – visa tai daroma siekiant pagerinti aplinkos apsaugos situaciją. „Peugeot Partner Electric“ Europoje bus parduodami nuo rugsėjo mėnesio.