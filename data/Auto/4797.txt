Šio projekto kelias iki įgyvendinimo buvo ilgas ir vingiuotas. Apie pirmąjį „Alfa Romeo“ visureigį paskelbta dar 2010-ais metais, tačiau kompanijos finansiniai rodikliai buvo prasti ir planus teko atidėti ilgam. Visureigis dalinsis galinių varomų ratų platformą su neseniai pasirodžiusiu „Giulia“ sedanu, kurios vystymui, FCA atstovai anksčiau pranešė, skyrė net 5 mlrd. eurų. Vėliau „Alfa Romeo“ pažadėjo sukurti dar šešis automobilius. Visi jie bus gaminami Italijoje. Numatoma, kad „Stelvio“ pardavimai prasidės dar pirmajame 2017 metų ketvirtyje. Rinkoje jis konkuruos su „Audi Q5“ ir „BMW X3“. Variklių gamoje tikimąsi išvysti „Giulia“ modelio naudojamus turbobenzininį 280 AG motorą ir silpnesnes turbodyzelines jėgaines. Vėliau kitąmet laukiama kompaktiško „Alfa Romeo“ visureigio premjera.