Anot pareigūnų suteiktos informacijos, „Model X“ į Lenkiją atvyko iš Švedijos, kur buvo... taip pat pavogtas. Kai buvo iškraunamas iš kelto, automobilis rėžėsi į išvažiavimo barjerą ir jį apgadinęs nuvažiavo. Pareigūnams pavyko nustatyti jo buvimo vietą, surasti ir pervežti į saugomą automobilių stovėjimo aikštelę. Nepaisant saugumo ir atsargumo priemonių, kurių ėmėsi pareigūnai, vagys surado minėtąją automobilių stovėjimo aikštelę, prakirpo angą tvoroje ir vėl pavogė automobilį. Vagių nesustabdė ir tai, kad policijos pareigūnai į elektrinį SUV paleido kelis šūvius. Kol kas nenustatyta, ar žmonės, pavogę „Model X“ iš saugomos automobilių aikštelės, buvo tie patys, kurie „Tesla“ iš Švedijos atsigabeno į Lenkiją. RMF24 skelbia, kad policija šiuo metu ir vėl bando nustatyti minėtojo automobilio buvimo vietą.