Ne vienoje šalyje yra apribojimų automobiliams, kuriais važinėja vienas vairuotojas, tad siekiant apeiti apribojimus, savininkai sodinasi šalia manekenus, informuoja zr.ru. Parduotuvių manekenai nelankstūs, į automobilio saloną jų nepasodinsi, o guminės sekso lėlės tapo tikru išsigelbėjimu – jos ne tik lanksčios, bet ir stipriai panašios į žmones, tad kelių kameros neužfiksuos klastos. Vis dėlto šiuo atveju lėlės išnaudojimo paskirtis buvo kiek kitokia. Nors „Ford Focus“ automobilio vairuotojas iš Čeliabinsko pasodino už vairo gana vulgariai atrodančią guminę lėlę, bet savo funkciją ši dirbtinė mergina veikiausiai atlieka – daugelis socialinio tinklalapio „VKontakte“, kuriame buvo publikuotos nuotraukos, naudotojų mano, kad saugos diržu prisegta guminė lėlė iš tiesų panaši į žmogų ir atbaido vandalus bei vagišius.