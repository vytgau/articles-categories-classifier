Dar 2014-aisiais atskleista „Alfieri“ koncepcija tuo metu buvo pristatyta su benzininiu V8 varikliu, tačiau dabar koncerno atstovai teigia dėl vis griežtėjančių aplinkosaugos reikalavimų bei augančių degalų ekonomijos lūkesčių į sportinį automobilį montuosiantys V6 motorą. Iš šių teiginių galima suprasti, jog naujasis dviduris kupė taip pat taps pirmuoju markės gamoje pagamintu ant naujos platformos, kuri tiks tiek benzininiams, tiek elektriniams automobiliams. 2018-2019 metais pasirodys dar du nauji „Maserati“ modeliai, turintys pakeisti senstančius „GranTurismo“ bei „GranCabrio“. Teigiama, kad nauji automobiliai bus sukurti ant tos pačios platformos, kurią dabar naudoja „Ghibli“, „Quattroporte“ bei visureigis „Levante“. Abiems naujiems modeliams tai leis taip pat atsisakyti atmosferinių V8 variklių ir pereiti prie turbininių V6 agregatų bei pagerinti ekologinius parametrus.