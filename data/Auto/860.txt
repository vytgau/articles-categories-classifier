„AutoTyrimų“ duomenys atskleidė, kad per praėjusiuosius 2017 metus Lietuvoje užregistruoti 544 nauji „Renault“ komercinio tipo automobiliai (N1 kategorija). Antrojoje ir trečiojoje vietoje liko „Fiat“ bei „Toyota“, kurių užregistruota atitinkamai 506 ir 357 automobiliai. „Pasiekti rezultatai Lietuvoje atspindi ir ilgametę tendenciją Europoje – verslo klientai renkasi tuos automobilius, kurie geriausiai tenkina jų poreikius, pateisina lūkesčius ir yra patikimi“, – sako „Renault“ prekės ženklo automobilius atstovaujančios UAB „Sostena“ Vilniaus „Renault PRO+“ centro, teikiančio šio prekės ženklo automobilių pardavimo ir techninio aptarnavimo paslaugas verslo klientams, projekto vadovas Dainius Lepeška. Jis priduria, jog klientų pasirinkimus lemia daugybė faktorių, nes pasirinkimo kriterijai apima ne tik naujo automobilio įsigijimo kainą, bet ir tokius aspektus kaip patikimumas, transportavimo galimybės, likutinė vertė, eksploatavimo kaina ar išlaidos priežiūrai. Iš „Renault“ komercinių automobilių pardavimo statistikos matyti, kad „Renault Master“ furgonas (Master VAN) buvo perkamiausias 2017 metais, taip pat populiarus išliko ir „Renault Trafic“ modelio automobilis. Pernai parduoti 310 „Renault Mater“ bei 137 „Renault Trafic“ automobiliai.  Negana to, 2017 metais „Renault“ komercinių automobilių gamą papildė naujasis „Renault Alaskan“ pikapas, kuris taip pat gali būti pritaikytas visiems poreikiams ir modifikuotas pagal individualius pageidavimus. Nors „Renault“– vienas lyderių visame pasaulyje pagal komercinio transporto pardavimus, tačiau iki 2017 metų pabaigos neturėjo pikapo – automobilio, kurio reikia ne tik ūkininkams.