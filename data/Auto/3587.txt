Nors važinėjant miesto gatvėmis alyvos kokybės neįvertinsime, lenktynininkai prastų tepalų rūšį pastebi jau po pirmųjų ralio kilometrų. Nekokybiška alyva patenka ir į lenktynininkų rankas Lietuvos ir Baltijos šalių ralio čempionatuose dalyvaujantis lenktynininkas Giedrius Firantas sako, kad ralio metu lengva pajausti ir suprasti, ar alyva yra kokybiška. „Varžybų metu dėl didelių variklio apkrovų bei temperatūros skirtumų alyva dirba trigubai didesnį darbą negu važiuojant miesto gatvėmis ar greitkeliu. Kokybiška alyva pagerina stūmoklių darbą, sumažina trintį tarp metalinių detalių. Suprantama, jog po lenktynių nesunku padaryti išvadą apie variklio darbą“, – patirtimi dalinasi lenktynininkas. Norėdamas pasiekti maksimalų automobilio variklio pajėgumą, G. Firantas keičia alyvą prieš kiekvienas svarbias rungtynes. Kas gali atsitikti pasirinkus netinkamą alyvą, G. Firantui per Palangoje vykstančias 1000 kilometrų varžybas teko išbandyti savo automobiliu. Atidžiai nepasidomėjęs lenktynininkas užsipylė žinomo prekės ženklo falsifikatą, todėl dėl netinkamos alyvos trinčiai neatsparios detalės susidėvėjo žymiai greičiau. „Nors gera alyva neatneš pergalės, tačiau ji padės išsaugoti automobilį ir jo detales bei pasiekti geresnių rezultatų.“ – sako G. Firantas. Kokybiškos alyvos vizualiai atskirti neįmanoma Kaip atskirti kokybišką alyvą nuo nekokybiškos? Ekspertai teigia, jog vizualiai to padaryti neįmanoma. Be to, net ir eksploatuojant automobilį, paprastai alyvos kokybę galime įvertinti tik po tam tikro laiko patikrinus automobilio dalių būklę. Variklio dalių nudilimas, korozija, degėsiai, teršalai ar per didelis alyvos skystumas signalizuoja apie nekokybišką alyvą. „Alyvos gamybos technologijos yra stipriai pažengusios, o kiekvienas gamintojas patentuoja savo gaminio priedus, kurie padeda sumažinti trintį ir paviršių dėvėjimąsi, turi įtakos klampumui, korozijai ar oksidacijai. Patikimi ir kokybę užtikrinantys automobilinių alyvų gamintojai savo produkciją testuoja, o jų kokybę patvirtina sertifikatais,“ – sako vokiško prekės ženklo „Kuttenkeuler“ atstovas Lietuvoje Edmundas Šimoniūtis. Specialistas pabrėžia, kad naudojant kokybišką alyvą iš dalies sutaupoma, nes variklis apsaugomas nuo dėvėjimosi, taip pat nereikia jokios papildomos „apsaugos“, t.y. šiandien siūlomų įvairiausių papildomų priedų. Tokie priedai išbalansuoja alyvos ypatybes, kurias mokslininkai ir technologai kūrė ir bandė metų metus. Be to, kokybiška alyva gali sumažinti iki 3 proc. degalų sąnaudų. E. Šimoniūtis taip pat paneigia mitą apie variklio alyvos sezoniškumą. „Nebūtina alyvos rinktis pagal metų laikus – geras produktas užtikrina puikų tepimą karštą dieną ir lengvą variklio užvedimą labai šaltu periodu. Kur kas svarbiau atsižvelgti į automobilio gamintojo rekomendacijas“, – pataria specialistas. Meistrai kokybę įvertina pagal variklio susidėvėjimą Autoserviso vadovas Andrus Miciūnas sako, jog kokybiška automobilio alyva valo variklyje susidariusias nuosėdas, aušina variklį. „Nors dažnai klientai patys atsiveža savo alyvą, mes garantuojame tik už tuos tepalus, kuriuos gauname tiesiogiai iš tiekėjų bei galime įvertinti automobilio variklio būklę, kai vairuotojas atvažiuoja po 15-20 tūkst. kilometrų. Jei alyvos kokybė prasta, tai atsiliepia variklio detalėms. Tikrindami automobilį visada atkreipiame dėmesį į variklio stūmoklius, nes nuo alyvos priklauso jų veikimas ir pagaliau viso variklio darbas bei kuro sąnaudos“, – teigia A. Miciūnas. Lenktynininkas G. Firantas pabrėžia, jog alyvos pasirinkimas itin svarbus, tačiau dar svarbiau laiku ją pakeisti: „Kad automobilis tarnautų ilgai, nepatingėkite tepalus pakeisti dažniau nei rekomenduojama, – sako lenktynininkas. – Pats įsitikinau, kad svarbu alyvą pirkti iš patikimo tiekėjo, kuris gali užtikrinti, kad produktas atkeliauja tiesiai iš gamyklos. Į Lietuvos rinką importuojama padirbta produkcija dažniausiai yra žinomų prekės ženklų gamintojų, tad tai ne visada garantuoja kokybę“.