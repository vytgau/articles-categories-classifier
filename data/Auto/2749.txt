Nepaisant to, net ir po šiai dienai atsiranda nemažai žmonių, kurie atsisako juos segėti – tiesiog tingi arba jaučiasi nepatogiai. Keli socialiai aktyvūs Kinijos piliečiai su visu pasauliu pasidalino abejingų nepaliekančių vaizdo įrašu, iliustruojančių, kaip svarbu segėti saugos diržą. Stebėjimo kameros užfiksavo, kaip po avarijos saugos diržų nesegėję žmonės smūgio nubloškiami per visą greitkelį, o tie, kurie pasirūpino savo saugumu, lieka automobilyje. Kaip skelbia „Power Nation“, nufilmuotas automobilis dideliu greičiu rėžėsi į kelio atitvarą. Saugos diržu neprisisegę automobilyje buvę žmonės skriejo per visą kelią – vaizdas toks sukrečiantis, jog kurį laiką nepamiršite, ką matėte, tad iš karto perspėjame silpnesnių nervų žiūrovus. Jeigu visi būtų prisisegę saugos diržus, būtų atsipirkę išgąsčiu ir keliais sumušimais, o ne tokiu tragišku likimu. Taigi trys automobilio gale sėdėję keleiviai smūgio buvo tiesiog iššauti lauk (laimei, jie išgyveno), o priekyje buvusieji, kurie buvo prisisegę saugos diržus, praktiškai nenukentėjo.