Praėjusią vasarą Londone pristatytas kompaktinis miesto visureigis jau spėjo pasižymėti nauju įrašu Gineso rekordų knygoje, kai premjeros metu atliko įspūdingą 15 metrų ilgio šuolį su 270 laipsnių kampo pasisukimu. „Euro NCAP“ saugumo bandymuose „E-Pace“ buvo įvertintas penkiomis žvaigždutėmis. Net 86 proc. įvertinta suaugusiųjų automobilio keleivių, 87 proc. – vaikų, 77 proc. – pėsčiųjų apsauga. Šio kompaktinio visureigio ratus suka sportiniams automobiliams būdinga visų varančiųjų ratų technologija, o variklį galima rinktis iš visiškai unikalių „Jaguar“ benzininių bei dyzelinių jėgainių serijos. Sportiškiausia „E-Pace“ versija parduodama su benzininiu 300 arklio galių turbininiu varikliu, leidžiančiu automobiliui nuo 0 iki 100 km/val. įsibėgėti vos per 6,4 sekundės. Ieškantys efektyvumo gali rinktis dyzelinę 150 AG jėgainės versiją su priekiniais varančiaisiais ratais.  „E-Pace“ pasižymi erdvumu, stipri važiuoklė patempia iki 1800 kg krovinio, o automobilyje taip pat gausu aukščiausios klasės saugumo bei ryšio technologinių sprendimų. „E-Pace“ įdiegtos naujausios aktyvaus bei pasyvaus saugumo bei vairuotojo pagalbos sistemos. Autonominio avarinio stabdymo „Autonomous Emergency Braking“ sistemos veikimą šiame modelyje užtikrina erdvinio vaizdo kamera, kuri fiksuoja pėsčiųjų judėjimą, padeda nustatyti kelio ženklinimą. Ypatingo dėmesio verta – „Torque Vectoring by Braking“ (sukimo momento krypties paskirstymo stabdant) sistema, stabilizuojanti automobilį šoninio slydimo atveju. Įvairios reguliuojamos dinaminės „Adaptyve Dynamics“ sistemos (automatinė pavarų dėžė, vairo mechanizmas, degalų įpurškimas ir važiuoklė) leidžia pritaikyti automobilį savo vairavimo įpročiams. „Jaguar E-Pace“ kaina Lietuvoje parsideda nuo 34 tūkst. 300 eurų.