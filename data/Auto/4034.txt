Briuselyje įsikūrusi „Recticel“ sausio 23 dieną vienos savo gamyklų gamybos patalpose kilusį gaisrą paskelbė „force majeure“. „Recticel“ gamykla specializuojasi automobilių interjero komponentų paviršių, įskaitant prietaisų skydų panelius ir durų panelius, gamyboje. Gamykla tiekia produkciją įvairiems pirmosios eilės tiekėjams, kurie vėliau šiuos komponentus nugabena automobilių gamintojams. Tarp šių tiekėjų yra „Johnson Controls“, „Magna International“, „Faurecia“, „Visteon“, IAC, PVT, „Grupo Antolin“ ir „Decoma“, kurie aprūpina dalimis tokius gamintojus, kaip „Renault“, „Peugeot“, „Citroen“ („PSA Group“), „Mercedes-Benz“, BMW, „Volkswagen“ ir kitus. Šią savaitę išplatintame „Rectitel“ pranešime teigiama: „Recticel“ ir jos klientai, sulaukę palaikymo iš paveiktų „PSA Group“, „Renault“, „Daimler“, BMW ir „Volkswagen“, bendradarbiauja ieškant sprendimų ir alternatyvių gamybos planų, kurie leis pamažu iš naujo paleisti dalių gamybą, tam kad būtų sumažinti sutrikimai klientų surinkimo gamyklose“. Neseniai pristatytas naujasis „Peugeot 3008“ tapo stipriu „PSA Group“ pardavimų lyderiu. Bendrovė sausio mėnesį sakė, kad praėjus trims mėnesiams nuo jo paleidimo sulaukė 60 tūkstančių užsakymų. Tai 70 procentų viršijo automobilių gamintojo prieš paleidimą užsibrėžtus tikslus. „PSA Group“ siekia įsigyti iš suspaustų poliuretano putų gaminamus apdailos paviršius iš kitų tiekėjų, ypatingą dėmesį skiriant Kinijos gamintojams, sakė „PSA Sošo“ atstovas spaudai vietos naujienų agentūrai AFP. Rytų Prancūzijoje, Sošo, įsikūrusioje gamykloje dirba beveik 10 tūkstančių žmonių. Gaisras viename gamyklos cechų Moste privertė „Recticel“ uždaryti visas savo gamyklas saugumo sumetimais. Tiekėjas pranešė, kad gaisro metu niekas nenukentėjo, tačiau nuostolių mastas vis dar vertinamas. Inžinieriai ir rangovai atgal į gamyklą buvo įleisti sausio 27 dieną.