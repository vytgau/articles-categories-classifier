Miesto elektromobiliuką į priekį varo 39 AG elektros variklis, išvystantis 110 Nm sukimo momentą ir leidžiantis automobiliui pasiekti maksimalų 100 km/val. Greitį. „Baojun E110“ ličio jonų baterijos talpa nepatikslinama, tačiau rašoma, kad ją galima pilnai įkrauti per 7,5 valandos, o elektromobilis viena įkrova gali įveikti 155 km atstumą. „Baojun E110“ sumontuota stabdymo energijos paskirstymo (EBD) bei stabdžių antiblokavimo (ABS) sistemos, elektrinis vairo stiprintuvas, pėsčiųjų perspėjimo (nepamirškime, kad kalbame apie tyliai riedantį elektromobilį) funkcija, elektroninis stovėjimo stabdys, parkavimo davikliai ir multimedijos sistema su 7 colių įstrižainės centriniu ekranu bei Wi-Fi ryšio prieiga. Aukštesnės įrangos lygyje dviviečiame automobilyje įdiegta beraktė durelių atidarymo sistema, oro kokybės filtras, lietimui jautrus multimedijos valdiklis ir pan. Dėl didelio užterštumo lygio Kinijoje elektromobilių paklausa auga ypatingai dideliais tempais. Neseniai paskelbta, kad šios šalies elektromobilių rinka tapo didžiausia pasaulyje.