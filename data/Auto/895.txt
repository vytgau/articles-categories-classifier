Peru nunciatūra atskleidė, kokia gi bus transporto priemonė, kuria naudosis popiežius Pranciškus, kai atvyks į šią šalį kitą savaitę. Trys modifikuoti „Chevrolet Traverse“ automobiliai bus naudojami popiežiui vežioti pro minias susirinkusiųjų jo vizito šioje Pietų Amerikos šalyje metu. Popiežius Pranciškus į Peru sostinę Limą atvyks sausio 18 d. po tris dienas truksiančio vizito Čilėje, kuris prasidės sausio 15 d. Iš Kolumbijos atgabenti papamobiliai šiek tiek modifikuoti po praėjusių metų rugsėjo mėn. popiežiaus Pranciškaus kelionės metu įvykusio nedidelio incidento.