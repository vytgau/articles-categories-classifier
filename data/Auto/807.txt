Galbūt popiežius Pranciškus ir yra arčiau Dievo nei paprasti žmonės, tačiau jam nesvetimi ir žmogiški vargai. Štai penktadienį, sausio 19 dieną, jam kilo bėda, pažįstama vairuotojams visame pasaulyje – jo transporto priemonei nuleido padangą. Kai popiežius vyko į Limos oro uostą, iš vienos automobilio „Fiat 500“ padangos pradėjo lauk eiti oras. Popiežiaus kortežui sustojus, pontifikas ramiausiai išlipo iš automobilio. Tuo metu jo apsaugos komanda apžiūrėjo automobilį. Neprarasdamas pusiausvyros ir gero ūpo, popiežius persėdo į kitą automobilį ir pratęsė kelionę. Pranciškus nevažinėja šarvuotais limuzinais, kuriais naudodavosi jo pirmtakai. Jis mieliau renkasi paprastus automobilius – tiek kelionėms po Romą, tiek užsienio vizitams.