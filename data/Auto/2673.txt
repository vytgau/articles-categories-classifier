Kaip rašo motor.ru, nėra tiksliai įvardijama, apie kokius konkrečius resursus kalbama, tik žinoma, kad visos konstruktorių komandos jėgos dabar nukreiptos į limuzino, palydos sedano ir mikroautobusiuko gamybos darbus. Iš viso šiame projekte numatomas šių trijų modelių ir visureigio sukūrimas. Projektas „Kortež“ pradėtas įgyvendinti 2013 m. Automobiliai gaminami specialiai paruoštos modulinės platformos pagrindu ir jau atlikti atitinkami bandymai Rusijoje ir Vokietijoje. Manoma, kad Rusijos politiniam elitui skirtos transporto priemonės gaus prekių ženklą „Aurus“. Pirmi 14 automobilių turi būti perduoti Federalinei apsaugos tarnybai 2017 m., o viešai turėtų būti pademonstruoti 2018 m. gegužės mėn. Anksčiau Rusijos pramonės ir prekybos ministras Denisas Manturovas buvo pranešęs, kad parengiamuosius visureigio darbus planuojama užbaigti 2017 m., o po to bus imtasi serijinės gamybos visu pajėgumu. Jo teigimu, kasmetinės gamybos apimtys gali siekti 300 automobilių ar net daugiau, jei paklausa viršys pasiūlą. Vėliau projekte numatoma prieinamesnių ir nešarvuotų modelių modifikacijų gamyba.