Antrą vietą užėmė Gaia Cardinali (Monakas), trečias – Leonardo Caglioni (Italija). Po dviejų iš numatytų devynių etapų bendroje Italijos „Rok Junior“ čempionato įskaitoje pirmauja G. Grinbergas. Pirmą kartą šioje trasoje lenktyniavęs G. Grinbergas greitai surado greičio formulę. Nuo ketvirtadienio vykusiose treniruotėse jis buvo greičiausias tiek lyjant, tiek šviečiant saulei. Tačiau netrūko ir nuotykių. „Oro temperatūra nebuvo aukšta ir pirmuosiuose ratuose stabdžiai nespėdavo įkaisti. Pusfinalio apšilimo rate bandžiau dar agresyviau pašildyti padangas ir stabdžius, bet padariau klaidą ir išslydau į žolę. Negana to, kad dar iki starto praradau pirmą poziciją, bet ir gokartas užstrigo šlapioje žolėje. Teko jį išsistumti ir dar labiau sugaišti. Vos pavijau varžovus ir startavau iš 8 vietos. Per 10 ratų pavyko visus aplenkti ir finišuoti pirmam. Finalas taip pat neapsiėjo be kuriozo. Kai kirtau starto liniją dar degė raudonas starto šviesoforo signalas, tačiau antroje starto eilėje buvusiems sportininkams jau buvo matyti žalias. Pirmame posūkyje atleidau akseleratorių, bet pastebėjau, kad visi jau lenktyniauja. Tačiau trečiame rate susigrąžinau lyderio poziciją ir jos nebeužleidau iki finišo“, – po apdovanojimo ceremonijos, kurioje skambėjo Lietuvos himnas, savo įspūdžiais dalinosi G. Grinbergas.  Savaitgalio statistika: Nuvažiuota ratų trasoje – 267 Įveikta lenktyninių kilometrų – 288,36 Sunaudota padangų komplektų – 2 Etapo dalyvių skaičius – 31 Vieta finale – 1 Vieta Italijos „Junior Rok“ čempionate – 1.