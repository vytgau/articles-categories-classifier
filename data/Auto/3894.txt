Naujojo penkių durų hečbeko „Ford Focus Electric“ širdis – 145 AG (107 kW) variklis ir 33,5 kilovatvalandžių baterija. Tai – beveik 50 procentų daugiau energijos pajėgumų, nei prieš tai buvusiame modelyje. Tiek baterija, tiek variklis yra aušinami bei kaitinami skysčiu – tai prailgina baterijos galiojimo trukmę, o naujajam „Ford Focus Electric“ leidžia būti dar taupesniu. Nauja greito įkrovimo jungtis naudoja standartinę kombinuoto įkrovimo sistemą (CCS, angl. combined charging system), leidžiančią vairuotojus prijungti savo „Focus Electric“ prie nuolatinės srovės (DC, angl. direct current) greito įkrovimo taškų, įrengtų Europos degalinėse bei poilsio zonose, užtikrinant 80 procentų akumuliatoriaus įkrovą vos per 30 minučių. Naudojant tą pačią įkrovimo jungtį namuose (32 amperų kintamos srovės įkrovimo taške), „Ford Electric“ bus paruoštas 225 km distancijai įveikti per 5 val., o per 3-4 valandos – 150 km distancijai. Tyrimai rodo, kad 90 procentų vairuotojų per dieną nuvažiuoja mažiau nei 100 km atstumą, o vidutinis kasdien įveikiamas nuotolis automobiliu yra 46 kilometrai. Dar viena naujiena, kurią pristato „Ford“ naujame „Focus Electric“ – SYNC 3 ryšio sistema, leidžianti vairuotojams kontroliuoti garsą, navigaciją bei prijungti išmaniuosius telefonus, naudojant paprastas balso komandas. Ši sistema veikia tiek su „Apple CarPlay“, tiek ir su „Android Auto“. Išmanųjį laikrodį turintys „Focus Electric“ vairuotojai naudodamiesi programėle „My Ford Mobile Smartwatch“ gali patikrinti savo automobilio baterijos būseną tiesiog pažvelgę į laikrodį. Ši programėlė leidžia savininkui surasti savo automobilį, užrakinti ir atrakinti jį nuotoliniu būdu. Naująjį „Ford Focus Electric“ galima užsisakyti Belgijoje, Suomijoje, Vokietijoje, Vengrijoje, Norvegijoje, Šveicarijoje ir Jungtinėje Karalystėje. Europos vartotojams kartu su naujuoju „Focus Electric“ „Ford“ siūlo ir „Mondeo Hybrid“. Iki 2020 metų „Fod“ įsipareigojo: pristatyti visiškai naują SUV elektromobilį, vienu ypu įveiksiantį ne mažiau kaip 480 km; 2019 metais turėtų pasirodyti naujas komercinis iš tinklo įkraunamas hibridinis elektromobilis „Transit Custom“ (šiuo metu jis yra išbandomas Londone); be to, pažadėta ir hibridinė legendinio „Ford Mustang“ versija.