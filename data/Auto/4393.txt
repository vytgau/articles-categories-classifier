Duomenys buvo rinkti 18 mėnesių, nuo 2015-ųjų sausio iki 2016-ųjų birželio, Japonijoje. Tyrimo rezultatai grindžiami maždaug 2,5 tūkst. nelaimingų atsitikimų statistika. Ją pateikė draudimo bendrovės, kurių žinioje maždaug 63 tūkst. „Toyota“ modelių. Apibendrinant pirmyn važiuojančių transporto priemonių sukeliamus eismo įvykius, jokių akivaizdžių skirtumų nenustatyta. 26 tūkst. iš 63 tūkst. modelių, kuriuose įtaisytos ICS sistemos, nelaimių patyrė vairuotojams supainiojus pedalus arba nepastebėjus kliūties važiuojant atbulomis. ICS sistemą sudarantys parkavimo sonarai gali nustatyti kliūtis, kai supainiojus pedalus automobilis padaro staigų manevrą. Taip nutinka dažniau, nei galima pamanyti. 2015-ųjų metų laidos Japonijoje parduodami tam tikri „Toyota“ modeliai buvo papildyti sistemos jautrumo diapazoną praplečiančiais jutikliais. Paaiškėjo, kad ICS ne tik padeda išvengti susidūrimų, įvykstančių supainiojus pedalus, bet ir tokių, kurie nutinka, kai transporto priemonė parkuojama stovėjimo aikštelėje, kai ji juda lėtai, bet rizika atsitrenkti į greta stovinčius automobilius ir įvairias kliūtis kyla net nesupainiojus pedalų. O pedalų supainiojimas nėra jau tokia reta problema.