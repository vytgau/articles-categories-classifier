JAV Nacionalinės greitkelių eismo saugumo administracijos (NHTSA) vadovas Mark Rousekindas žurnalistams Detroite sakė, kad jam neramu dėl to, jog imtasi per mažai veiksmų, kad būtų surasti ir sutaisyti 300 tūkst. senesnių automobilių, daugiausiai pagamintų „Honda Motor“ ir turinčių „Takata“ gamybos oro pagalves, kurios avarijos metu gali sprogti, – tam duodama 50 proc. tikimybė. Šiuo metu „Takata“ ieško pirkėjo – spėjama, kad bendrovė kreipsis dėl apsaugos nuo bankroto. Anot M. Rousekindo, jo agentūra turi „kelis apsauginius sluoksnius“, užtikrinančius, kad iš prekybos būtų atšaukta maždaug 70 mln. galimai brokuotų oro pagalvių.