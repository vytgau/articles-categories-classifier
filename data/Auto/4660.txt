Prieš peržiūrint kiekvienai šventei tenkančių vagysčių skaičių, vertėtų žinoti, kad vidutiniškai JAV per dieną pavagiama 2080 automobilių. Taigi, švenčių sąrašas ir per jas pavagiamų automobilių skaičius: 1. Helovinas (2238) 2. Naujųjų metų vakaras (2227) 3. Paprasta darbo diena (2171) 4. Kūčios (2071) 5. Žuvusiųjų karuose atminimo diena (2040) 6. Naujųjų metų diena (2029) 7. Nepriklausomybės diena (1981) 8. Prezidento diena (1787) 9. Valentino diena (1690) 10. Padėkos diena (1653) 11. Kalėdos (1620) Taigi, turint šiuos duomenis, kurie atspindi 2015 metus, tik trys dienos – Helovinas, Naujųjų metų vakaras ir paprasta darbo diena – pasižymi didesniu nei vidurkis nuvaromų automobilių skaičiumi. Kalėdų dieną užfiksuotas vienas mažiausių automobilių vagysčių skaičių per visus metus. Tai reiškia, kad ryšys tarp švenčių ir pavogtų automobilių nebūtinai statistiškai reikšmingas. Be abejo, jums įdomu, kokią dieną pavagiama daugiausiai automobilių. Birželio 15-ąją, na, bent jau 2015 metais. Pažiūrėjus į kalendorių galima sužinoti, kad tai Nacionalinė omarų diena. Iš viso to, kas buvo pasakyta, svarbu atsiminti kelis protingus patarimus švenčių sezonui. Net jeigu jūsų automobilis nebuvo pavogtas, jis gali būti įsilaužimo taikiniu prie prekybos centro, ypač jeigu pro jo langus matosi dovanos. Nacionalinis draudimo nusikaltimų biuras įspėja, kad nepakanka viso to sudėti į bagažinę prieš grįžtant į parduotuvę, kadangi jus tuo metu automobilių stovėjimo aikštelėje gali kažkas stebėti. Siekiant to išvengti, paslėpkite visus maišus ir kitus vertingus daiktus prieš kitą sustojimą. Ai, ir dar – nepamirškite užrakinti automobilio durų.