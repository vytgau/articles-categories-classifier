B. Vanagas ketvirtadienį finišavo 14-as, V. Žala – 17-as, A. Juknevičius – 28-as, o B. Bardauskas užėmė 104-ą vietą. Ketvirtadienio intriga buvo daugybė naujų išbandymų sportininkams. Visų pirma, varžybų karavanas atsisveikino su Peru smėlynais ir kilo į aukštikalnes, kur pasiekė Bolivijos teritoriją. Lenktynininkai vakare finišavo šios šalies sostinėje La Pase, kurios gyventojai vėl šiltai sutiko Dakaro dalyvius. Pernai į specialiai šioms varžyboms surengtas iškilmes atvyko net Bolivijos prezidentas Evo Moralesas, o fanams gerai įsiminė improvizuota Antano Juknevičiaus ir Dariaus Vaičiulio fotosesija su šalies vadovu. „Žiaurus greičio ruožas, vien purvynas, didelė drėgmė. Pakilus į aukštikalnes jaučiasi spaudimas, ausys užgulusios“, - po finišo emocijomis dalinosi V. Žala. 01.00: Paskutiniai iš lietuvių finišą pasiekia V. Žala ir S. Jurgelėnas. „Agrorodeo“ komanda rikiuojasi 17-oje pozicijoje. 00.34: Antrasis iš lietuvių finiše pasirodo A. Juknevičiaus ekipažas, kuris užima 28-ąją vietą. „Gelbėkit. Man šiandien labai negera“, - vos išlipęs iš savo automobilio pusiau juokais kalbėjo sportininkas. „Vakar peršalau, turėjau temperatūros, tai šiandien aš kaip nesavas. Galvojom, kad reikės sodinti Darių už vairo, bet šiaip viskas neblogai, toks ralinis Dakaro etapas“, - sakė A. Juknevičius. 00.28: Pirmasis iš lietuvių finišą pasiekė B. Vanagas. Sportininkas finišuoja 14-oje vietoje. „Labai daug purvo ir labai greita trasa. Džiaugiuosi, kad rytoj poilsio diena. Šiaip tiek purvas, tiek kopos mums palankios, galime važiuoti visomis dangomis. Neturėjome 18 procentų variklio galingumo, buvo problemų su oro sklende. Važiuojame į servisą ir tikimės, kad per rytojų technikai viską sutvarkys“, - sakė B. Vanagas.   00.05: Po septintojo greičio ruožo kontrolės punkto iš lietuvių pirmauja B. Vanagas, kuris užima 14-tą vietą, V. Žalos ekipažas 16-tas, o A. Juknevičiaus komanda rikiuojasi 28-oje pozicijoje. 00.00: Sunkvežimių klasėje varžovams neilgai džiaugtis leido rusas E. Nikolajevas, kuris pirmas pasiekia aštuntąjį kontrolės punktą. 23.45: Vienintelis Lietuvos motociklininkas jau finiše. Sportininkas etapą baigia 104-oje pozicijoje. 23.34: B. Bardauskas paskutiniame kontrolės punkte ir artėja link finišo. Motociklininkas rikiuojasi 99-oje vietoje. 23.20: Automobilių klasėje pirmas finišuoja ispanas C. Sainzas. 23.14: V. Žala pasiekia penktąjį patikros punktą. „Agrorodeo“ ekipažas kyla į 13-ąją vietą. Tuo tarpu A. Juknevičius ir D. Vaičiulis jau šeštajame greičio ruožo taške. Komanda rikiuojasi 19-oje pozicijoje. 23.02: Greitai pozicijas praranda A. Juknevičiaus ekipažas - 30-ta vieta. B. Vanago komanda leidžiasi laipteliu žemyn - 17-ta vieta. 22.58: Automobilių klasėje prieš finišą paskutinį patikros tašką pirmas kerta ispanas C. Sainzas, kiek daugiau nei 3 minutėmis nuo jo atsilieka prancūzas S. Peterhanselis. 22.41: A. Juknevičius pasiekia penktąjį kontrolės punktą ir kyla net į 18-ąją poziciją. V. Žala kol kas nepasiekęs neutralizacijos zonos. 22.30: B. Vanagas neutralizacijos zonoje. Sportininkas rikiuojasi 16-oje vietoje. 22.14: Pirmasis keturračių klasėje finišą kerta I. Casale'as. 21.58: B. Bardauskas pasiekęs šeštąjį patikros tašką bei kritęs į 99-ąją poziciją. Automobilių klasėje pirmasis penktąjį greičio ruožo punktą kirto C. Sainzas, antras - S. Peterhanselis, trečias - N. Al Attiyah. 21.24: Keturračių klasėje į priekį įsiveržė argentinietis J. Gonzalezas Ferriori, palikdamas komandos draugą P. Copetti antroje vietoje. 21.22: DELFI žiniomis, automobilių ekipažai važiuoja ilgame pervažiavime tarp greičio ruožo atkarpų ir kovas turėtų pratęsti apie 22 val. Lietuvos laiku. 20.58: B. Bardauskas iš 103-osios pozicijos kyla į 94-ąją. Motociklininkas šiuo metu yra kirtęs penktąjį kontrolės punktą. 20.45: Pirmieji motociklininkai jau pasiekė finišą. Greičiausias buvo prancūzas A. Meo (KTM), antras atvažiavo argentinietis A. Benavidedas ("Honda"), trečias - autralas T. Price'as (KTM). 20.28: Aiškėja, kodėl vėlavo V. Žalos ir S. Jurgelėno startas. Komandos feisbuko paskyroje skelbiama, kad ekipažui pritrūko degalų. „Praėjusią naktį mechanikai tvarkė pavarų dėžę ir nespėjom degalų užsipilti. Ačiū Antanui, kuris paskolino 60 l, o likusį supylėm iš degalinės – A95. Motorui tai ne į sveikatą, bet kol kas veikia. Judam toliau“. 20.22: Iš 103-ios pozicijos savo pasirodymą penktajame Dakaro etape pradeda motociklininkas B. Bardauskas. 19.52: Greičiausi motociklininkai jau pasiekę septintąjį patikros punktą. Ispanas J. Barreta Bortas krentą į 7-ąją poziciją, lyderiu tampa australas T. Price'as. 19.31: Penktąjį etapą pradeda ir keturračių klasės lenktynininkai. Pirmasis į greičio ruožą įvažiuoja argentinietis N. Cavigliasso, antras - Peru atstovas I. Casale'as. 19.20: Sunkvežimių klasėje į priekį įsiveržia čekas M. Macikas, o motociklų grupėje lyderiu tampa K. Benavidesas. 19.13: Po tarpinio finišo tarp lietuvių geriausiai atrodo V. Žala, kuris užima 14-ąją vietą, B. Vanagas rikiuojasi 19-tas, o A. Juknevičius - 35-tas. 18.30: Prie starto linijos rikiuojasi motociklų klasės sportininkai. Lyderių trejetuką sudaro ispanas J. Barreta Bortas, austras M. Walkneris ir argentinietis K. Benavidesas. Lietuvos motociklininko B. Bardausko startas numatytas 20.22 val. Lietuvos laiku. 18.17: Tarpinį finišą jau pasiekė dvi Lietuvos automobilių komandos. B. Vanagas rikiuojasi 18-oje vietoje, A. Juknevičius - 32-tas. Lyderiu išlieka ispanas C. Sainzas. Tuo tarpu sunkvežimių klasėje bendros įskaitos lyderis E. Nikolaevas po pirmojo kontrolės punkto užima tik 6-ąją vietą. Pirmas rikiuojasi argentinietis F. Villagra. 17.39: A. Juknevičius pravažiuoja antrąjį kontrolės punktą ir kyla į 22-ąją vietą. 17.27: V. Žala jau pasiekęs pirmąjį kontrolės tašką. Dėl techninių kliūčių vos iš 55-tos pozicijos startavęs sportininkas šauna į 16-ąją vietą. 17.12: A. Juknevičiaus ekipažas krenta net iki 31-os vietos. Tuo tarpu B. Vanagas kyla į 17-ąją poziciją. Automobilių klasės lyderiai jau pasiekę trečiąjį patikros punktą. Pirmoje vietoje išlieka C. Sainzas, antras - S. Peterhanselis. 16.56: B. Vanagas ir A. Juknevičius jau pasiekė pirmąjį kontrolės punktą. "General Financing Team Pitlane" kyla į 16-tą vietą, "Craft Bearings" lieka 18-oje pozicijoje. 16.52: V. Žalos ir S. Jurgelėno ekipažas išsprendė problemas ir jau startavo šeštajame Dakaro etape. 16.49: Atrodo, kad lietuvių ekipažas susitvarkė su nesklandumais, laukiama starto. 16.44: Patikslinama: V. Žalos ekipažas prie starto linijos susidūrė su problemomis. 16.22: Iš 22-os pozicijos paskutinė iš lietuvių nuo starto linijos pajuda V. Žalos ir S. Jurgelėno komanda. 16.20: Savo pasirodymą iš 20-os pozicijos pradeda ir B. Vanagas su S. Rozwadowskiu. 16.16: Iš 18-os pozicijos startuota A. Juknevičiaus ir D. Vaičiulio ekipažas. Tuo tarpu jau 6 automobiliais pasiekę pirmąjį patikros punktą, pirmauja ispanas C. Sainzas. 15.58: Nuo starto linijos jau pajudėję 10 automobilių klasės ekipažų. Pirmasis šeštąjį etapą pradėjo bendroje įskaitoje lyderiaujantis prancūzas S. Peterhanselis, už jo važiuoja olandas B. Ten Brinke'as, trečias starto liniją kirto afrikietis G. De Villiersas. 15.44: Pirmoje greičio ruožo dalyje automobilių ekipažai įveiks 118 kilometrų atkarpą, kurios kulminacijoje pasieks net 4722 metrų aukštį. 15.21: Dar viena netektis. 2015-ų metų Dakaro nugalėtojas keturračių klasėje Rafalas Sonikas iš Lenkijos priverstas sudėti ginklus. Veteranui vakar lūžo blauzda. Kentėdamas skausmą jis sugebėjo pabaigti etapą, tačiau šeštajame nebestartuos. 14.39: Visi sportininkai juda pervažiavime į greičio ruožo pradžią. Primename, kad lenktynės prasidės 15.30 val. 13.48: Anot įvykių vietoje esančio DELFI žurnalisto Pauliaus Garkausko, tarp sportininkų sklando gandai, kad dalis greičio ruožo gali būti atšaukta ir automobilių ekipažams, nes kalnų vietovėse ketvirtadienį prastas oras. Tačiau oficialiai kol kas apie tai neskelbiama. 13.24: Organizatoriai pagaliau patikslino informaciją motociklininkams ir keturračiams. Jiems numatyta pirmoji greičio ruožo dalis šiandien atšaukta. Sportininkai tiesiog pervažiuos į antrąją greičio ruožo dalį ir ten pradės varžytis nuo 18.30 val. Automobilių ekipažams niekas nesikeičia - jie jau juda iš bivuako į starto vietą, kur lyderis Stephane'as Peterhanselis pradės lenktynes kaip ir numatyta 15.30 val. 13.03: Varžybų organizatoriai pavėlino penkiomis su puse valandos motociklininkų ir keturračių starto laiką. Šie sportininkai Lietuvos laiku startuos nuo 18.30 val. B. Bardauskui skirtas starto laikas 20.22:30 val. Paprastai taip daroma, jeigu išvakarėse daug dalyvių finišuoja labai vėlai. Automobilių klasėjė vyko arši kova tarp C. Sainzo ir S.Peterhanselio. Šį kartą stipresnis buvo ispanas, prancūzas finišavo antras, o trečiąją vietą užėmė katarietis N. Al-Atiyah. 6-ojo etapo automobilų klasė:  Bendra automobilių įskaita: Motociklų gretose į lyderio pozicijas netikėtai šovė prancūzas A. Moe, kuris tik 30 sekundžių aplenkė argentinietį K. Benavidesą ir autralą T. Price'ą. 6-ojo etapo motociklų klasė: Bendra motociklų įskaita: Tarp keturračių dar vienas netikėtumas. Iki šiol lyderių šešėlyje važiavęs argentinietis J. Gonzalezas Ferioli laimėjo šeštajį etapą. Antroje vietoje liko jo tėvynainis ir bendros įskaitos lyderis I. Casale'as, trečias liko NA. Sanabria Galeano. 6-ojo etapo keturračių klasė: Bendra keturračių įskaita: 6-ojo etapo sunkežimių klasė: Bendra sunkvežimių įskaita: Apie šeštąjį etapą Bendra ketvirtadienio distancija – 758 kilometrai iš Arekipos į La Pasą. Greičio ruožą sudaro 313 km atkarpa maršruto viduryje. Didelė greičio ruožo dalis vyks netoli Titikakos ežero esančiuose keliuose – dalyvių laukia nebe minkšto smėlio kopos, bet klasikinį ralį primenantis kietas gruntas ir aukštikalnės, tikėtina, kad sportininkai važiuos greičiau, o dalis etapo pakils nuo poros km aukščio iki didesnio nei 4 km – daugumai sportininkų tai reikš deguonies trūkumą ir galvos skausmus. Anot Balio Bardausko komandos vadovo Carloso Brebbios, šiame etape klasikinio ralio specialistai turės progą atsigriebti. „Tiesa, didesnis greitis, lenkimai ir blogesnis matomumas dėl dulkių daug kam gali sugadinti nuotaiką“, – pažymi C. Brebbia. „Aukštis reiškia išretėjusį orą ir mažiau deguonies – automobiliams tai prarasta galia, o žmonėms – galvos skausmas, svaigimas ar spaudimas. Bet man dėl to nebaisu – daug aktualesnis man kaip vairuotojui yra trasų pobūdžio pasikeitimas. Dabar daugiausiai važiuosime keliais, klasikinio ralio tipo greičio ruožais, todėl čia visi WRC specai bandys atsigriebti kopose išbarstytas valandas, trasoje virs tikra kova. O dėl aukščio tai mes gi turime Darių – čia jau jo žaidimų aikštelė, jis čia ir fokusų mums visokių parodo, kaip susitvarkyti su mažesniu deguonies kiekiu. Jei man netyčia bloga pasidarys – pavairuos, pažiūrėsim, ką gali“, – su pokštais apie Bolivijos kalnus pasakojo Antanas Juknevičius. Motociklininkai ketvirtadienį startuos nuo 18.30 val. Lietuvos laiku. B. Bardausko preliminarus starto numeris – 103-as, o laikas – 20.22:30 val. Automobilių ekipažai greičio ruožą pradėjo nuo 15.30 val. Iš 18-os pozicijos 16.16 val. startavo Antanas Juknevičius su Dariumi Vaičiuliu, iš 20 vietos 16.20 val. pajudėjo Benediktas Vanagas ir Sebastianas Rozwadowskis, o 16.22 val. lenktynes pradėti turėję Vaidotas Žala ir Saulius Jurgelėnas dėl techninių nesklandumų nuo finišo pajudėjo tik iš 55-osios pozicijos. Varžybas tęsia jau tik 114 motociklų, 43 keturračiai, 64 automobilių ekipažai, 10 bagių ir 32 sunkvežimiai. Penktadienis – vienintelė laisva diena Dakaro dalyviams, per kurią jie galės adaptuotis prie Bolivijos aukštikalnių. Šeštadienį ralio maratonas judės toliau ir iš La Paso įveiks 726 km (GR 425 km) į Ujūnį. Ralis finišuos sausio 20-ąją Kordoboje (Argentina). 