Automobilio išvaizda sukurta „Kia“ Europos dizaino centre Frankfurte, kuris įsikūręs vos pusė kilometro nuo parodos paviljono, kuriame bus demonstruojamas. Automobilis atskleidžia, kaip vėliau atrodys naujos kartos vienas populiariausių „Kia“ modelių Europoje – „cee’d“. Koncepcinis modelis pristato naują kėbulo tipą „Kia“ modelių gamoje. Prailgintas „karštas“ hečbekas išlaiko dabartinio modelio atletiškumą, tačiau suderina jį su praktiškumu. Automobilis kurtas žvelgiant į naujos kartos vairuotojus, todėl kūrėjai itin daug dėmesio skyrė jo išvaizdai. Gregory Guillaume, „Kia Motors Europe“ vyriausiasis dizaineris, komentuoja: „Dabar daugybė Europos vairuotojų ieško alternatyvių triduriams sportiškiems hečbekams, todėl mes, kurdami naujos kartos automobilį, ieškojome kažko visiškai naujo. Kėbulo, kuris galėtų reprezentuoti naujos kartos „cee’d“ modelių gamą. „Proceed Concept“ atskleidžia, kokia nepaprasta siela slepiasi naujos kartos „pro_cee’d“ viduje, mes tikimės, kad šis automobilis puikiai tiks naujos kartos vairuotojams, ieškantiems kažko sportiško, tačiau neįprasto.“  Žemas, ištęstas ir raumeningas „Proceed Concept“ siluetas išlieka kompaktiškas ir praktiškas. Jo formos pilnos išraiškingų ir atpažįstamų detalių. Dinamiškai atrodanti langų forma atkartoja stogo liniją ir tęsiasi iki pat kėbulo galo, rodos, be jokių statramsčių. Galinio statramsčio forma su GT raidėmis primena ryklio peleką ir suteikia dar daugiau agresijos, o automobilis atrodo veržliai, nes jame nėra vidurinio statramsčio. Automobilis „apautas“ didžiuliais 20 colių šešių stipinų unikalaus dizaino ratlankiais. Dienos šviesos žibintai tapo vizitine sportiškųjų „cee‘d“ modelių kortele. Naujos kartos koncepcinis modelis tęsia tą pačią žibintų tematiką, tik pakelia ją į dar aukštesnį lygį. Automobilyje sumontuotas taip vadinamas „Luminline“ apšvietimas, kuris įsižiebia, kai vairuotojas artėja prie automobilio. Aplink visą automobilį sumontuotos jo formas pabrėžiančios šviesos tarsi pabrėžia neįprastas „Fastback“ kėbulo formas. Jo siluetas ir proporcijos galbūt ir naujos, tačiau automobilis pabrėžia ir daug pažįstamų iš kitų „Kia“ modelių dizaino elementų. Ikoniškoji „tigro nosies“ grotelių forma išlieka vizitine visų „Kia“ automobilių kortele. Priekinis variklio dangtis paveldėjo savo formą iš sportiškojo „Stinger“ modelio. Kiekviena „Proceed Concept“ kėbulo detalė tarsi sako, kad tai naujos kartos, tačiau tikrai „Kia“ modelis. Koncepcinis modelis nudažytas unikalia „Lava Red“ raudona spalva. Kėbulas buvo dažomas unikaliu būdu, jį dengiant iš pradžių juoda, po to chromo spalva, ir tik po to nudažant jį raudonai. Pamatyti jį gyvai bus galima jau nuo antradienio Frankfurto automobilių parodos „Kia“ stende, kuris yra 9 salėje.