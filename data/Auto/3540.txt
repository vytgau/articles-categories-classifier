Pavasariui įsibėgėjant, atsipalaiduoti KET pažeidėjams pareigūnai leisti neketina. Reidą Kauno apskrities kelių policijos pareigūnai pradeda anksti ryte. Viena judriausių sankryžų pasirinkta neatsitiktinai. „Tuoj plūstelės pažeidėjai“, – tikina patruliai ir rodo į įsižiebiančią žalią sekciją, kuri leidžia pasukti dešinėn. Bet posūkiui į dešinę kai kuriems netrukdo ir raudonas šviesoforo signalas. Taip sukdami pažeidėjai kelia pavojų pėstiesiems, kuriems kaip tik tuo momentu dega žalia. Bet jau netrukus gudručiams prasmukti neliks jokių galimybių. Civilių drabužiais apsirengęs pareigūnas juos fiksuos vaizdo kamera ir per raciją apie tai praneš tolėliau laukiantiems kolegoms. Viskas paruošta. Eismas intensyvėja. Sekcija mirksi ir užgęsta. Darydamas pažeidimą pralekia vienas automobilis, iš paskos nudumia kitas. Už kampo vairuotojų jau laukia pareigūnai. Plačiau apie reidą žiūrėkite reportaže. 