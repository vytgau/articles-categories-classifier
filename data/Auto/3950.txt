Kaip rašoma pranešime žiniasklaidai, 2016 metais kompanija pardavė 450 tūkst. „Rio“ modelių, ir tai sudarė net 15 proc. visų „Kia“ pardavimų. Anot gamintojo, ketvirtosios kartos „Rio“ į rinką grįžo nešinas rimtais koziriais – patraukliu dizainu, išskirtiniu šioje klasėje praktiškumu, moderniausiomis saugumo technologijomis, naujausiomis ryšių galimybėmis ir puikiu valdymu. „Naujasis „Rio“ yra labai svarbus modelis mūsų kompanijai. Tai vienas geriausiai parduodamų mūsų modelių pasaulyje ir pagal pardavimų rodiklius užima trečiąją vietą Europoje. B segmentas yra visada karštai aptarinėjamas naujų automobilių rinkoje, o praėjusios, trečiosios kartos „Rio“ modelis padėjo pristatyti „Kia“ prekinį ženklai didžiausiam žmonių ratui, negu bet kada anksčiau“, – sakė „Kia Motors Europe“ operacijų vadovas Michaelas Cole'as.  Naujasis „Rio“ vaidins labai svarbų vaidmenį „Kia“ modelių gamoje. B segmentas yra pati populiariausia automobilių klasė Europoje, todėl „Kia“ tikisi, kad „Rio“ pardavimai padės jam išsikovoti garbingą vietą greta kitų geriausiai parduodamų koncerno modelių Europoje – „Sportage“ ir „cee‘d“. Ketvirtosios kartos „Kia Rio“ išsamų testą skaitykite DELFI Auto rubrikoje vėliau šią savaitę.