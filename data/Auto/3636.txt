Kovo 15 d. pranešta, kad ši elektromobilių gamintoja pasiūlys 250 mln. JAV dolerių (233 mln. eurų) vertės paprastųjų akcijų ir 750 mln. JAV dolerių (699 mln. eurų) konvertuojamų įsiskolinimų pavidalu. „Tesla“ vadovas Elonas Muskas įsigys akcijų už 25 mln. JAV dolerių (23 mln. eurų). Po kovo 15 d. paskelbto pranešimo vos per kelias valandas „Tesla“ akcijų vertė išaugo 2 proc. Kapitalo didinimas susijęs su „Tesla“ aktyviai vykdomomis investicijomis į baterijų ir automobilių gamyklas, įkrovimo stoteles ir saulės kolektorių gamybą. Naujausiose „Tesla“ finansinėse ataskaitose minimi įmonės planai investuoti 2,5 mlrd. JAV dolerių (2,33 mlrd. eurų) dar prieš pradedant „Model 3“ gamybą, kuri turėtų būti pradėta liepos mėn. Praėjusį mėnesį E. Muskas minėjo, kad galimai teiks surinkti daugiau lėšų. „Model 3“ nereikia rinkti jokio kapitalo, bet esame labai arti ribos, todėl svarstome kelis variantus, bet manau, kad galimai būtų logiška surinkti daugiau kapitalo, siekiant sumažinti riziką.“ – sakė jis. 2016 m. trečiajame ketvirtyje pagaliau užfiksuotas minimalus pelnas po to, kai E. Muskas ėmė maldauti darbuotojų, kad šie padėtų mažinti išlaidas ir parduoti, jei tik įmanoma, kiekvieną automobilį. „Tesla“ nepaisant dėtų pastangų buvo itin nepelninga. Praėjusių metų gegužės mėn. teko surinkti 1,5 mlrd. JAV dolerių (1,4 mlrd. eurų), būtinų spartinti paruošiamuosius darbus „Model 3“ gamybai.