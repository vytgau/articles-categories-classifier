Šią savaitę didžiausias dėmesys bus skiriamas saugiam važiavimui. Vairuotojai raginami neviršyti kelyje leistino greičio ir taip išvengti galimų žūčių bei sužalojimų. Vien pernai Lietuvoje dėl vairuotojų kaltės įvyko per 3 tūkst. eismo įvykių, kuriuose žuvo daugiau kaip 180 žmonių. Pasak specialistų, žuvusiųjų keliuose mažėja, tačiau daugėja sužeistųjų. Anot Susisiekimo ministerijos, Lietuva siekia iki 2020 m. žūstančiųjų skaičių sumažinti perpus.