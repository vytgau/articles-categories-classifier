Naujasis „SV Coupé“ išvysto 266 km/h greitį. Tokį greitį jam leidžia pasiekti benzininis 565 AG galios 5 litrų darbinio tūrio V8 variklis su mechaniniu kompresoriumi, pasiekiantis 700 Nm sukimo momentą. Nuo 0 iki 100 km/h „SV Coupé“ įsibėgėja vos per 5,3 sekundės. Automobilio važiuoklė – sureguliuota kitaip, nei standartiniuose „Range Rover“. „SV Coupé“ ji yra net 8 mm žemesnė, tačiau padaryta taip, kad teiktų vairavimo malonumą esant bet kokioms kelio sąlygoms. Automobilio pravažumą pabrėžia maksimalus „SV Coupé“ brastos gylis, siekiantis 900 mm, o maksimalus velkamo krovinio svoris – net 3,5 tonos. Didžiausias „Range Rover SV Coupé“ išskirtinumas – gundančių linijų kėbulas ir aukščiausios klasės interjero prabanga. Dviejų durų automobilio silueto keturvietis kupė – kvepiantis istorija ir tuo pat metu absoliučiai modernus automobilis. „Range Rover SV Coupé“ yra labiausiai išsiskiriantis, pats prabangiausiai ir unikaliausias kada nors sukurtas „Range Rover“, – sako „Land Rover“ dizaino vadovas Gerry McGovernas. Visureigis išsiskiria dailiomis proporcijomis, iš tolo primenančiomis, kad tai yra „Range Rover“, tačiau tuo pat metu demonstruojančiomis linijos unikalumą. Tai bus pirmasis „Range Rover“ modelis, kuriame bus galimybė montuoti 23 colių ratus. Automobilio savitumą pabrėžia elegantiškos durys su berėmiais stiklais, panoraminis stogas bei atpalaiduojantis, rafinuotas salono apšvietimas. Automobilio interjeras – atskira šio kūrinio istorija. „Land Rover“. Buvimas automobilio salone veikiau primena kelionę privačiu reaktyviniu lėktuvu ar jachta. Salono viduje naudojamas graduotos deimanto formomis siuvinėtos odos dizainas yra unikalus ir būdingas tik „SV Coupé“ modeliui. Tokių „Range Rover SV Coupe“ žadama pagaminti vos 999 vienetus, o patį automobilį įsigyti bus galima jau šių metų lapkritį. 