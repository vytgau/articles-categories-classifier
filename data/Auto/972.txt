Dviprasmiškos naujienos motociklininko Balio Bardausko stovykloje. Motociklininko nėra tarp 97 trečiadienį finišavusių sportininkų, tačiau kol kas po penkių etapų jis klasifikuojamas bendroje 105-oje vietoje. DELFI žiniomis, sportininkas išvyko į bivuaką rengtis kitam etapui. Tai patvirtino ir B. Bardausko komandos vadovas Carlosas Brebbia. „Nuovargis jaučiasi, bet jis stengiasi taupyti jėgas. Dabar grįžta į bivuaką. Jo laukia dar ilgas kelias“, – pabrėžė C. Brebbia. Jis vėliau pakomentavo, kad sportininkas finišą pasiekė, tik organizatoriai nespėjo suvesti visų duomenų. Oficialiai skelbiama, kad kitam startui ruošiasi 114 sportininkų. C. Brebbia teigimu, B. Bardauskas trasoje nusprendė pataupyti jėgas. „Visą dieną pūtė gana stiprus vėjas. Balys važiavo neblogai, bet susikaupė nuovargis. Pora kartų jis pametė trasą ir prarado daug brangaus laiko, – kalbėjo C. Brebbia. – Pasitaręs kartu su kitais sportininkais jis nusprendė nerizikuoti ir taupyti jėgas.“ Pašnekovo teigimu, B. Bardausko tikslas šiame Dakaro ralyje nesikeičia. „Finišuoti ir surinkti kuo daugiau informacijos, todėl kartais tenka priimti ir tokius sprendimus“, – paaiškino C. Brebbia. Trečiadienio lenktynės išsiskyrė visam karavanui tekusiu nuvažiuoti didžiausiu per vieną dieną šių metų Dakare atstumu – 932 kilometrus iš San Chuano de Markonos į Arekipą. Iš jų greičio ruožui buvo numatyti 267 kilometrai pirmoje dienos dalyje. Šį kartą motociklai ir keturračiai važiavo skirtingu maršrutu nei automobiliai su sunkvežimiais. Tad pirmiesiems automobilių ekipažams vėl teko orientuotis nematant anksčiau važiavusiųjų vėžių. Sportininkų laukė dvi skirtingos greičio ruožo sekcijos ir vėl buvo žadamos aukštos kopos, daug smėlio ir kitų atributų, alinusių lenktynininkus pirmosiomis dienomis. Tačiau sunerimę dėl sparčiai retėjančių dalyvių gretų, organizatoriai penktajame etape nusprendė atšaukti maždaug 40 kilometrų greičio ruožo atkarpą didžiausiose kopose. Taigi, lenktynininkai išvengė dalies didžiausių išbandymų ir turėjo nedidelę pauzę greičio ruožo metu. „Vyksta tikra atranka – klimpsta, verčiasi net ir lyderiai, todėl labai svarbu išlaikyti stabilumą, kad ir kaip sunku bebūtų. Šiandien prisidirbęs gali prarasti labai daug laiko, o dar laukia daugiau nei pusė Dakaro, todėl mūsų tikslas važiuoti tuo pačiu tempu ir prarasti kiek įmanoma mažiau laiko. Šiandien vėl važiuosime panašiomis apylinkėmis, žinome, kokie maždaug pavojai čia laukia, taigi turim neprisikliurkinti ir viskas bus gerai“, – prieš ankstyvą išvykimą iš bivuako teigė Antanas Juknevičius. Pirmieji vėl startavo motociklininkai ir keturračiai – jų varžybų pradžia 12.40 val. Lietuvos laiku. Balys Bardauskas savo pasirodymą greičio ruože pradėjo 14.01:30 val. iš 127-osios pozicijos (skaičiuojant motociklus kartu su keturračiais). Automobiliai greičio ruože trečiadienį startavo neįprastai anksti – nuo 13 val. Taip yra dėl to, kad visų sportininkų antroje dienos dalyje dar laukia ilgas pervažiavimas į naują bivuaką Arekipoje bendrojo naudojimo keliais. Mūsiškių starto pozicijos penktame etape buvo vėlesnės nei anksčiau. Iš pradžių organizatoriai nurodė jas ir dar vėlesnes, tačiau prieš pat startą patikslino, kad pirmieji iš Lietuvos automobilių ekipažų 13.58 val. iš 31-os pozicijos startavo Vaidotas Žala su Sauliumi Jurgelėnu. 14.01:30 val. į greičio ruožą 36-oje starto vietoje išvažiavo Antanas Juknevičius su Dariumi Vaičiuliu, o 14.14:30 val. – Benediktas Vanagas su Sebastianu Rozwadowskiu, kuriems šį kartą suteiktas 56-as (pirminiame dokumente buvo net 65-as) starto numeris. Sekite įvykius gyvai su DELFI! 06.33: Finišavo 97 motociklininkai, B. Bardausko tarp jų, deja, nėra. Tačiau sportininkas iškeliavo į kitą bivuaką, o bendroje įskaitoje organizatoriai jam priskiria 105-ąją vietą. 00.11: B. Bardauskas vis dar kovoje link finišo. Pasak komandos vadovo Carlos Brebbia, motociklininkas šiuo metu važiuoja finišo link, taupydamas jėgas. "Nuovargis jaučiasi, bet jis stengiasi taupyti jėgas. Dabar grįžta į bivuaką. Jo laukia dar ilgas kelias", – pabrėžė C. Brebbia. "Viskas puiku", – tarpiniame finiše yra pasakęs B. Bardauskas 21.55: Motociklininkas B. Bardaukas jau pravažiavęs penktąjį patikros punktą, klasifikuodamasis 105-oje vietoje. Sportininkas nenuleidžia rankų ir kovoja toliau, nepaisant kilusios smėlio audros.  20.31. B. Bardauskas kyla į 105-ąją vieną, tačiau motociklininkui dar reikės paplušėti kol pasieks finišo tiesiąją. 20.10: Penktąjį etapą baigus visiems Lietuvos ekipažams, A. Juknevičius rikiuojasi 17-tas, B. Vanagas 18-tas, V. Žala - 20-tas. 19.45: Finišą kerta A. Juknevičius, o iš paskos V. Žalos ekipažas. Komandos atitinkamai užima 17-ąją ir 19-ąją vietas. „Antroje etapo dalyje buvome pasiklydę apie 30 minučių, tačiau vėliau Saulius atrinko kelius. Ne mes vieni ten sukiojomės, bet po to viskas buvo neblogai iki pat galo. Šiek tiek pasitrankėme, tai „atmušiau“ kaklą, rytoj bus linksma“, - po finišo kalbėjo V. Žala. „Bandėm atsigriebti už vakar, nes pralošėme apie 3 valandas, tai šiandien „varėm“ kiek galėjom. Iš pradžių buvo fobija, dėl akmenų, kad vėl nesugadinti padangų, bet vėliau įsivažiavom ir viskas buvo labai gerai“, - pirmaisiais įspūdžiais dalinosi A. Juknevičius. 19.05: Po penktojo greičio ruožo etapo V. Žala kyla į 21-ąją, A. Juknevičius išlieka 17-oje vietoje. B. Vanagas kol kas dar nepasiekęs kontrolės punkto. 18.52: Keturračių klasėje jau finišavo pirmieji sportininkai. Pirmąją vietą užėmė argentinietis N. Cavigliasso. 18.43: Pranešama, kad prancūzas S. Loebas oficialiai traukiasi iš šių metų Dakaro ralio. Kaip teigia komandos atstovai, jo šturmanas patyrė traumą ir toliau tęsti varžybų nebegali. 18.29: Geriausiai iš lietuvių sekasi "Craft Bearing" ekipažui. A. Juknevičius ir D. Vaičiulis užima 17-tą vietą, jiems įkandin važiuoja ir B. Vanagas, kuris etapo rikiuotėje yra 22-tas. Kiek prasčiau kol kas einasi vieniems iš lyderių buvusiems V. Žalai ir S. Jurgelėnui. "Agrorodeo" komanda smunka į 24-ąją vietą. 18.11: Vienintelis Lietuvos motociklininkas B. Bardaukas jau antrajame greičio ruožo taške. Per penkias pozicijas į viršų pakilęs lenktynininkas važiuoja 106-tas. 18.00: Ketvirtąjį kontrolės punktą pirmasis iš lietuvių pasiekia A. Juknevičius bei rikiuojasi 17-oje vietoje. V. Žala krenta į 23-ąją poziciją. 17.30: Finišo tiesiąją pasiekė pirmieji motociklininkai. Lyderių trejetuką pradeda J. Barreda Bortas, už jo rikiuojasi M. Walkneris, trečias - K. Benavidesas. Automobilių klasėje komandos draugo S. Loebo nesėkme pasinaudojęs S. Peterhanselis finišuoja pirmas. 17.05: Pranešama, kad vienas iš automobilių klasės lyderių prancūzas S. Loebas 3 valandas buvo įstrigęs kopose. Tokia nesėkmė, greičiausiai, laidoja visas lenktynininko viltis laimėti šių metų Dakarą. 16.58: B. Bardauskas jau kirtęs pirmąjį kontrolės punktą bei rikiuojasi 111-oje vietoje. Motociklų klasėje ir toliau nepavejamas B. Barreta Bortas, kuris artėja link finišo. Nuo ispano 9 minutėmis atsilieka austras M. Walkneris. 16.44: B. Vanagas taip pat pasiekia neutralizacijos zoną.   „Labai įdomios ir sudėtingos kopos. Praradom vieną ratą, reikėjo keisti, tai sugaišom apie 5 minutes. Vakar poilsio užteko. Kai esi tolimųjų reisų vairuotojas, o Dakare visi tokie, tai nėra kada ilsėtis“, - prieš tęsiant penktąjį etapą kalbėjo sportininkas. 16.40: A. Juknevičiaus ekipažas sėkmingai pakeičia sugadintą padangą ir toliau tęsia penktąjį etapą. 16.29: Tarpinį finišą pasiekia ir A. Juknevičiaus komanda, kuri preliminariais duomenimis rikiuojasi 20-oje vietoje. Pramušta priekinė padanga, todėl ekipažas keičia pažeistą ratą. 13-oje vietoje buvęs B. Vanagas neutralizacijos zonoje dar nepasirodė. 16.21: Dideliu greičiu iš neutralizacijos zonos pajuda V. Žala ir S. Jurgelėnas. 16.17: V. Žala jau pasiekęs neutralizacijos zoną. "Agrorodeo" komanda - 10-oje vietoje. Laukiamas tolimesnis startas. 16.06. Automobilių klasėje lyderiu tampa Y. Al. Rajhi iš Saudo Arabijos. Tarp motociklų ir toliau lyderiauja ispanas J. Barreda Bortas. Sunkvežimių klasėje geriausiai atrodo čekas M. Macikas, o keturračių grupėje į priekį šauna Argentinos atstovas N. Cavigliasso. 15.42: Vos 53-ias nuo starto linijos pajudėjęs B. Vanagas grėsmingai juda į priekį ir pasiekia net 13-ąją vietą. 15.37: Pranešama, kad sunkvežimių klasės lyderis E. Nikolaevas buvo apsivertęs, tačiau komandai pavyko grįžti į lenktynes. Deja, rusas praras nemažai laiko nuo savo artimiausio persekiotojo argentiniečio F. Villagros. 15.32: A. Juknevičiaus ir D. Vaičiulio komanda taip pat nemažina apsukų. Iš 36-tos vietos etapą pradėjęs ekipažas kyla į 18-ąją vietą. 15.18: Puiki pradžia V. Žalos ir S. Jurgelėno ekipažui. Iš 28 pozicijos startavusi komanda kyla net į 10-ąją vietą. „Ramiai ir be nuotykių įveikėm pirma greičio ruožo dalį, važiuojam į antrąją. Kopos tikrai žudikės - daug užstrigusių kolegų. Pamatėm tą košmarą ir tinkamai sumažinom padangų slėgį. Ačiū, kad esate su mumis - mes tą jaučiam!“, - rašoma komandos feisbuko paskyroje. 15.14: Pranešama, kad ketvirtąjį etapą laimėjęs ir bendroje įskaitoje antras buvęs rusas S. Kariakinas baigė savo pasirodymą Dakaro ralyje. 44 kilometre nuo motociklo kritęs sportininkas susilaužė ranką ir toliau tęsti varžybų nebegali. 15.04: Motociklų klasėje penki sportininkai jau pasiekė trečiąjį patikros punktą. Pirmoje vietoje rikiuojasi ispanas J. Barreda Bortas. B. Bardauskas 96-oje vietoje. 14.17: Greičio ruožą pradėjo ir Benedikto Vanago ekipažas, tad trasoje važiuoja visi lietuviai. Tuo metu S. Loebas vėl turi kažkokių problemų, o netoli jo išsirikiavo jau visas būrys stringančių sportininkų. Panašu, kad jie visi klimpsta smėlyje. 13.58: Tiksliai pagal tvarkaraštį į trasą išvažiavo Vaidotas Žala. Netrukus išlėkė ir Antanas Juknevičius, o motociklininkų varžybas pradėjo Balys Bardauskas. Šioje klasėje po pirmojo įskaitos punkto pirmauja ispanas Joanas Barreda Bortas. 13.49: C. Sainzas pajudėjo toliau, o S. Loebas sugaišo beveik 20 minučių, kol galiausiai pratęsė lenktynes. Problemų turi ir Mikko Hirvonenas. 13.31: Varžybas pradeda ir automobilių pilotai. Pirmasis pajudėjo vakarykštį etapą laimėjęs Sebastienas Loebas. Ir čia pat prasideda pirmieji šios dienos nuotykiai - S. Loebas ir Carlosas Sainzas dėl kol kas nežinomų nesklandumų sustoję vos po kelių kilometrų nuo starto. 13.25: Auksarankiai mechanikai gyvena ne vien Lietuvoje: vieno iš lyderių „Peugeot“ piloto Cyrilio Despres komanda sugebėjo pernakt atstatyti ketvirtame etape smarkiai apgadintą bolidą, tad prancūzas turėtų startuoti šiandienos lenktynėse iš 18-os pozicijos. 12.59: Pirmieji motociklininkai jau išvažiavo į trasą. Jų maršrutas šiandien skiriasi nuo automobilininkų. 12.50: Sunerimę dėl sparčiai retėjančių sportininkų gretų, organizatoriai penktajame etape nusprendė atšaukti maždaug 40 kilometrų greičio ruožo atkarpą didžiausiose kopose. Taigi, lenktynininkai išvengs dalies didžiausių išbandymų ir turės nedidelę pauzę greičio ruožo metu. Penktasis etapas labai nesėkmingai susiklostė antroje vietoje bendroje įskaitoje buvusiam prancūzui S. Loebui. Sportininko automobilis beveik 3 valandas buvo užstrigęs kopose, o vėliau dėl šturmano traumos, ekipažas buvo priverstas pasitraukti iš šių metų Dakaro. Pirmąją vietą užėmė kitas prancūzas S. Peterhanselis, antroji atiteko ispanui C. Sainzui, o trečiojoje vietoje liko olandas B. Ten Brinke'as. Nors B. Vanagas penktajame etape pasirodė ypatingai gerai bei užėmė 18-ąją vietą, antradienį pilotas gavo 24 val. baudą, dėl pasirinkto kito maršruto, užbaigti ketvirtąjį etapą. Dėl šios priežasties bendroje įskaitoje lenktynininkas turėtų kristi žemyn. 5-oje etapo automobilių klasė:  Bendra automobilių įskaita: Motociklų klasėje visą etapą pirmavęs J. Barreda Bortas finišą pasiekė pirmas, nuo jo dešimčia minučių atsiliko austras M. Walkneris. Trečias – argentinietis K. Benavidesas. 5-oje etapo motociklų klasė: Bendra motociklų įskaita: Keturračių klasėje taip pat didelė netektis. Vienas iš lyderių rusas I. Kariakinas 44 kilometre nukritęs nuo motociklo susilaužė ranką ir baigė savo pasirodymą Dakaro ralyje. Šį kartą keturračių klasėje lengvo poilsio lyderiui nedavė argentinietis N. Cavigliasso, kuris vos viena minute aplenkė iki tol pirmavusį I. Casale'ą. Trečias finišą pasiekė A. Hernandezas iš Peru. 5-oje etapo keturračių klasė: Bendra keturračių įskaita: Sunkvežimių klasėje nieko naujo. Ir toliau lyderio pozicijas išlaiko rusas E. Nikolaevas, kuris net ir apsivertęs sugebėjo finišą pasiekti pirmas. Antroje vietoje liko Baltarusijos sportininkas S. Viazovichas, trečias - olandas T. Van Genugtenas. 5-oje etapo sunkvežimių klasė: Bendra sunkvežimių įskaita: Šeštame etape ketvirtadienį Dakaro karavanas paliks Peru ir kelsis į Boliviją, kur sportininkus pasitiks aukštikalnės. Vienu metu ralio trasos kils net į didesnį nei 3000 m aukštį, o dalyviams tai reišks deguonies trūkumą ir galvos skausmus. Sportininkams reikės įveikti 758 kilometrus iš Arekipos į Bolivijos sostinę La Pasą, kuriame numatoma laisva diena. Greičio ruožą sudarys 313 km. Ralis finišuos sausio 20-ąją Kordoboje (Argentina).