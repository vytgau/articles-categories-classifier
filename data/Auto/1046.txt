Nugalėjo prancūzas Mathieu Serradoris („LCR 30“). Jis 400,28 km greičio ruožą įveikė per 3 val. 48 min. 12 sek. Vos 22 sek. jam pralaimėjo nugalėtojo titulą ginantis rusas Vladimiras Vasiljevas („Mini“). Trečias buvo šveicaras Remy Vauthier („Optimus MD“, +13.33). G. Petrus su „Rallyraid UK“ automobiliu nugalėtojui pralaimėjo 1 val. 36 min. 57 sek. Bendroje įskaitoje pirmauja V. Vasiljevas. Antrąją vietą užimantis M. Serradoris jam pralaimi 7 min. 2 sek. G. Petrus (+4:57.51) iš 24-os pozicijos pakilo į 22-ąją. Iš viso klasifikuoti 54 ekipažai. Motociklų lenktynių trečiajame etape greičiausias buvo italas Paolo Ceci (KTM)- 4 val. 51 min. 50 sek. Antrąją vietą užėmė portugalas Luisas Miguelis Oliveira („Yamaha“, +0.26), trečiąją - nugalėjo čempiono titulą ginantis norvegas Palas Andersas Ullevalseteris (KTM, +1.29). Bendroje įskaitoje į pirmąją poziciją pakilęs P. Cecis antroje vietoje atsidūrusį P. A. Ullevalseterį lenkia 1 min. 26 sek. Ketvirtajame etape penktadienį lenktynininkams teks įveikti 499 km greičio ruožą. „Africa Eco Race“ lenktynėse, kurias sudaro 12 etapų, startavo 35 motociklininkai ir 56 automobiliai bei sunkvežimiai. Dalyviai iki sausio 14 dienos nuvažiuos per 6000 km Maroke, Mauritanijoje ir Senegale.