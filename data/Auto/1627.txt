Gamintojo tikinimu, šis automobilis sukurtas siekiant sustiprinti jo ir vairuotojo ryšį, kur transporto priemonė tampa patikimu partneriu, su kuriuo galima keliauti saugiau, patogiau ir maloniau. „Visiškai elektrinė ir autonominė „IMX“ koncepcija atspindi „Nissan“ pažangiojo mobilumo strategiją“, – teigia Daniele Schillaci, aplinką tausojančių transporto priemonių ir akumuliatorių verslo srities pasaulinės rinkodaros ir pardavimo vykdomasis viceprezidentas. – Įgyvendindama „Nissan“ pažangiojo mobilumo strategiją, „Nissan“ įsipareigoja pakeisti būdą, kaip netolimoje ateityje žmonės bendraus su automobiliais ir kaip automobiliai bus integruojami į visuomenę.“ „Nissan“ pažangusis vairavimas Pagrindinė „IMx“ technologijos ypatybė yra naujesnė „ProPILOT“ versija, kuri suteikia visiškai autonominį veikimą. Įjungus „ProPILOT“ vairavimo režimą sistema vairą įtraukia į prietaisų skydelį ir nulenkia visas sėdynes, kad vairuotojui būtų daugiau vietos, o keleiviai galėtų atsipalaiduoti ir mėgautis kelione. Įjungus rankinį vairavimo režimą, sistema vairą ir sėdynes grąžina į pradinę padėtį, o automobilio valdymas iškart perduodamas vairuotojui. „Nissan IMx“ nulinių emisijų koncepcinis automobilis yra sukurtas ant naujosios „Nissan“ EV platformos, kuri skirta maksimaliam efektyvumui. Automobilio grindys yra visiškai plokščios, todėl salonas erdvus ir užtikrinamas didesnis vairavimo malonumas. Žemas svorio centras suteikia geresnį stabilumą, todėl tai įneš naujovių į miesto visureigių segmentą.  „IMx“ yra varomas dviem galingais automobilio priekyje ir gale esančiais elektriniais varikliais, kurie varo automobilį visais keturiais ratais. Kartu varikliai sukuria 320 kW galią ir pribloškiantį 700 Nm sukimo momentą, energijos suteikia didelės talpos akumuliatorius, kuris buvo perdarytas ir perkonstruotas padidinant energijos tankį. Šis naujas akumuliatorius suteikia energijos, kurios vienu įkrovimu pakanka nuvažiuoti 600 kilometrų, todėl keleiviai gali mėgautis ilgesne kelione nesirūpindami dėl akumuliatoriaus įkrovimo. Išmanusis integravimas „Nissan Imx“ skirtingai nei kiti automobiliai, gali prisidėti ir prie socialinės infrastruktūros. Pavyzdžiui, automobilio savininkui nukeliavus iki oro uosto, „IMx“ gali pats parkuotis, prisijungti prie vietos elektros tinklo ir veikti kaip „virtualus“ energijos šaltinis, kuris grąžina elektros energiją tinklui, tokiu būdu automobiliui atliekant ne tik transporto priemonės funkciją. Automobilio savininkui grįžus, „IMx“ gali jį paimti prie terminalo ir parvežti į namus. Dėl didesnės akumuliatoriaus talpos ir susieto automobilio technologijų, įskaitant sklandų autonominį mobilumą, visas procesas vyksta efektyviai. Iki šiol automobiliai buvo kuriami aiškiu principu, kad jų vidus ir išorė turi skirtis. Išorinis dizainas užtikrina saugumą iš išorės, o vidinis dizainas sukuria vairuoti tinkamą aplinką. Šis principas pasikeis pristačius visiškai autonominius automobilius. „Nissan“ dizaineriai siekė pakeisti „IMx“ vidų sukurdami atviros erdvės pojūtį ir tuo pačiu metu išsaugodami privatumą. Norėdami tai pasiekti, jie stengėsi sukurti automobilio vidų ir išorę siejančią erdvę. Jie taip pat norėjo perteikti pagrindines elektrinių automobilių savybes – tylų ir tolygų važiavimą su ir lengvumo, ir su galios bei dinamiškumo pojūčiu. Jie sėmėsi įkvėpimo iš japoniškų koncepcijų: ma – erdvės ir laiko pojūčio, ir wa (harmonijos), kuri išreiškia dviejų skirtingų koncepcijų – „ramybės“ ir „judėjimo“ – darnos egzistavimą.