Įspūdingas geltonos, pilkos ir juodos spalvų derinys buvo pasirinktas neatsitiktinai – jis pabrėžė išskirtines naujojo sportinio kupė modelio savybes. „BMW X2“ dizainas apjungė iš pirmo žvilgsnio viena kitai prieštaraujančias idėjas: dinamišką kupė siluetą ir tvirtą X serijos modelio išvaizdą. 20 colių skersmens ratlankiai, plačios ratų arkos, ilga ratų bazė ir stogo linija, besitęsianti iki pat galo, o taip pat – trumpos už ratų ašių išsikišusios priekinė ir galinė dalys bei aštriu kampu į priekį palinkę galiniai statramsčiai kuria tvirto, dinamiško bei sportiško automobilio įvaizdį“, – sako BMW prekės ženklo vadovas Lietuvoje Martynas Daujotas. Galinius statramsčius puošiantys BMW markės ženkleliai – tai aliuzija į istorinius koncerno kupė modelius. Dar vienas skiriamasis BMW bruožas – galinių durelių lango įlinkis „BMW Hofmeister kink“. Siaurėjantys L formos galiniai žibintai dar labiau sustiprina galingo automobilio įspūdį.  Tarpusavyje kontrastuojantys ryškios spalvos kėbulas ir apatinės dalies apdailos, galinėje buferio dalyje montuojamas numeris atspindi X serijos modelio bruožus. Gilaus rašto padangos primena, kad „BMW X2“ galimybės neapsiriboja tik asfaltuota miesto gatvių danga. Automobilis bus surenkamas Leipcige esančioje gamykloje. Modelio variklių gama bus pristatyta Frankfurto automobilių parodos metu. BMW atstovai Paryžiaus automobilių parodoje yra paskelbę, kad kompaktiškus „premium“ klasės „BMW X2“ modelius bus galima įsigyti nuo 2018 m. pradžios.