„Naujasis modelis pratęsia labai sėkmingą X3 istoriją, kuri prasidėjo dar 2003-iais metais. Tuomet tai buvo pirmasis pasaulyje SAV (angl. Sport Active Vehicle) segmento automobilis, nubrėžęs naujus sportiškumo, praktiškumo ir laisvės standartus vairuotojams, ieškantiems ne tik dinamiško, bet pravažaus bei puikiai valdomo automobilio. Trečiosios kartos „BMW X3“ šį įspūdį tik dar labiau sustiprina ir, žinoma, pateikia naujovių“, – sako „Modus Group“ atstovas, BMW prekės ženklo Lietuvoje vadovas Martynas Daujotas. Modernesnė ir griežtesnė išvaizda Pirmadienį pristatytas „BMW X3“ išoriškai tapo dar griežtesnis ir modernesnis. Naujasis modelis jau standartiškai turės LED galinius žibintus, o priekyje – LED dienos ir trumpųjų šviesų žibintus. Kartu su atsinaujinusios formos radiatoriaus grotelėmis jie priekinei automobilio daliai suteiks daugiau išraiškos ir dinamikos. Sportišką išvaizdą dar labiau pabrėš visuose be išimties modeliuose montuojami du išmetamųjų dujų vamzdžiai – kiekvienoje pusėje, nepaisant to, koks variklis sumontuotas automobilyje.  Lyginant trečiosios kartos X3 išorės matmenis su ankstesniuoju, naujasis modelis išliko labai panašus ir vis dar yra tarpinis variantas tarp mažesnio X1 ir didžiojo X5. Nepaisant to, kad išoriškai automobilis nei padidėjo, nei sumažėjo, viduje vietos padaugėjo. Dėl naujai suprojektuoto prietaisų skydelio ir centrinės konsolės dabar viduje bus dar daugiau erdvės automobilio keleiviams. Bagažinės tūris – 550 litrų, todėl erdvės pakaks tiek kasdieniams pirkiniams, tiek išvykai į užmiestį. Beje, nuo šiol standartinėje įrangoje X3 turės automatiškai atsidarantį ir užsidarantį bagažinės dangtį, todėl sudėti daiktus bus dar patogiau. Standartiškai visiems modeliams bus montuojami 18 colių lengvojo lydinio ratlankiai, o X3 M40i riedės su 19 colių lengvojo lydinio ratlankiais. Jeigu norėsis dar daugiau išskirtinumo, pirmą kartą X3 modelio istorijoje bus siūlomos ir „Individual“ pasirinkimo galimybės: tai viena išorės spalva, trys „Nappa“ odos variantai, net 21 colio lengvojo lydinio ratlankiai ir „Piano Black“ interjero apdaila. Pastebimi pokyčiai – ir salone Viduje vairuotoją ir keleivius pasitiks aukščiausios kokybės medžiagos ir naujai suprojektuota priekinė konsolė, kuri bus šiek kiek kompaktiškesnė ir nuleista žemiau, taip užtikrinant geresnį matomumą. Tuo tarpu keleiviai galės mėgautis net 25 centimetrais padidėjusiu panoraminiu stoglangiu. Savo technologine pažanga naujasis „BMW X3“ beveik susilygino su „BMW 5“ serijos sedanu. Nauja „iDrive“ sistema, „BMW Professional“ navigacijos sistema su 10,25 colio lietimui jautriu ekranu, funkcijų aktyvavimas gestais ir dar daug įvairių sistemų bus galima rasti naujajame „BMW X3“ modelyje. Saugumą užtikrins naujausios BMW sistemos, tarp kurių ir dalinai autonominė vairavimo funkcija. Variklį bus galima rinktis iš trijų Pirkėjai galės rinktis vieną iš dviejų dyzelinių ir vieną benzininį variklius. „BMW X3 xDrive 20d“ turės 190 arklio galių turbodyzelinį variklį. Galingesnis „BMW X3 xDrive 30d“ vairuotojus džiugins 265 arklio galių jėga. O pats galingiausias bus benzininis „BMW X3 M40i“ su 360 arklio galių jėgaine. Standartiškai visi modeliai bus poruojami su „Steptronic“ automatine pavarų dėže, o galingiausia „X3 M40i“ versija turės „Steptronic Sport“ pavarų dėžę, kuri užtikrins jog visa automobilio galia būtų išnaudojama optimaliai. Naujasis „BMW X3“ žada būti puikiai valdomas. Svorio paskirstymas tarp ašių bus idealios 50:50 proporcijos. Taip pat, palyginus su ankstesnės kartos modeliu, naujasis bus 55 kilogramais lengvesnis. Tai reiškia, ne tik geresnę kuro ekonomiją, bet ir geresnį valdymą bet kokiomis oro sąlygomis. Pasaulinis naujojo „BMW X3“ debiutas įvyks šių metų tarptautinėje Frankfurto automobilių parodoje. Tuo pat metu bus pradėta ir automobilių gamyba Pietų Karolinoje (JAV) esančioje Spartanburgo gamykloje. Prekyba naujaisiais „BMW X3“ startuos šių metų lapkritį. Jo kaina Lietuvoje prasidės nuo 47 tūkst. 965 eurų.