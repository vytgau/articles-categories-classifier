Kalbama apie „Takata“ gamybos oro pagalvių išsiskleidimo mechanizmus. 2014 metais JAV kelių eismo saugumo nacionalinė administracija pradėjo tyrimą prieš šią bendrovę. Paaiškėjo, kad dalis oro pagalvių, pagamintų nuo 2004 metų, arba neišsiskleidžia įvykus avarijai, arba sprogsta, sužeisdamos vairuotoją. Įrodyta, kad dėl brokuotų oro pagalvių žuvo vienuolika žmonių, dešimt iš jų – JAV. Iš viso buvo pagaminta 285 mln. galimai pavojingų mechanizmų. Jie buvo įdiegiami BMW, „Chrysler“, „Ford“, „Mazda“, „Subaru“, „Mitsubishi“, „Nissan“, „Honda“ ir „Toyota“ automobiliuose. Dėl minėtų saugos oro pagalvių defektų jau atšaukta daugiau nei 100 mln. automobilių visame pasaulyje. Šį kartą atšaukiami 2008-2012 m. gamybos „Honda Accord“ modeliai, taip pat 2006-2011 m. „Honda Civic“, 2007-2012 m. „Honda Fit“ ir 2010-2012 m. gamybos „Honda Insight“ modeliai. Kiek anksčiau „Honda“ dėl saugos oro pagalvių defektų atšaukė beveik 55,6 tūkst. automobilių iš Rusijos ir 670 tūkst. – iš Japonijos.