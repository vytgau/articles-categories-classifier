2015 m. rugpjūčio 5 d. J. Schwabui buvo pateikti kaltinimai dėl vairavimo apsvaigus, grįžtant namo iš darbo. Anot jį sustabdžiusio kelių policininko, J. Schwabas netvarkingai vairavo. Patikrinimas alkotesteriu parodė, kad J. Schwabo kraujyje – 0,00 promilės alkoholio. Toksikologinis tyrimas patvirtino, kad vyriškio kraujyje nėra kokaino, opiatų, tetrahidrokanabinolių ir kt. raminamųjų medžiagų pėdsakų. Nepaisant to, sausio 11 d. jo laukia teismas. Prokuroro padėjėjas sakė, kad kaltinimai dėl vairavimo apsvaigus suprantami dėl kofeino kiekio jo organizme. Anot J. Schwabo advokato, jam nebuvo pateikta „įrodymų, patvirtinančių teoriją dėl kitokios nei kofeinas medžiagos“. Advokatas pridūrė negavęs jokių pranešimų ar dokumentų apie vykstantį tyrimą po toksikologinio pranešimo 2015 m. lapkričio 18 d. Jis pateikė teismui prašymą nutraukti bylą.