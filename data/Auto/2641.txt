Naujasis automobilis kainuos gerokai pigiau nei ankstesni „Tesla“ modeliai - 35 tūkst. dolerių. Bendrovė tikisi, kad šis elektromobilis taps pirmuoju žingsniu į plačiąją rinką bei padės drastiškai padidinti pardavimus. Anksčiau „Tesla“ buvo pranešusi, kad gamyba prasidės liepą, bet neatskleidė automobilių pristatymo datų. Tačiau penktadienį E. Muskas buvo užsiminęs, kad iki savaitės pabaigos praneš su „Model 3“ pristatymo data susijusių naujienų. „Pristatymo vakarėlis pirmiesiems 30 „Model 3“ pirkėjų - liepos 28 dieną!“, - vėlyvą sekmadienio vakarą vietos laiku socialiniame tinkle „Twitter“ pranešė E. Muskas. Atskiruose pranešimuose jis taip pat patvirtino, kad automobilis praėjo visus reikiamus testus. „Tesla“ tikisi iki gruodžio per mėnesį gaminti po 20 tūkst. „Model 3“ vienetų.