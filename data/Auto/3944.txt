Transporto ministerijos pareigūnas Kohas Sung-woo pridūrė, kad šalis taip pat tiria panašią BMW ir „Porsche“ veiklą. Importinių automobilių gamintojai, kurių produkcijos paklausa Pietų Korėjoje smarkiai padidėjo pastaraisiais metais, tapo atidžiau stebimi po „Volkswagen“ emisijų skandalo. Praėjusį mėnesį Pietų Korėjos aplinkos apsaugos ministerija iš viso uždraudė 10-ies „Nissan“, BMW ir „Porsche“ automobilių modelių pardavimą sužinojusi, kad gamintojai fabrikavo dokumentus apie emisijas ir automobilių keliamus triukšmo lygius. Tuo tarpu „Nissan“ Korėjos padalinys ginasi, jog apie problemas dokumentuose praėjusiais metais pareigūnams pranešė patys ir netikslumus vadina vadybos aplaidumu. BMW atstovai Seule teigė, kad jų kompanijai apie tyrimą nebuvo pranešta, o „Porsche“ situacijos nepakomentavo.