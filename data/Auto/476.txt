Beveik 120 šarvuotų kovos mašinų – būtent tiek egzempliorių sudaro Amane 2017 metų vasarį pradėjusio veikti tankų muziejaus ekspoziciją. Įsaką dėl jo įsteigimo karalius Abdula II (pats kadaise buvęs tankistas ir prieštankinio sraigtasparnio pilotas) pasirašė dar prieš 10 metų. Tankų muziejaus eksponatai demonstruojami atvirose aikštelėse ir trylikoje salių – ekspozicija pateikiama chronologine tvarka. Ji iliustruoja įvykius Artimuosiuose Rytuose nuo Pirmojo pasaulinio karo iki karinių konfliktų su Izraeliu, sako muziejaus direktorius Tammanas Hasavnehas. 1967 metais per šešias dienas trukusį karinį konfliktą Jordanijai teko nusileisti Izraeliui ir atiduoti dalį Jeruzalės teritorijos. Karalystė po šiai dienai įvardijama kaip šešių šventų islamo vietų Jeruzalėje saugotoja. Daugumą tankų muziejaus lankytojų sudaro jaunoji karta. Štai Aminas al Hurubas į muziejų atsivedė savo sūnus. Muziejaus administracija parengė pažintinių programų moksleiviams ir organizuoja interaktyvių ekskursijų. Mažieji Jordanijos piliečiai iki 12 metų muziejuje gali lankytis nemokamai. Kitiems šalies žmonėms bilietas kainuoja du dinarus. Užsieniečiams teks pakloti penkis.