Vizualiai „Captur“ buvo atnaujintas sustiprinant jo panašumą su didesniuoju „broliu“ „Kadjar“. Atnaujintos priekinės radiatorių grotelės su chromo juostomis dabar labiau primena kitus „Renault“ krosoverius. Priekiniuose ir užpakaliniuose buferiuose atsirado naujos dugno apsaugos. Pirmiesiems trims įrangos lygiams siūlomi keturi ratų tipai: du 16 colių „Extreme“ ir „Adventure“ ir du 17 colių „Emotion“ ir „Explore“. Nuo trečiojo įrangos lygio „Captur“ gali būti siūlomas su įtvirtintu stikliniu stogu. Tik su dviejų spalvų kėbulo konfigūracija siūloma įranga salonui suteikia natūralią šviesą. Modernizuoto „Captur“ suasmeninimo galimybės padidintos dviem papildomomis spalvomis – „Atacama Orange“ oranžine ir „Ocean Blue“ žydra, taip pat nauja stogo spalva – „Platinum Gray“ pilka. Norintieji susikurti savo asmeninį „Captur“ galės rinktis iš daugiau nei 30 skirtingų spalvų kombinacijų. „Captur“ interjerą bus siūloma susikurti naudojantis šešiais salono personalizavimo paketais, kuriuose: kreminė spalvą „Ivory“, žydra „Ocean Blue“, rusva „Caramel“, raudona, atlasinio chromo ir platinos chromo dekoracijos; taip pat penkiais išorės paketais: „Ivory“, „Ocean Blue“, „Cappuccino“, raudona ir „Atacama Orange“ (ratų varžtams ir durų apdailos juostoms). Kaip ir visi naujausi markės modeliai, naujasis „Captur“ siūlomas su „full LED“ tipo „Pure Vision“ priekiniais žibintais (priklausomai nuo versijos).  Koncepcinis „Zoe E-Sport“ Koncepcinis „Renault Zoe E-Sport“ unikalus tuo, kad yra sukurtas elektromobiliuko „Zoe“ pagrindu ir paverstas lenktyniniu automobiliu, pasinaudojant „Groupe Renault“ patirtimi, kuri per pastaruosius trejus metus buvo sukaupta elektra varomų vienviečių automobilių FIA („Fédération Internationale de l’Automobile“ – Tarptautinės automobilių federacijos) „Formulės E“ čempionate. „Formula E“ yra mėgstama dėl jos formato ir viso pasaulio didžiųjų miestų centruose rengiamų lenktynių, taip suteikiant galimybę plačiajai publikai pamatyti ypač greitų elektromobilių lenktynes. Sportiško stiliaus „Zoe E-Sport“ nudažyta taip pat, kaip naujausi „Renault e.dams“ komandos elektra varomi bolidai. Koncepcinio „Zoe E-Sport“ kėbulas pagamintas išskirtinai iš anglies pluošto. Įskaitant 450 kg svorio akumuliatorius, automobilis sveria 1400 kilogramų. „Zoe E-Sport“ nuo 0 iki 100 km/val. įsibėgėja vos per 3,2 sekundės. Naujasis „Koleos“ atvyksta į Europą 2016 metų balandį pristatytas Pekine, Kinijoje, ir jau parduodamas Australijoje, Turkijoje, Azijoje, Persijos įlankos regione ir daugelyje Pietų Amerikos šalių, naujasis „Renault Koleos“ Europoje pasirodys 2017 metų birželį. Jis tvirtą SUV automobilio stilių suderina su didelio sedano komfortu ir rafinuotumu. Nuo antrojo įrangos lygio Europoje „Koleos“ bus siūlomas su audeklo ir dirbtinės odos derinio apdaila, aliumininiais stogo rėmais, „Renault“ laisvų rankų įranga ir priekiniais bei užpakaliniais statymo jutikliais. Jame bus „R-LINK 2“ multimedijos sistema su septynių colių jutikliniu ekranu, įdiegti Europos žemėlapiai, „Bluetooth“ ryšys, skaitmeninio radijo įranga ir su „Apple CarPlay“ bei „Android Auto“ derinamos, interneto ryšį naudojančios funkcijos. Nuo trečiojo įrangos lygio naujasis „Koleos“ komplektuojamas su 18 colių lengvo lydinio ratlankiais, „Pure Vision“ LED tipo priekiniais žibintais, „Riviera“ odine apdaila („Titane Black“ juodos, „Platine Grey“ pilkos arba „Sienne Brown“ rudos spalvos) ir specialia salono apšvietimo įranga. Taip pat yra galinio vaizdo kamera ir „R-LINK 2“ sistema su internetu teikiamomis paslaugomis ir 8,7 colio jutiklinis ekranas. Daugumoje Europos rinkų naujasis „Koleos“ yra siūlomas su „Initiale Paris“ apdaila. Ši versija dažoma išskirtine metalinio atspalvio „Améthyste Black“ spalva (papildant kitas aštuonias šiam modeliui siūlomas spalvas), jam montuojami specialaus dizaino, 19 colių, deimanto formas menantys ratlankiai, o salonas dekoruojamas juoda arba tamsiai pilka „napa“ odos apdaila. Tokio įrangos lygio modelyje naudojama visa pagalbinių vairavimo sistemų gama, įskaitant „Renault“ laisvų rankų „Easy Park Assist“ funkciją, ir aukščiausios klasės „Bose“ garso aparatūrą su 12 garsiakalbių. Naujasis „Koleos“ leis rinktis iš keturių skirtingų pavaros sistemų: „Energy dCi 130 4x2“ ir „Energy dCi 175 4x4“ su šešių laipsnių mechanine transmisija bei „Energy dCi 175 4x2“ ir „Energy dCi 175 4x4“ su automatine „X-Tronic“ transmisija. Europoje debiutuos ir pikapas „Renault“ praneša, kad 2017 metų pabaigoje Europos rinką pasieks ir „Alaskan“. Šis vienos tonos keliamosios galios pikapas debiutavo 2016 metų pabaigoje. Debiutui buvo pasirinkta Lotynų Amerika, kur tokio tipo automobiliai yra labai populiarūs. Prieš „Alaskan“ pasirodymą „Renault“ pristatė sėkmės sulaukusį mažesnį pikapą „Duster Oroch“. Šis į naują segmentą įžengęs modelis yra sukurtas SUV automobilio pagrindu ir siūlo ketverių durų, penkių vietų ir talpios krovinių platformos derinį. Naujasis „Duster Oroch“ greitai sudomino klientus Kolumbijoje ir Argentinoje, kur jis per kelis mėnesius tapo segmento lyderiu. Šių dviejų pikapų buvimas „Renault“ asortimente atskleidžia globalias markės ambicijas daugiau nei trečdalį pasaulinės lengvųjų komercinių automobilių rinkos sudarančiame pikapų segmente, kurį savo ruožtu sudaro penki milijonai per metus parduodamų automobilių. „Renault“ Ženevos automobilių parodoje pristato gausiai įrengtą „Alaskan“ versiją – automobilį, leidžiantį sportišką vairavimą suderinti su aktyviu laisvalaikiu žiemą.