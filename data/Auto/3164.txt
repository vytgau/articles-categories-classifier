Kaip rašoma pranešime žiniasklaidai, vakaro metu pristatyti dviejų skirtingų komplektacijų „Crafter“. Renginyje apsilankę automobilių ekspertai ir mėgėjai patys išbandė automobilių parkavimo įgūdžius, įvertino „Crafter“ pritaikytus technologinius sprendimus. „Šis automobilis pasižymi maksimaliu tvirtumu ir atsparumu. Specialiuose bandymuose buvo tikrinamas jo atsparumas korozijai, nusidėvėjimo lygis, reakcijos tempiant itin sunkias priekabas ir t.t. Naujajame „Crafter“ sumontuotos visos trys pavaros: priekinių ratų, galinių ratų ir 4MOTION, taip užtikrinant aukščiausio lygio vairavimo patirtį“, – teigė „Volkswagen“ komercinio transporto pardavimo vadovas Giedrius Zakalskis.  Pranešime pažymima, kad naujasis „Volkswagen Crafter“ yra vienintelis automobilis komerciniame segmente, turintis elektromechaninį vairo stiprintuvą ir viso labo 0,33 aerodinaminį koeficientą. Tokiomis savybėmis iki šiol galėjo pasigirti tik lengvieji automobiliai. Tai nulemia ir mažesnes degalų sąnaudas, bei menkesnius išmetamo CO kiekius. Automobilyje sumontuota daugiau nei 15 pagalbos vairuotojui sistemų, pavyzdžiui: „Side Assist“, ACC ir „Front Assist“, „Lane Assist“, automobilio statymo sistemos jutikliai priekyje ir gale, aktyvi šoninių kliūčių stebėjimo sistema ir kita. Priklausomai nuo pasirinktos įrangos komplektacijo, „Volkswagen Crafter“ gali turėti net skirtingus 69 variantus. Pirkėjams siūlomos trys skirtingos ratų pakabos, 3 skirtingo aukščio kabinos, važiuoklė su viena kabina, 2 ratų baze ir trys skirtingo ilgio platformos. Automobilyje galima pakrauti iki 4,7 m ilgio krovinius. Maksimalus leidžiamas krovinys, priklausomai nuo „Crafter“ varianto, gali sverti nuo 3,0 iki 5,5 t.