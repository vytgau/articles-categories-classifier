Naujoji „Impreza“ pagaminta naudojant naujausią Japonijos gamintojo modulinę platformą SGP, kurios pagrindu vėliau bus kuriami visi „Subaru“ modeliai. Tradiciškai, kaip ir kiekviename „Subaru“, automobilyje sumontuota simetrinė visų varomų ratų pavara ir naujas opozicinis dviejų litrų darbo tūrio keturių cilindrų benzininis motoras, kurio galia siekia 152 AG. Gimtinėje nauja „Impreza“ prekiaujama dar nuo praėjusių metų spalio mėnesio, o gruodį jis paskelbtas Japonijos metų automobiliu. Nuo 1992 metų visame pasaulyje parduota apie 2,5 mln. „Subaru Impreza“ automobilių.