„Akcentuojame sportinių motociklų vairuotojus, kurie ką tik gavo vairuotojo pažymėjimą, arba iš viso neturinčius A kategorijos pažymėjimo. Tikrai susiduriame su visokiais atvejais – chuliganišku vairavimu, važiavimu ant vieno rato. Tai tikrai yra grubūs pažeidimai. Visų eismo dalyvių prašome – saugokite vieni kitus, dairykitės į šonus, nepamirškite, kad važiuojate ne vieni“, – sako T. Juozumas. Paklaustas, ar norėdami sustabdyti eismo taisykles pažeidusius motociklininkus pareigūnai tinkamai elgiasi juos taranuodami, policijos atstovas pabrėžia, kad atsižvelgdami į aplinkybes policijos pareigūnai turi visas teises taranuoti ir blokuoti pažeidėją.