Nuo standartinės versijos jis skiriasi tam tikromis detalėmis: perdarytu priekiniu buferiu, papildomais chromuotais elementais, slenksčius puošia prabangos ženklas „Maybach“, šiam automobiliui taip pat skirti unikalūs 20 colių skersmens ratlankiai. Beveik visas kabrioleto interjeras padengtas aukštos kokybės oda. Tarp kitų salono medžiagų galima aptikti natūralų medį bei metalines plokšteles su „Maybach“ logotipais. Be to, kiekviename „Mercedes-Maybach S 650 Cabriolet“ automobilyje bus atspaustas jo serijinis numeris, taip pabrėžiant modelio išskirtinumą ir ribotą kiekį. Automobilyje montuojamas 6 litrų darbinio tūrio V12 benzininis variklis su dviem turbinomis, kurio maksimali galia siekia 630 AG, o didžiausias sukimo momentas – stogą nunešančius 1000 Nm. Galią ratams perduoda septynių laipsnių automatinė pavarų dėžė.  Nuo 0 iki 100 km/val. greičio kabrioletas įsibėgėja per 4,1 sek. Kompanija žada, kad iš viso bus išleista 300 šių automobilių, kurių kiekvienas kainuoja po lygiai 300 tūkst. eurų. Už šią sumą klientas taip pat gaus priekinius žibintus su „Swarovski“ kristalais, o vairuotojų ir keleivių komfortui sumontuota speciali kaklo ir galvos zonų ventiliacija šiltu oru. Prie kabrioleto pridedamas ir keturių kelioninių krepšių, pagamintų iš tokios pačios kaip salone panaudota oda, rinkinys, taip pat medžaginis automobilio uždangalas, iš „Nappa“ odos pagamintas pakabukas rakteliui bei sertifikatas, kurį pasirašė „Daimler AG“ vadovas Dieteris Zetsche.