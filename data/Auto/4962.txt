Priėmus sprendimą ne tik išnyko pavojus dėl 7 tūkst. darbo vietų, bet ir išaugo tikimybė, kad jų bus sukurta dar daugiau, bendrovei sulaukus „paramos ir garantijų iš Britanijos vyriausybės“. Planai Sunderlando padalinyje gaminti „X-Trail“ buvo netikėta naujiena. „Nissan“ gamykla yra didžiausia Britanijoje, praėjusiais metais joje pagaminta 475 tūkst. automobilių. Praėjusį mėnesį vyriausiasis vadovas Carlosas Ghosnas sakė, kad „Nissan“ investuos į gamyklą Sunderlande tik tuo atveju, jeigu Britanijos vyriausybė užtikrins, kad kompensuos išlaidas, atsiradusias dėl galimų naujų prekybos tarifų po „Brexit“. Praėjusiais metais Sunderlando gamykloje buvo pagamintas kas trečias automobilis Britanijoje, 80 proc. jų buvo eksportuoti. Planuojama, kad naujų „Qashqai“ modelių gamyba prasidės 2018 m. arba 2019 metais.