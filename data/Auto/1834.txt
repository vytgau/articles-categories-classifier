Druskininkų-Lazdijų apylinkėse vyksiantis finalinis Lietuvos ralio čempionato etapas pasižymi sudėtingais ir išskirtiniais greičio ruožais. Daugelis jų – miškuose, tad danga kuria važiuoja sportininkai – minkšta ir puri. Trasose greitai susiformuoja gilios provėžos, kurios apsunkina važiavimą, o iš sportininkų pareikalauja ypatingo susikaupimo ir atidumo. Šiemet dalyvių lauks šie greičio ruožai: Greičio ruožas „Smarliūnai“ Greičio ruožo ilgis – 12,51 km Kelias uždarytas – 8.40-11.20 val. Stebėti lenktynes bus galima jau tradicinėse, žiūrovų pamėgtose vietose netoli starto (prie Sakniavos) bei netoli finišo (prie Bukaučių). Šios stebėjimo zonos nuo pagrindinio kelio nutolusios apie 300 m. Matomumas – apie 1,5 km. Kelio ruožas – su daug šokamų tramplynų ir posūkių per lauką. Greičio ruožas „Vainiūnai“ Greičio ruožo ilgis – 9,71 km Kelias uždarytas – 9.05-11.40 val. Šis greičio ruožas išsiskiria tuo, kad iš karto po starto, 800 m atkarpoje prasideda klasikiniai „driftuojami“ posūkiai, pareikalausiantys iš ekipažų maksimalaus susikaupimo. Pasak organizatorių, tai vienas iš patogiausių greičio ruožų lenktynių stebėjimui. Greičio ruožas „Snaigupė“ Greičio ruožo ilgis – 9,65 km Kelias uždarytas – 13.00-13.30 val. / 15.20-16.50 val. Šiame greičio ruože privažiavimas žiūrovams taip pat labai patogus. Pagrindinis ruožo akcentas – siauras žvyro kelias, po kurio - pavojinga sankryža per pagrindinį kelią su nejuntamais posūkiais ir šuoliu. Greičio ruožas „Valentai“ Greičio ruožo ilgis – 19,13 km Kelias uždarytas – 13.50-15.20 val. / 16.10-17.30 val. Didžioji dalis šio greičio ruožo vyksta vingiuotuose miško keliukuose, tad matomumas gana prastas. Greičio ruožas „Grūtas Greičio ruožo ilgis – 13,12 km Kelias uždarytas – 18.30-20.00 val. Šis paskutinis naktinis greičio ruožas – vienas laukiamiausių tiek žiūrovų, tiek dalyvių. Siauri ir vingiuoti miško keliukai tamsoje tampa dar daugiau tikslumo reikalaujančiu iššūkiu, galinčiu sujaukti planus net ir lyderiams. Pasirinkti stebėjimo vietas patartina dar iki trasų uždarymo. Renkantis varžybų stebėjimo vietas organizatoriai ragina žiūrovus laikytis visų saugumo taisyklių ir rekomendacijų. Finalinio čempionato etapo programa Rugsėjo 29 d. vakare vyks Lietuvos ralio čempionato finalo spaudos konferencija, kurioje savo mintimis apie artėjančią kovą ir lūkesčius joje dalinsis ankstesnių metų „Rally Classic“ nugalėtojai ir šių metų lyderiai: Janio Vorobjovo, Vaidoto Žalos, Vytauto Švedo, Giedriaus Notkaus, Benedikto Vanago ekipažai. Po konferencijos vyks oficialus renginio atidarymas, kurio metu prisistatys visi ralyje važiuosiantys ekipažai. Žiūrovai turės galimybę su jais pabendrauti, gauti autografus. Vyks ir kasmetiniai fotografijų konkurso nugalėtojų apdovanojimai. Rugsėjo 30 d. ryte prasidės svarbiausia šių metų ralio čempionato kova, kuri tęsis iki pat vakaro. Laukiant galutinių finalo rezultatų žiūrovai, įsigiję ralio pasus, galės dalyvauti žaidime ir laimėti prizus. Paskutinį rugsėjo savaitgalį Druskininkų mieste vyks ne tik intriguojančios ralio kovos, bet ir Turizmo dienos, tad veiklos čia ras kiekvienas.