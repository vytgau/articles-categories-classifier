Sprendimas priimtas prieš svarbias derybas su Prancūzijos koncernu „PSA Group“, kuris šių metų kovo mėnesį pasiekė preliminarų susitarimą dėl „Opel“ įsigijimo iš amerikiečių „General Motors“. „Vadovaujant K. T. Neumannui, „Opel“ padarė didžiulį žingsnį į priekį“, - pranešime teigė „General Motors“ prezidentas Danas Ammannas. 56-erių K. Neumannas prieš tai dirbo Vokietijos automobilių dalių ir padangų gamintojos „Continental“ vadovu, taip pat nemažą karjeros dalį praleido „Volkswagen“ koncerne, kur užėmė vadovo postą Kinijoje bei vadovavo kompanijos elektromobilių gamybai. „Reuters“ praneša, kad K. Neumannas gali sugrįžti į „Volkswagen“ - jis yra vienas iš kandidatų užimti „Audi“ prekių ženklo vadovo postą. Pats K. Neumannas socialiniame tinkle „Twitter“ pranešė, kad liks „Opel“ valdyboje tol, kol kompanija pereis į PSA rankas.