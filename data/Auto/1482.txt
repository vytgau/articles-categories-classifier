„Micro“ klasėje Lietuvos čempionu tapo Laurynas Žadeika, antru liko Dovydas Gudelevičius, o trečias Markas Usevičius. „Micro“ klasės komandinėje čempionato įskaitoje pirmoji vieta atiteko „Pilėnų“ ekipai. „Mini“ klasėje čempiono titulas atiteko Ferapontui Barinovui, antras liko Edgaras Kelmas, trečias – Laurynas Žadeika. „Mini“ klasės komandinėje čempionato įskaitoje pirmoji vieta atiteko „Lenktynių linijos“ ekipai. LKF čempionato nugalėtoju „Rotax Junior“ klasėje tapo Dajus Dabašinskas, antroji vieta atiteko Ignui Kaseliui, o trečias liko Martynas Morkis. „KZ2 Masters“ pogrupyje Lietuvos čempionu tapo Gytis Melzbakas, Vytautas Surdokas liko antras, o trečias – Rytis Bartusevičius. Na o greičiausioje „KZ2“ klasėje Lietuvos čempionu tapo Paulius Paškevičius. Antras šioje klasėje liko Justas Jonušis, o trečias – Evaldas Dzialtuvas. „KZ2“ klasės čempione tarp komandų tapo „Paske Racing“ ekipa, antra vieta atiteko „JJ Racing“ komandai, o trečioje vietoje liko „Rimo“ ekipa. Čempionus apdovanojo naujasis kartingo federacijos prezidentas LKF Lietuvos kartingo čempionato nugalėtojus apdovanojo naujas Lietuvos kartingo federacijos prezidentas. Dar šių metų spalio 25 dieną įvyko Lietuvos kartingo federacijos visuotinis narių susirinkimas, kuriuo metu buvo išrinkta nauja LKF taryba ir naujas federacijos prezidentas Karolis Šikšnelis. Lietuvos kartingo federacijos tarybos nariais tapo K. Šikšnelis, Karolis Razas, Tadas Vaitkevičius, Ugnius Čaplikas, Paulius Paškevičius, Martynas Tankevičius.