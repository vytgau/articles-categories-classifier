Kvalifikacijos nugalėtojas Johannas Zarco sėkmingai startavo ir išlaikydamas varžovus už savęs pirmavo lenktynėse. Bet sportininkams įveikus 18 ratų, J. Zarco nusileido ne tik A. Dovizioso, bet ir M. Marquezui. Pastarieji du, pernai ne kartą atkakliai kovoję dėl pergalės, šį kartą taip pat nenorėjo vienas kitam nusileisti ir siekė pirmosios pergalės sezone. Paskutiniame lenktynių rate, paskutiniame trasos posūkyje, M. Marquezas bandė įveikti varžovą ir iškovoti pergalę. Bet A. Dovizioso pavyko išlaikyti varžovą už savęs ir aplenkus jį vos 0,027 sek. nugalėti. Ant paskutinio apdovanojimų pakylos laiptelio užlipo J. Zarco taip pat trasoje įveikęs „Yamaha“ atstovas Valentino Rossi. Greičiausiųjų penketuką užbaigė „LCR Honda“ lenktynininkas Calas Crutchlow ir „Pramac Ducati“ atstovas Danilo Petrucci. Ilgą laiką lenktynėse pirmavęs J. Zarco naują sezoną pradėjo finišuodamas aštuntoje vietoje. Prancūzas lenktynių metu į priekį taip pat praleido Danį Pedrosą bei „Yamaha“ lenktynininką Mavericką Vinalesą. Nuo motociklų krito ir finišo nepasiekė „Suzuki“ motociklininkas Alexas Rinsas ir „Ducati“ komandos sportininkas Jorge Lorenzo. Vieta, lenktynininkas, komanda, laikas: 1. Andrea Dovizioso Ducati 42:34.654 2. Marcas Marquezas Honda +0.027 3. Valentino Rossi Yamaha +0.797 4. Calas Crutchlow LCR Honda +2.881 5. Danilo Petrucci Pramac Ducati +3.821 6. Maverickas Vinalesas Yamaha +3.888 7. Dani Pedrosa Honda +4.621 8. Johannas Zarco Tech3 Yamaha +7.112 9. Andrea Iannone Suzuki +12.957 10. Jackas Milleris Pramac Ducati +14.594 11. Tito Rabatas Avintia Ducati +15.181 12. Franco Morbidelli MVDS Honda +16.274 13. Alvaro Bautista Aspar Ducati +19.788 14. Hafizhas Syahrinas Tech3 Yamaha +20.299 15. Karelas Abrahamas Aspar Ducati +23.287 16. Thomas Luthi MVDS Honda +24.189 17. Takaaki Nakagami LCR Honda +24.554 18. Bradley Smithas KTM +31.704 19. Aleixas Espargaro Aprilia +34.712 20. Scottas Reddingas Aprilia +37.641 21. Xavieras Simeonas Avintia Ducati +46.706 – Polas Espargaro KTM - – Alexas Rinsas Suzuki - – Jorge Lorenzo Ducati -