Kaip ir įprasta, kiekvieną savaitgalį (penktadieniais-sekmadieniais) bus organizuojami reidai ir tikrinamas transporto priemonių vairuotojų blaivumas. Tokie atsitiktiniai reidai, trunkantys 1-2 valandas, bet kurią savaitės dieną bus vykdomi ir kuriame nors šalies mieste, miestelyje ar rajoninio kelio atkarpoje. Atkreiptinas dėmesys, kad visą mėnesį aktyviai bus stebimas ir dviračių vairuotojų elgesys kelyje (važiavimas važiuojamąja kelio dalimi, nors šalia yra įrengtas dviračių takas; važiavimas per pėsčiųjų perėjas (draudžiama: reikia nulipti nuo dviračio ir jį persivesti per perėją); neatsargus važiavimas šaligatviu, keliant pavojų pėstiesiems; nesilaikymas dešiniojo važiuojamosios dalies krašto; nepaklusimas eismo reguliavimo signalams, kelio ženklų nesilaikymas ir t. t.). Rugpjūčio 1-6 d.: – transporto priemonių važiavimo greičio kontrolė; – pavojingo ir chuliganiško vairavimo kontrolė. Rugpjūčio 14-20 d. ir rugpjūčio 28-rugsėjo 3 d.: – pavojingo ir chuliganiško vairavimo kontrolė; – privalomų saugos priemonių (saugos diržai, vaikų vežimo automobiliuose tvarkos taisyklių laikymasis, saugos šalmai) naudojimo kontrolė; naudojimosi mobiliojo ryšio priemonėmis vairuojant neturint laisvų rankų įrangos kontrolė; įspėjamųjų signalų (posūkių, žibintų šviesos perjungimo, stabdžių šviesos ir t. t.) rodymo kontrolė. Rugpjūčio 21-27 d. – transporto priemonių važiavimo greičio kontrolė (inicijuota Europos kelių policijos tinklo TISPOL (European Traffic Police Network) ir vykdoma daugelyje Europos šalių). Rugpjūčio 28-rugsėjo 10 d. – pėsčiųjų, dviračių vairuotojų, vadeliotojų kontrolė.