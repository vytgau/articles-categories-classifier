Tik viskas ne taip paprasta – norėdami pasinaudoti tokiu automobilių pardavimo automatu, klientai pirmiausia Kinijos „Zhima Credit“ sistemoje turės turėti ne menkesnį nei 700 reitingą. Be to, jie turi būti „Alibaba“ lojalumo sistemos „Super Member“ kategorijos nariais. Šias dvi sąlygas atitinkantys klientai, norėdami tokiu neįprastu būdu įsigyti automobilį, turi atsisiųsti programėlę į savo išmanųjį telefoną, kuri ir leis pasirinkti vieną iš tokio pardavimo automato asortimente esantį automobilį ir tris dienas jį bandyti arba pirkti čia ir dabar. Po veido atpažinimo procedūros arba prisijungimo suteiktu slaptažodžiu, automobilis pirkėjo lauks prie pardavimo automato durų. Vienu automobiliu bus galima leistis tik į vieną bandomąjį važiavimą, o iš viso per pirmuosius du programos mėnesius vienas klientas galės pasinaudoti tik penkiais tokiais bandomaisiais važiavimais, skelbia CNET. Projekte dalyvauja toliau gerai žinomi automobilių gamintojai kaip „Maserati“, „Mercedes-Benz“, BMW, „Audi“ ir „Volvo“. „Mūsų idėja labai paprasta – norime padėti potencialiems pirkėjams išspręsti visas tokio svarbaus pirkinio procese šiuo metu kylančias problemas“, – teigia „Alibaba“ valdomo „Tmall“ automobilių skyriaus rinkodaros vadovas HuanasLu. „Siekdami šio ambicingo tikslo, mes kuriame fizinę parduotuvę, kur žmonės be personalo pagalbos gali per tris dienas išsirinkti labiausiai tinkantį automobilį“, – teigia jis. „Alibaba“ per ateinančius 12 mėnesių ketina Kinijoje atidaryti dešimtis tokių automobilių pardavimų automatų.