Praėjusiais metais „General Motors“ Spring Sičio mieste Tenesyje sukūrė 800 naujų darbo vietų, kur žada gaminti „GMC Acadia“ visureigius. Kompanijos atstovas spaudai Tomas Wickhamas teigia, jog Detroite toliau bus gaminami „Buick Enclave“ bei „Chevrolet Traverse“ modeliai. „General Motors“ pirmadienį pranešė apie darbuotojų atleidimus nepaisant to, jog dar sausį prižadėjo išleisti 1 mlrd. gamykloms JAV. Prezidentas Donaldas Trumpas skatino „General Motors“ bei kitas JAV automobilių kompanijas gaminti savo produkciją Jungtinėse Valstijose. „General Motors“ teigė, kad investicija sukurs 1,5 tūkst. naujų darbo vietų JAV. Anksčiau pirmadienį buvo paskelbta, kad „General Motors“ pardavė „Opel“ ir „Vauxhall“ prekinius ženklus „Peugeot Citroen“ koncernui.