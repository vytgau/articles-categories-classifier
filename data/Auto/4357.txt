„Ford“ atšaukia planus statyti 1,6 mlrd. dolerių vertės naują įmonę San Luis Potosyje (Meksikoje) ir investuoja 700 mln. JAV dolerių į įmonės, veikiančios Flet Roko mieste (Mičigano valstija), gamybos plėtrą, – patikslino gamintoja. – „Focus“ modelių naujosios kartos automobiliai bus gaminami jau veikiančioje gamykloje Ermosiljo mieste, Meksikoje.“ „Ford“ vadovybės manymu, būtina reorganizuoti gamybą siekiant veiksmingiau panaudoti dabartinius pajėgumus, smukus nedidelių automobilių pardavimams. Gruodį „Ford“ vadovas Markas Fieldsas pareiškė esąs pasirengęs bendradarbiauti su būsima D. Trumpo administracija, siekiančia užtikrinti sėkmingą realiojo ekonomikos sektoriaus atgaivinimo programos įgyvendinimą. Tačiau tada M. Fieldsas kartu leido suprasti, kad per vėlu atšaukti planus statyti naują gamyklą Meksikoje. Dabar gi „Ford“ vadovybė savo nuomonę pakeitė. D. Trumpas pareikalavo iš „General Motors“ mokėti muitus už Meksikoje surinktus automobilius D. Trumpas sukritikavo šalies automobilių gamintoją „General Motors“ už tai, kad ši renka automobilius Meksikoje, o vėliau be muito įveža juos į Jungtines Valstijas. Tai D. Trumpas antradienį parašė savo „Twitter“ paskyroje. „Gaminkite modelį JAV arba mokėkite didelius pasienio muitus“, – pareikalavo išrinktasis prezidentas, turėdamas galvoje modelį „Chevrolet Cruz“. Gruodžio 29 d. D. Trumpas įvardino dvi taisykles, kurių laikysis jo vadovaujama administracija: „pirk amerikietišką prekę“ ir „samdyk amerikiečius“. Po neįprastai nuožmios rinkimų kovos respublikonas D. Trumpas netikėtai laimėjo lapkričio 8-ąją vykusius JAV prezidento rinkimus. Prieš šalies valdžios vairo jis stos po inauguracijos, numatytos šių metų sausio 20 dieną.