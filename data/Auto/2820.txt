Pilotas iš Prancūzijos Bruno Vezzoli trečiadienį, birželio 13 dieną, bandys skraidančiu automobiliu, kuriam duotas simbolinis vardas „Pegasus“, perskristi Lamanšo sąsiaurį. Kelios minutės prieš lemtingąjį skrydį B. Vezzoli atliko paskutinius patikrinimo darbus – juk niekas nenorėtų, kad prancūzas pakartotų kito graikų mitologinio herojaus – Ikaro – likimą, kuris priskrido per arti Saulės ir pražuvo. Skydžių instruktoriumi dirbantis B. Vezzoli skrydžiui kils iš apleisto karo laikų pakilimo tako viename Prancūzijos šiaurinės pakrantės miestelyje. Tikimasi, kad skrydis per Lamanšą truks nuo 20 iki 70 minučių (priklausomai nuo oro sąlygų). Didžiąją kelionės dalį prancūzas skraidančiu automobiliu skris virš Lamanšo sąsiaurio vandenų. Jo transporto priemonė – bagis su parasparnio propeleriu. Ši netradicinė transporto priemonė per bandomąjį skrydį sėkmingai nusileido už 59 kilometrų nuo pirminio kelionės taško – nedidelio kaimelio netoliese Doverio, Anglijoje. Skraidančio automobilio projekto sumanytojas – verslininku tapęs buvęs žurnalistas Jerome‘as Dauffy. Jis teigia, kad šiai avantiūrai jį įkvėpė prancūzų rašytojas Jules Verne. Pirmasis sumanymas buvo tiesiog sukurti skristi galinčią mašiną, kuria būtų galima apkeliauti aplink pasaulį per 80 dienų.