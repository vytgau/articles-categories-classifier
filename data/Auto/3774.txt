Įmonėms buvo nurodyta savanoriškai vykdyti taisykles ir teikti federalinei vyriausybei naudingą informaciją. Kaip rašoma svetainėje thetruthaboutcars.com, toks nurodymas buvo kiek klaidinantis ir sukėlė gausybę klausimų bei problemų. Tada B. Obama tvirtino, kad taisyklės pasitarnaus kaip „nuorodos, kuriomis turėtų vadovautis autonominių automobilių gamintojai, kad užtikrintų mūsų saugumą“. Neprivalomos taisyklės turėjo ne tik padėti Vyriausybei įsitikinti, kad konkrečios transporto priemonės gali saugiai važinėti viešaisiais keliais, bet ir paaiškinti kiekvienam suinteresuotam piliečiui, kaip užtikrinamas jų saugumas. Šiuo metu minėtasis sąrašas atsidūrė naujai paskirtos JAV transporto sekretorės Elaine Chao rankose. Nors ankstesnė ir dabartinė administracijos daugelių atžvilgių skiriasi, E. Chao požiūris į autonominių automobilių klausimą, atrodo, yra panašus į B. Obamos. Tik tai nereiškia, kad taisyklės liks nepakeistos. „Ši administracija ketina įvertinti potvarkį, o tada jį atnaujinti ir pakeisti, atsižvelgdama į jūsų bei kitų suinteresuotų šalių nuomonę, kad būtų užtikrintas tinkamas suderinamumas“, – sakė E. Chao susirinkusiems organizacijos „National Governors Association“ atstovams. Tai buvo pirmosios E. Chao viešai išsakytos pastabos, jai pradėjus eiti naująsias pareigas. Automobilių gamintojai taisyklėse įžvelgia ne vieną galimą kliuvinį. Kai kurie baiminasi, kad bus vilkinamas gaminių testavimas, o kai kuriose valstijose sąrašas virs galiojančiu įstatymu. Kiti akivaizdžiai nerodo noro teikti vyriausybei pernelyg daug informacijos. Nors E. Chao ir teigia, kad autonominės transporto priemonės galėtų ˛enkliai padidinti saugumą keliuose, ji taip pat įsitikinusi, kad „dar daug reikia nuveikti, jog dėl technologijos nekiltų jokių abejonių“. Pirminis sąrašo paskelbimo tikslas – informuoti visuomenę ir išsklaidyti nepasitikėjimą ultramoderniais bepiločiais automobiliais veikiausiai liks nepakitęs. Pasak E. Chao, pramonės dalyvius norima įtikinti, kad naujoji administracija atliks „saugių ir efektyvių technologijų katalizatoriaus, o ne pa˛angos gniau˛tų vaidmenį“ ir pridūrė: „Ypač noriu paskatinti Silicio slėnyje, Detroite, ir kitose vietose veikiančias automobilių pramonės įmones prisidėti prie skeptiškai nusiteikusios visuomenės švietimo ir automatinių technologijų populiarinimo.“ Kad ir kaip būtų, E. Chao tebėra susirūpinusi dėl autonominių transporto priemonių parkų atsiradimo įtakos darbo lygiui. Mat daugelis darbuotojų, pradedant sunkvežimių ir baigiant taksi vairuotojais, gali papildyti bedarbių gretas, jei bus pradėtos masiškai taikyti naujosios technologijos.