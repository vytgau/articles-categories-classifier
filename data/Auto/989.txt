Bendrovė Las Vegase vykstančioje plataus vartojimo elektronikos parodoje CES pristatė koncepcinę transporto priemonę, kurią galima naudoti elektroninei prekybai, pavėžėjimui, teikti medicinines paslaugas ir pan. „Toyota“ naująja iniciatyva siekia pralenkti konkurentus, kurie siūlo tik vienam tikslui skirtus autonominius automobilius. „e-Palette“ automobilinė platformą – tai nedidukas elektra varomas mikroautobusiukus, kuriuo galima pristatyti prekes, teikti mažmeninės prekybos paslaugas, naudoti pavėžėjimo paslaugoms ar kitiems tikslas. „Tai lanksti platforma, kuri gali būti pritaikyta pačioms įvairiausioms paslaugoms“, – skelbia „Toyota“. Anot kompanijos prezidento Akio Toyoda, norima, kad jo vadovaujama kompanija iš automobilių gamintojos virstų „mobilumo“ kompanija. Skelbiama, kad šio projekto, kurį numatoma pradėti įgyvendinti „trečiojo dešimtmečio pradžioje“, partneriais bus ir „Amazon“, „Uber“, „Pizza Hut“, „Didi“. Prisidėti ketina ir konkurentė „Mazda“.