Bolivija – pati skurdžiausia Pietų Amerikos šalis, garsi savo giliu istoriniu palikimu, druskų ežerais, 2017-ųjų Dakaro ralį pasitiko kontroversiškai. Vos keletą mėnesių prieš varžybų startą šalį kankino sausra, todėl vanduo tapo itin jautri tema, o 317 lenktynininkų ir jų technika, reikalaujanti nepriekaištingos priežiūros, tapo galvos skausmu organizatoriams. „Per brifingą mechanikams ir mums buvo akcentuotas atsakingas vandens vartojimas, kai persikelsime į Boliviją. Visi dalyviai stengiasi sumažinti vandens kiekį, reikalingą nepriekaištingam technikos veikimui, – atsakingą požiūrį į ekologiją palaiko „CRAFT Bearings“ pilotas A. Juknevičius. – Net plovimo stotelėse, kurias Dakare įrengė viso ralio ir mūsų komandos partneris „Kärcher“, visas panaudotas vanduo bus surenkamas ir perdirbamas. Šalis turi įspūdingą gamtą ir istorija, todėl visi nori ją išsaugoti.“ Ketvirtadienį lenktynininkai persikėlė į Boliviją finišuodami ketvirtame etape. Jame A. Juknevičiaus ir D. Vaičiulio ekipažas užėmė 29-ą vietą. „CRAFT Bearings“ komanda kviečia susipažinti su šia įvairiapuse šalimi ir 4 Dakaro ralio etapo įspūdžiais vaizdo reportaže. 