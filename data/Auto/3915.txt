Pranešime taip pat teigiama, kad PSA vadovas Carlosas Tavaresas pokyčių „Opel“ vadovybėje neplanuoja, o po sandorio kompanijos vadovu toliau turėtų likti Karlas-Thomasas Neumannas. „General Motors“ ir PSA antradienį pranešė, kad tariasi dėl sandorio, pagal kurį GM prancūzams parduotų didžiąją dalį savo verslo Europoje. Pagal planuojamą susitarimą, į PSA rankas pereitų „Opel“ ir „Vauxhall“ prekės ženklai. Toks sandoris neabejotinai supurtytų automobilių rinką, o PSA taptų antra didžiausia automobilių gamintoja Europoje po „Volkswagen“.