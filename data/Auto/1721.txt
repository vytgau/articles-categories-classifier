„Tai apie 400 asmenų. Nežinome, kokių aukštumų visą tai pasiekė“, – teigė buvęs darbuotojas, dirbęs surinkimo linijoje ir nepageidavęs atskleisti savo tapatybės, rašo autoblog.com. Nors „Tesla“ atstovai teigia, kad atleidimų priežastis – darbų atlikimo rezultatai, šaltinis „Reuter“ teigė buvęs atleistas, nors niekada nėra gavęs jokių prastų įvertinimų. Kaip anksčiau šį mėnesį teigė Kalifornijoje veiklą vykdančios įmonės atstovai, dėl su gamyba susijusių problemų „Tesla“ atsisakė planų didinti naujojo „Model 3“ automobilio gamybos apimtis. Per trečiąjį šių metų ketvirtį „Tesla“ pardavė 220 „Model 3“ sedanų ir pagamino dar 260. Liepos mėn. pradėta „Model 3“ automobilių gamyba, o šios transporto priemonės kaina prasideda nuo 35 tūkst. JAV dolerių (29 636 eurų), bet gali būti dar mažesnė dėl JAV taikomų mokestinių kreditų. Pradinė šio modelio kaina du kartus mažesnė nei „Model S“ automobilio kaina.