Išrinktasis JAV prezidentas grasina įvesti „sienos“ mokestį bendrovėms, kurios Meksikoje gamina automobilius, skirtus JAV rinkai. BMW planuoja išleisti milijardą JAV dolerių gamyklai Meksikoje, o tuo tarpu kitos bendrovės arba investuoja JAV, arba grąžina produkciją atgal į Jungtines Valstijas. Praėjusią savaitę D. Trumpas kritikavo „General Motors“ bendrovę dėl to, kad ši Meksikoje gamina automobilius, skirtus JAV rinkai. „General Motors“ be jokių mokesčių siunčia Meksikoje pagamintus „Chevrolet Cruze“ modelius JAV pardavėjams. Arba gaminkite JAV, arba mokėkite didelį sienos mokestį!“ – savo „Twitter“ paskyroje rašė D. Trumpas. Išrinktasis JAV prezidentas taip pat sienos mokesčiu grasino ir „Toyota“, jei ši neatsisakys planų statyti gamyklą Meksikoje. Tuo tarpu „Ford“ praėjusią savaitę atšaukė planus statyti 1,6 milijardo JAV dolerių vertės gamyklą Meksikoje ir vietoj to nusprendė išplėsti savo veiklą Mičigano valstijoje.