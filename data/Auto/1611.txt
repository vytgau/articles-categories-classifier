Trečiąjį šių metų ketvirtį, lyginant su tuo pačiu praėjusių metų laikotarpiu, įmonės grynasis pelnas išaugo nuo 1,3 mlrd. iki 2,5 mlrd. kronų (298 mln. JAV dolerių). Automobilių gamintojos pajamos lyginamuoju laikotarpiu išaugo 18 proc. iki 48,88 mlrd. Švedijos kronų. Bendri automobilių pardavimai per liepos-rugsėjo mėnesius, palyginti su 2016 m. atitinkamu laikotarpiu, padidėjo beveik 11 proc. iki 135 tūkst. 831 automobilio. Populiariausias modelis buvo „XC90“, šio modelio minėtu laikotarpiu parduota daugiau nei 49 tūkst. vienetų. Pardavimai Kinijoje, didžiausioje įmonės rinkoje, trečiąjį ketvirtį išaugo 34 proc. iki 34 tūkst. 400 automobilių. Europoje automobilių pardavimai pagerėjo daugelyje rinkų, išskyrus Jungtinę Karalystę (JK), kur pardavimai nežymiai smuktelėjo. Švedijos rinka augo sparčiausiai visame regione, ketvirtiniai pardavimai šoktelėjo beveik 19 proc. iki beveik 15 tūkst. 400 automobilių. Pardavimai Jungtinėse Valstijose, antrojoje didžiausioje gamintojos rinkoje, pakilo daugiau nei 4 proc. iki maždaug 22 tūkst. 800 automobilių.