Anot vaizdo siužetu pasidalijusio šaltinio, Kazanės tarptautiniame oro uoste buvęs specialiųjų tarnybų darbuotojas, kaip įtariama, apsvaigęs nuo narkotinių medžiagų ir alkoholio sėdo prie automobilio „Lada“ vairo ir nusprendė apvažiuoti didelį pastatą trumpiausiu keliu – tiesiai per terminalą. Kaip pastabiai pažymi komentuotojai, oro uosto antiteroristinės apsaugos lygis tiesiog žavi... Beprotis prie vairo buvo sulaikytas tik pakilimo tako prieigose. Pranešama, kad terminalas atrodo nusiaubtas, o oro uostui buvo padaryta nuostolių už maždaug 6 mln. rublių (apie 94 tūkst. eurų). Anot KNZLIVE, 40-metis sulaikytasis yra buvęs Tatarstano Vidaus reikalų ministerijos pareigūnas. Šiuo metu jis vadovauja privačiai saugos tarnybai.