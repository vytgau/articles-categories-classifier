Naujausiame „AutoRAI“ pranešime teigiama, kad su šia japonų automobilių gamintoja susiję šaltiniai patvirtino, kad senajam kontinentui skirtų GS modelio automobilių nebebus gaminama jau nuo ateinančio mėnesio, rašo „Autoevolution“. Kokia gi tokio sprendimo priežastis? Na, akivaizdu, kad esminis motyvas – per maža paklausa. „Lexus“ rezultatai JAV puikūs: šioje šalyje itin gerai įsitvirtinusio prabangaus RX krosoverio pardavimai tikrai džiugina. Ne ką pastarojo populiarumui tenusileidžia ir ES modelis. Deja, šiai automobilių gamintojai didinti populiarumą rinkoje, kurioje dominuoja BMW, „Mercedes“ ir „Audi“, nebuvo ir nėra lengva. Išmėginti visi įmanomi būdai GS modelio automobilių sėkmei Europoje pasiekti, įskaitant ir įžūlesnį stilistinį sprendimą. Deja, dabar jau liks tik ilgėtis šio per didelio triukšmo nekeliančio hibridinio modelio ir subtilaus jo žavesio. Dar kurį laiką nepavyks pamiršti daugybės gerų dalykų, siejamų su šiuo nuoširdumu alsuojančiu, prieinamos kainos ir įspūdingo grožio 5 litrų variklio GS F modeliu. Deja, rinkai akivaizdžiai reikia kitokių dalykų. 2017 m. kovo mėn. pranešta apie ketinimus GS modelį net tik Europoje, bet ir visur kitur pašalinti iš „Lexus“ gaminamo asortimento. Vietoje jo ketinama pristatyti padidintą prabangiau atrodantį naujosios kartos ES modelį. Tikėtina, kad „Lexus“ reikia pinigų augančiam krosoverių asortimentui finansuoti, juk pasirodžius UX modeliui jų dabar yra net trys. Šių metų pradžioje miesto visureigis taip pat įvardintas kaip kompanijos prioritetinis tikslas. Vis tik kažin, ar GS visiškai išnyks iš Europos rinkos, nes rusai nesilaiko tų pačių reikalavimų, kaip Vakarų Europa, dėl taršos.