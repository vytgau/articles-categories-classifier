Parodoje Šanchajuje praėjusią savaitę „Volkswagen“ pristatė savo autonomiško koncepcinio automobilio realią versiją. Kaip ir anksčiau buvo parodyta, vairuotojo vieta visiškai panaikinta, o automobilyje įdiegta automatika suteikia penkto lygio (visišką) autonominį vairavimą, rašo autoblog.com. „Volkswagen Group“ nori, kad „Sedric“ autonominis vairavimas būtų toks paprastas, kad keleiviams tereiktų paspausti mygtuką. Automobilių gamintojas neseniai paskelbė apie partnerystę su išmaniųjų laikrodžių gamintoju „Mobvoi“, sukursiančiu dirbtinio intelekto skaitmeninę pagalbos sąsają, kuri bus įdiegta „Sedric“, o ateityje ir kituose „Volkswagen“ autonomiškuose automobiliuose. Nors šis automobilis yra tik koncepcija – kažin kam ant priekinio stiklo užpakalinės pusės įtaisyti orą valantys augalai – tai yra realus mūsų ateities, kai įsėsime į automobilį, nustatysime kelionės tikslą ir leisimės vežami, pirmtakas. 