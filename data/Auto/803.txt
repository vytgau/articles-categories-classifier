Pirmieji naujos kartos „Golf“ automobiliai bus pradėti rinkti po 75 savaičių Volfsburge – 2019 m. birželį. Šio prekės ženklo bestseleris bus pardavinėjamas 108 šalių rinkose. Kompaktinių automobilių skyriaus vadovo Karlheinzo Hello teigimu, „naujasis „Volkswagen Golf“ taps kompanijai vedliu į automobilių, susietų su internetu ir su autonominėmis vairavimo sistemomis, erą“. Automobilis bus nuolat matomas internete, o jo skaitmeninis prietaisų skydelis ir elektroniniai pagalbininkai taps etalonais, rašo motor.ru. Praėjusiais metais „Volkswagen“ modernizavo septintosios kartos „Golf“ modelį.