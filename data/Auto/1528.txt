Didžiausias šalies automobilių gamintojas teigė, kad grynasis kompanijos pelnas per šešis mėnesius iki rugsėjo paaugo 13,2 proc., iki 1,07 trln. jenų (9,4 mlrd. dolerių). Tuo tarpu pardavimai kilo 8,6 proc. bei siekė 14,2 trln. jenų. Populiariuosius hibridinius automobilius „Prius“ gaminanti „Toyota“ teigia besitikinti, kad 2018 m. kovą pasibaigsiančių fiskalinių metų metu kompanijos pelnas sieks 1,95 trln. jenų. Japonijos įmonių eksportui didžiąja dalimi padeda šiemet susilpnėjusi jena. Antradienį Japonijos valiuta dolerio atžvilgiu kainavo 113,86 jenos už dolerį. Praėjusiais metais „Toyota“ pirmą kartą per pastaruosius penkerius metus patyrė pelno kritimą, kuris, kompanijos teigimu, įvyko dėl įvairių iniciatyvų Jungtinių Valstijų rinkoje.