Jos duomenimis, šiemet Baltarusijos pareigūnai į savo šalį vien per tarptautinį Šalčininkų kontrolės punktą neįsileido 49 Lietuvoje registruotų automobilių, kurių vairuotojai pateikė pačių atsispausdintus civilinės atsakomybės privalomojo draudimo sutarčių liudijimus ar žaliąsias korteles. Daug tokių atvejų taip buvo vairuotojams vykstant per tarptautinius Medininkų, Lavoriškių ir Raigardo punktus. Lietuvoje įprasta, kad, pavyzdžiui, draudžiant transporto priemonę internetu, jos savininkas pats išsispausdina elektroniniu paštu gautus draudimo dokumentus ir juos gali pateikti kontrolės metu. Tačiau Baltarusijos pasieniečiams būtina pateikti tokių dokumentų originalus, antraip vairuotojai į šalį neįleidžiami.