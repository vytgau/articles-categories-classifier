Kaip rašoma pranešime žiniasklaidai, naujausioje populiaraus „Marvel“ veiksmo filmo dalyje „Žmogus-voras: grįžimas namo“ Tomo Hollando vaidinamas Peteris Parkeris yra vežamas naujuoju „Audi A8 L“, kurį vairuoja Jono Favreau personažas Haroldas „Happy“ Hoganas. Filmo žiūrovai galės įvertinti, kaip veikia naujausios automobilio technologijos, pavyzdžiui, tokios kaip autonominis važiavimas spūstyje: nors filme vairuotojas nelaiko rankų ant vairo, automobilis ir toliau vairuoja pats – tai įmanoma ir realiame gyvenime, kai „Audi A8“ aktyvuojama važiavimo spūstyje funkcija. Naujausioje filmo „Žmogus-voras“ dalyje be debiutuojančio „Audi A8“ išvysime ir du kitus „Audi“ modelius – kaip visada Tony Starkas (akt. Robertas Downey Jr.) bus ištikimas „Audi R8 V10 Spyder“ modeliui, o pagrindinis herojus Peteris Parkeris vairuos „Audi TTS Roadster“. Naujojo „Audi A8“ pasaulinė premjera įvyks „Audi Summit“ (www.summit.audi) pristatymo metu Barselonoje, Ispanijoje, liepos 11 dieną, o filmas „Žmogus-voras: grįžimas namo“ su naujuoju „Audi A8“ pasaulio kino teatruose bus pradėtas rodyti liepos mėnesį.