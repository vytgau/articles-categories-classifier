Antradienį, sausio 2 dieną, kai Airiją užgriuvo audra „Eleanor“, Golvėjaus gyventojai stengėsi gyventi įprastu ritmu. Antradienio vakarą buvo matyti, kaip vienas automobilis Golvėjaus Solthilio rajone važiuoja per bangas, o vienas „Deliveroo“ darbuotojas, pasiryžęs pristatyti siuntinį, mina dviratį per potvynio vandenis. Ketvirtajam pagal dydį Airijos miestui Golvėjui audra smogė itin stipriai. Antradienį pakilęs vandens lygis privertė uždaryti kelius ir sukėlė sumaištį tarp parduotuvių savininkų. Airijos elektros tiekimo taryba (ESB) nurodė, kad antradienį vienu momentu be elektros buvo likę 150 tūkst. namų ūkių ir įmonių.