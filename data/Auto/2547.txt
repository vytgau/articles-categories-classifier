Automobilis „Jaguar E-PACE“ pateko į rekordų knygą, atlikęs įspūdingą triuką Londono „ExCel“ centre. Automobiliu buvo atliktas 15,3 metro šuolis apsiverčiant. Šis triukas žinomas iš filmo apie Džeimsą Bondą „Žmogus su auksiniu pistoletu“, sako triuką atlikęs vairuotojas Teris Grantas, kuris šuolio metu patyrė daugiau nei 5-is laisvojo kritimo pagreičius. Automobilio triukas buvo parodytas pristatant „Jaguaro“ modelį „E-PACE“ – naujausią kompaktišką „Jaguar“ visureigį.