Į Lietuvą demonstracijai atvežtas vienos turtingiausių komplektacijų „Range Rover Sport“, o po variklio gaubtu įmontuotas 3 l darbinio tūrio, 254 AG dyzelinis variklis. Šio visureigio pirkėjai galės rinktis „Ingenium“ V6 ir V8 benzininius arba dyzelinius variklius bei greičiausią kada nors pagamintą „Range Rover Sport SVR“ versiją su 5 litrų darbinio tūrio 575 AG varikliu, 100 km/val. greitį pasiekiančiu vos per 4,5 sekundės. „Range Rover Sport“ kiek žemesnis ir sportiškesnis už savo pirmtakus. „Land Rover“ būdingoms kiek kampuotoms išorės linijoms sportiškumo suteikia atnaujintas išorės dizainas, aptakūs LED žibintai, galinis buferis su integruotais išmetamųjų vamzdžių antgaliais. Viena iš „Range Rover Sport“ atsivežtų naujienų – priekiniai LED žibintai, pagrįsti pikselinio lazerio technologija. Ši technologija apsaugo iš priekio atvažiuojančių vairuotojų regos lauką ir jų neakina. Dar viena naujovė – gestais atidaromas panoraminis stogas bei galinių keleivių, ypač – vaikų saugumui skirta „Blind Spot“ technologija, neleidžianti atidaryti galinių durų, jei už automobilio yra kliūtis. Didžiausi „Range Rover Sport“ atnaujinimai slypi salone. Automobilyje integruota informacinė ir pramoginė sistema „Touch Pro Duo“, kurią sudaro du 10 colių liečiamieji ekranai, integruoti centrinėje konsolėje – tokią pat sistemą galima rasti modelyje „Velar“. „Range Rover Sport“ salono bei išorės apdailą galima derinti ir individualiai.  Naujasjame „Range Rover Sport“ įmontuota net 17 skirtingų energijos tiekimo taškų, tarp kurių ir namuose įprastos elektros jungtys, USB, HDMI bei 12 voltų lizdai. Ryšį automobilyje užtikrina 4G Wi-Fi zona, o 24 kryptimis reguliuojamos, platesnės bei gilesnės priekinės sėdynės turi šildomas atramas. Be to, papildomai galima užsakyti masažines sėdynes, siūlančias net 25 specialias masažo programas. Pranešime teigiama, kad vienas labiausiai imponuojančių naujųjų „Range Rover Sport“ elementų – adaptyviosios dinamikos sistema „Adaptive Dynamics“. Reguliuodama amortizatorių standumą ši sistema fiksuoja automobilio judesius iki 500 kartų per sekundę, o reaguodama į vairuotojo priimamus sprendimus ir kelio sąlygas, užtikrina patogų ir stabilų važiavimą. Atnaujintos „Range Rover Sport“ serijos akcentas – įkraunamas „Plug-in“ tipo hibridinis „Range Rover Sport P400e“ – į Lietuvą atvyks kiek vėliau, šį pavasarį. „Range Rover Sport“ kaina Lietuvoje prasideda nuo 70 tūkst. 800 eurų.