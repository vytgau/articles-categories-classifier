„Degalinėje iš esmės atnaujinta degalų sistemos infrastruktūra, talpos, vamzdynai, degalų išpylimo kolonėlės. Investavome į naujausią įrangą, savitarnos mokėjimo terminalus. Per pastaruosius metus čia veikė laikinoji prekybos zona, tačiau modernus degalinės pastatas mums leis išplėsti savo asortimentą, pasiūlant įprastines prekes ir paslaugas, o mūsų klientams – pasinaudoti visais šiuolaikiškos degalinės privalumais“, – sako „Circle K Lietuva“ generalinis direktorius Skirmantas Mačiukas. Jonavoje veikianti „Circle K“ degalinė yra viena iš trijų kol kas didžiausio formato degalinių visame tinkle. Tokios pačios koncepcijos „Circle K“ degalinės veikia šalia Garliavos bei Mažeikiuose. Degalinė Jonavoje išsiskiria didele karšto maisto zona, kur įrengta 20 sėdimų vietų. Degalinėje rytais bus galima įsigyti šviežios košės, o per pietus – sriubos, taip pat įvairių užkandžių, kepinių, gėrimų, glotnučių bei kavos. „Circle K“ degalinės Jonavoje poreikį aiškiai diktavo verslo klientai. Be to, ji yra netoli magistralinio kelio, jungiančio Kauną ir Daugpilį, todėl tikimės, kad šia transporto arterija vykstantys vairuotojai įvertins atsiradusią galimybę įsigyti pamėgtų aukštos kokybės degalų miles, maisto, kavos ir kitų prekių, nuplauti automobilį modernioje automatinėje plovykloje“, – sako „Circle K Lietuva“ generalinis direktorius Skirmantas Mačiukas. Degalinėje taip pat veikia nemokamas bevielis internetas. „Circle K Lietuva“ degalinę, esančią Jonavos mieste, pernai įsigijo iš įmonės „Žibalas“. Sandorio vertė neskelbiama. Be Lietuvos „Circle K“ degalinių tinklas veikia dar aštuoniose Europos šalyse: Norvegijoje, Švedijoje, Danijoje, Estijoje, Latvijoje, Lenkijoje, Airijoje ir Rusijoje. „Circle K“ degalinių tinklą Lietuvoje sudaro 73 visapusio aptarnavimo degalinės ir 12 automatinių