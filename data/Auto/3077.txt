„Džiaugiamės galėdami Kaunui ir visai Lietuvai pristatyti šią iniciatyvą, gimusią iš ilgamečio darbo, patirties rinkoje ir natūraliai subrendusio noro plėstis. Jau daugiau kaip 20 metų „Autofortas“ yra vienas iš didžiausių automobilių serviso paslaugas teikiančių centrų Lietuvoje. Tai – jau antrasis „Autofortas motors“ automobilių salonas Kaune“, – kalbėjo „Autofortas motors“ direktorius Andrius Čiuprinskas. Nors konkurencija naujų automobilių rinkoje didelė, tačiau Lietuvoje jau kurį laiką pastebima tendencija, kad lietuviai kur kas dažniau renkasi įsigyti naują, o ne naudotą pransporto priemonę. O ir naujienų automobilių gamintojai pateikia apsčiai. Šiemet „Hyundai“ pristatė savo išskirtinį modelį i30, „Suzuki“ – manevringąjį „Swift“, „Isuzu“ – „Dmax“, o „Ssangyong“ – išraiškingąjį „Tivoli“. „Dabar laukiame atvykstančio „Ssangyong“ modelio „Rexton“, – pristatė naujojo autocentro atstovai.  „Vis dažniau pirkėjai ieško kompleksinių sprendimų, leidžiančių ne tik sutaupyti pinigų, bet ir laiko. Esame viską apgalvoję, turime aiškią veiklos strategiją bei plėtros planą. Šiandien galime drąsiai tvirtinti, kad automobilių priežiūros paslaugas savo klientams teiksime kur kas lanksčiau nei pavyktų jas gauti kitur“, – dėstė A. Čiuprinskas. Naujojo automobilių centro valdytojai stengiasi plėtoti socialiai atsakingą verslą, todėl pradėtas bendradarbiavimas su Rimanto Kaukėno fondu, remiančiu vėžiu sergančius vaikus. „Skirsime pinigų nuo kiekvieno parduoto automobilio“, – pristatė A. Čiuprinskas. „Autofortas Motors“ atidarymo renginį vedė radistai Jonas Nainys ir Rolandas Mackevičius. Garsus Lietuvos lenktynininkas Deividas Jocius pristatė Nemuno žiedo trasos įveikimo rekordą su vieno litro mažalitražiu atutomobiliu. Dalyvius specialiu desertu vaišino „Virtuvės mitų griovėjų“ komanda.