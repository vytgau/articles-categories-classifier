Prieš 10 metų Ukmergės g. pirmą kartą atidarytas „Lexus Vilnius“ salonas atnaujintas pritaikant naujausią gamintojo programą. Joje – dar didesnis dėmesys skiriamas klientų patogumui ir svetingumo jausmui, rašoma pranešime žiniasklaidai.. Šis tikslas pasiektas panaudojus modernius interjero bei skaitmenizacijos sprendimus. Salone, kurio plotas siekia beveik 630 kv. metrų, nuo šiol bus dar daugiau erdvių, kuriose klientai galės maloniai leisti laiką, dirbti ar net susiorganizuoti verslo susitikimą, kol bus tvarkomas automobilis. Kaip sako oficialaus „Lexus“ atstovo Lietuvoje „Mototoja“ direktorius Edmundas Povilauskas, salono lankytojai pajus dar aukštesnę kokybę ne tik „Lexus“ automobilių technologijose, bet ir aptarnavime. „Visos permainos atnaujintame salone orientuotos į kliento patogumą. Jie bus sutinkami čia itin svetingai, pagal visas omotenashi tradicijas, kurios leidžia pasijusti lyg namuose. Pasirūpinome netgi specialiu apšvietimu skirtingose salono erdvėse. Tai padės kurti teigiamas emocijas, jaukumą, o tuo pačiu ir nuostabą“, – teigia jis. Atnaujintos „Lexus“ salono koncepcijos svarbiausia dedamoji – skaitmenizacija. Visose erdvėse sumontuoti modernūs ekranai, kuriuose demonstruojami naujausių modelių pristatomieji filmukai, ateities automobilių koncepcijos, pateikiami sezoniniai pasiūlymai ir kita aktuali informacija.  Vadovo teigimu, specialiais efektais pasižymės net ir automobilio perdavimas klientui. Būdamas automobilio perdavimo erdvėje iš pradžių klientas nematys savo perkamo automobilio, šis tuo metu stovės neapšviestoje erdvėje, matomoje iš perdavimo vietos. Tik klientui suteikus visą informaciją apie jo įsigytą automobilį ir pasirašius dokumentus, įsijungs apšvietimas gretimoje erdvėje, kurioje klientas pamatys savo ką tik įsigytą ir išvykimui paruoštą „Lexus“. Atidarymo metu, balandžio 5-7 d., salone bus eksponuojamos dvi „Lexus“ žvaigždės: gamintojo flagmanas, ketvirtosios kartos limuzino tipo sedanas „Lexus LS“ bei vienas naujausių modelių – išskirtinio dizaino prabangus kupė „Lexus LC“. Visas tris atidarymo dienas vyks šių modelių bandomieji važiavimai. Klientai taip pat turės galimybę išskirtinėmis sąlygomis įsigyti ir kitus gamintojo modelius: „CT“, „NX“, „RX“ bei „GS“. UAB „Mototoja“ yra oficialus „Lexus“ ir „Toyota“ atstovas Lietuvoje. Įmonė teikia visas automobilių pardavimo ir techninio aptarnavimo paslaugas, joje dirba 80 profesionalų komanda.