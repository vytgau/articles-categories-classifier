Kitiems elektromobiliams, kuriems valstybės įmonė „Regitra“ nėra išdavusi specialių numerių, kaip ir iki šiol, galios 40 eurų metinio stovėjimo rinkliava - taryba nepritarė, kad mokestis būtų sumažintas iki 4,3 euro. Elektromobiliams Vilniuje suteikiama privilegija važiuoti specialia eismo juosta, taip pat skirta autobusams ir automobiliams, kuriais vyksta bent keturi asmenys. Nauji registracijos numeriai elektromobiliams su raidėmis „EV“ išduodami nuo praėjusių metų liepos, įsigaliojus Susisiekimo ministerijos elektromobiliams nustatytų taisyklių pakeitimams. Vilniuje veikia trys viešos elektromobilių įkrovimo stotelės – Lelevelio gatvėje 6 ir du elektromobilius vienu metu kraunančios stotelės požeminėse Gedimino prospekto ir Tilto gatvių automobilių stovėjimo aikštelėse. Žadama, kad rudenį Vilniuje bus įrengtos dar mažiausiai 5 greito įkrovimo stotelės, kuriose elektromobilį nemokamai įkrauti bus galima per 25 minutes. Šių metų sausio duomenis, Vilniaus miesto gatvėmis važinėjo 232 elektromobiliai.