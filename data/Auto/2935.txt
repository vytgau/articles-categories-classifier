„Analizuodami vairuotojų daromus pažeidimus, pastebime, kad vairuotojai dažniausiai neatkreipia dėmesio į įspėjamuosius kelio ženklus, nurodančius pagrindinio kelio sankirtą su šalutiniu keliu, šalutinio kelio sankirtą su pagrindiniu keliu. Raginame vairuotojus kelyje būti atidesniais“, – teigia Kauno apskr. VPK Kelių policijos valdybos Kelių patrulių kuopos vadas Ramūnas Kemzūra. Gegužės 30 d. apie 8.00 val. Kauno r., kelyje Rokai-Girininkai-Purvininkai 8 km, vyras (gim. 1968 m.) važiuodamas automobiliu „Toyota Avensis“ išvažiavo į priešpriešinę eismo juostą ir lenkė kitą transporto priemonę, taip pažeisdamas draudžiamojo kelio ženklo „Lenkti draudžiama“ reikalavimus. Gegužės 30 d. apie 10.35 val. Kauno r., kelyje Vilijampolė-Žeimiai-Šėta 11 km, vyras (gim. 1974 m.) vairuodamas automobilį „Opel Astra“ lenkė kitą transporto priemonę sankryžoje, pažymėtoje kelio ženklu „Pagrindinį kelią“. Gegužės 30 d. apie 15.25 val. Kaune, netoliese Kauno hidroelektrinės, vyras (gim. 1966 m.) automobiliu „Ford Transit“ važiavo 125 km/val. greičiu, kuomet maksimalus leistinas greitis šiame kelyje yra 70 km/val. Ir toliau aktyviai policines priemones vykdantys pareigūnai primena, kad už kitų transporto priemonių lenkimą, kur tai daryti draudžiama, pagal Lietuvos Respublikos administracinių nusižengimų kodekso 420 str. 1 d. numatoma bauda nuo 170 iki 230 eurų bei teisės vairuoti transporto priemonės atėmimas nuo 3 iki 6 mėnesių.