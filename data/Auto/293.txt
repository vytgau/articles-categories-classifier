Siekiant išsiaiškinti, kokius reikalavimus verslininkai kelia siuntų pristatymui reikalingiems automobiliams, „Volkswagen“ komercinis transportas atliko tyrimą, kurio metu paaiškėjo, kad šioje srityje vyrauja įdomi įvairovė. Ant dviejų ar trijų ratų Tyrimo metu paaiškėjo, kad Olandijoje ir Danijoje itin populiarus nedidelių pakuočių pristatymas dviračiu. Šio būdo populiarumas auga ir kitose šalyse. Pavyzdžiui, Vokietijoje vis dažniau naudojami elektra varomi krovininiai triračiai. Juos nesunkiai galima pastebėti daugelio Prancūzijos miestų gatvėse. Kasmet taip pristatoma apie milijoną siuntų. Tuo metu Austrijoje dviračiai naudojami ir vaistinių prekių, ir ledų pristatymui. Siuntiniai atplaukia barža Svečiuojantis Venecijoje nereiktų nustebti, jeigu siunta bus pristatyta barža. Šiame mieste tokia paslauga yra yra labai populiari, o šiuo būdu savo klientus aptarnauja ir tokios visame pasaulyje puikiai žinomos kompanijos kaip DHL ir UPS. Tam, kad baržos galėtų pristatyti maistą ir gėrimus, daugelyje jų yra įrengti šaldytuvai. Panašias paslaugas teikia ir paštas, o daugelis Venecijos viešbučių svečių bagažą taip pat gabena vandeniu. Atneša asilas arba mulas Graikijos Hidros salos uostą kroviniai pasiekia visiškai įprastu būdu: konteineriuose, supakuoti pagal krovinių specifikacijas. Tačiau nuo uosto iki galutinio taško juos dažniausiai gabena asilai. Priežastis ta, kad šioje uolėtoje, 48 kv. metrų saloje uždrausta važinėti automobiliais ar kitomis transporto priemonėmis. JAV, netoli Didžiojo Kanjono, taip pat yra vieta, kur net ir dabar pašto siuntas pristato asilai arba mulai. Tai paskutinis mulų paštas, tebeveikiantis JAV. Kiekvieną dieną šie ištvermingi gyvūnai nueina po 26 km. Turtingiesiems – pristatymas sraigtasparniu Naujojoje Zelandijoje yra žmonių, kurie nusprendžia apsigyventi gražiuose rojaus kampeliuose, esančiuose toli nuo gausiau apgyvendintų šalies vietų. Šios tolimos ir izoliuotos vietos kartais gali būti pasiekiamos tik sraigtasparniu. Atokiai nuo viso likusio pasaulio gyvenantys žmonės paprastai gali sau leisti labai daug, todėl pristatymo sraigtasparniu paslaugas teikiančios įmonės jiems siūlo galimybę užsisakyti praktiškai bet ką. Tiesa, vertėtų žinoti, kad, pavyzdžiui, šampano atgabenimas gali kainuoti mažiausiai 7 kartus daugiau nei pats gėrimas.