Jungtinės Karalystės ministrė pirmininkė Theresa May Europos Sąjungos (ES) prašė kai kuriems sektoriams leisti toliau vykdyti prekybą su Europa be jokių barjerų, bet ES kategoriškai atmetė bet kokius panašius siūlymus, teigdama, kad po „Brexit“ britai nebevykdys jokių ES nario įsipareigojimų, dėl to šaliai neturėtų būti suteikta visiškai laisva prieiga prie ES rinkos. Europos automobilių gamintojų asociacija (EAGA) perspėja, kad dėl esamos situacijos britų automobilių asociacijai gali grėsti rimti sunkumai. „Asociacija ragina derybininkus nedelsiant atkreipti dėmesį į atskirus sektorius kamuojančias problemas, tam, kad būtų išvengta labai liūdnų pasekmių visai automobilių tiekimo grandinei“, - teigė 15-ai didžiausių Europos automobilių ir sunkvežimių gamintojų atstovaujanti EAGA. Jungtinėje Karalystėje iš viso yra apie 30 gamyklų, kurios gamina tiek automobilius, tiek variklius. Iš viso sektorius, EAGA duomenimis, šalyje samdo apie 814 tūkst. žmonių. Asociacija taip pat perspėjo, kad bet koks „Brexit“ scenarijus, dėl kurio automobilių prekyboje tarp ES ir Jungtinės Karalystės būtų pritaikyti tarifai, būtų „itin didelė našta“ tiek gamintojams, tiek vartotojams.