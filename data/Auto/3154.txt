CX-5 šiuo metu yra perkamiausias „Mazda“ modelis Europoje. Automobiliai yra parduodami daugiau nei 120 šalių ir sudaro maždaug ketvirtadalį „Mazda“ pardavimo. Vadovaujantis KODO (judėjimo sielos) filosofija, dizainerių komandai pavyko tvirtame visureigio kūne sujungti griežtas, dinamiškas linijas ir tuo pat metu išvengti aštrių kampų ir drąsių linkių triukšmo, būdingo šiuolaikiniams automobiliams. Specialiai šiam modeliui sukurta išskirtinė raudono krištolo („Soul Red Crystal“) spalva suteikia daugiau gaivumo bei spindinčio sodraus gylio.  Atvykdamas į Lietuvą CX-5 atsiveš visą pluoštą SKYACTIV technologijų, įskaitant du benzininius variklius – 2 litrų ir kiek didesnį 2,5 l darbinio tūrio SKYACTIV-G – bei švarią 2,2 l darbinio tūrio dyzelinę jėgainę SKYACTIV-D. CX-5 turės įdiegtą naujausią „G-Vectoring Control“ (GVC) sistemą, kuri manevruojant padeda daugiau svorio perkelti varantiesiems ratams ir kuria taip vadinamą „Jinba-Ittai“ (raitelis ir arklys kaip vienas kūnas) pojūtį. Automobilis vienas pirmųjų savo klasėje turės „head-up“ ekraną ant priekinio stiklo bei bagažinės duris su nuotoliniu valdymu.