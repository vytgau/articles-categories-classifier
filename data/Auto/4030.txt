Teigiama, kad palyginti su paprasta versija „Kodiaq Scout“ bus labiau pritaikytas eksploatacijai sudėtingesnėmis eismo bei klimato sąlygomis. Automobilyje bus montuojami adaptyvūs amortizatoriai bei speciali, elektronika valdoma važiavimo bekele parinktis, o dugnas bus apsaugotas papildomomis plokštėmis, Vizualiai automobilis skirsis papildomais apdailos elementais bei specialiai šiai versijai skirtais 19 colių skersmens ratlankiais. „Kodiaq Scout“ prošvaisa sieks 19,4 cm, vairuotojas galės naudotis elektroniniais pakilimo į kalvą ir nusileidimo nuo jos pagalbininkais. Po variklio dangčiu „Scout“ versijoje bus montuojami 1.4 (150 AG) arba 2.0 (180 AG) litrų darbinio tūrio benzininiai motorai bei 2 litrų dyzelinės jėgainės (150 arba 190 AG).