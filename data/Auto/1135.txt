Viena iš būsimų visureigio pirkėjų, Kalifornijos (JAV) mieste Pasadenoje gyvenanti Ann Voyer, paklausė koncerno, ar naujasis „I-Pace“ sugebės įveikti jos mylimą maršrutą. Atsakydami į šį klausimą, „Jaguar“ inžinieriai pasikvietė Ann į kelionę. Kelionės tikslas – įveikti užsibrėžtą atstumą vienu „Jaguar I-Pace“ baterijos įkrovimu. Pilnai įkrauta „I-Pace“ ličio jonų baterija nesunkiai įveikė beveik 350 kilometrų.  „Įvairiuose keliuose visame pasaulyje įveikęs beveik 3 milijonus kilometrų „I-Pace“ įrodė, kad vienu įkrovimu gali įveikti ilgus atstumus ir yra pasiruošęs gamybai. Pirmasis visiškai elektrinis „Jaguar“ automobilis bus įkraunamas itin greitai. Planuojame, kad nuo nulio iki 80 procentų akumuliatorių bus galimą įkrauti per tokį trumpą laiką, kiek vidutiniškai trunka kavos pertraukėlė“, – praešime cituojamas „Jaguar“ transporto priemonių linijos direktorius Ianas Hobanas. 