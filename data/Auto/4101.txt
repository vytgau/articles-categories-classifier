Centrinės Bolivijos dalies gyventojai trečiadienį, sausio 25 dieną, po smarkių liūčių, sukėlusių smarkių potvynių ir apgadinusių kelis namus, vadavosi iš purvo gniaužtų. Vienas pelnytai laimės kūdikiu vadintis galintis vietos gyventojas išgyveno, kai jį ir jo transporto priemonę patvinusi upė vilko kone 70 metrų. Neįvardytas vyras – autobusiuko vairuotojas, kuris į patvinusios upės spąstus pateko važiuodamas savo maršrutu. Dramatiškame vaizdo įraše, kurį parodė vietos televizija, matoma, kaip upė transporto priemonę neša tarsi kokį šapelį. Liudininkai nuskubėjo prie autobusiuko, baimindamiesi, kad vairuotojas negyvas, tačiau, laimei, jis atsipirko keliomis kraujosruvomis ir guzais.