Taip pat programėlė supažindina su visais automobilių plovyklų tipais bei išsamiai paaiškina jų skirtumus, siūlomas programas. Visiems, parsisiuntusiems programėlę, suteikiama galimybė nemokamai išbandyti naująją sostinės plovyklą. Įmonės generalinio direktoriaus Nedo Karkliaus teigimu, visi vairuotojai turi savo tiek automobilio eksploatacijos, tiek priežiūros įpročius, todėl mobilioji programėlė padės kiekvienam atrasti sau tinkamą plovyklą. „Rūpintis automobilio švara tampa įprastu dalyku – tokiu, kaip ryte nusivalyti batus. Vairuotojų patogumui, šiandien automobilių švara galima rūpintis tunelinėse, rankinėse ar savitarnos plovyklose, tačiau kartais, priklausomai nuo skirtingų poreikių, vairuotojai sprendžia, kurią iš plovyklų reikėtų pasirinkti. Todėl pristatydami pirmąją išmaniąją programėlę ir siekėme sudėlioti šią vairuotojams aktualią informaciją į lentynėles. O norintiems išvengti eilių į rankinį automobilio plovimą – suteikti seniai lauktą galimybę registruotis keliais paspaudimais telefono ekrane“, – programėlę pristato N. Karklius.  Pasak N. Karkliaus, programėlė leis vairuotojams išsamiai susipažinti ir su automatinio konvejerio principu veikiančia tuneline plovykla, kurioje vienu metu gali būti plaunami penki automobiliai. Automobilis su įjungtu varikliu ir vairuotoju juda konvejeriu, kur, priklausomai nuo pasirinktos programos, mašinos paviršių saugančiomis minkštomis šluostėmis ir šampūnais yra plaunamas automobilio kėbulas, dugnas ir ratai. Tunelinėje plovykloje taip pat yra galimybė pasinaudoti dugno dengimu antikorozine danga bei išorės vaškavimu. Skirtingai nuo kitų plovyklų, automobilio plovimo sparta nepriklauso nuo procedūrų kiekio ir trunka vos apie 5 minutes. „Praėjus mėnesiui po pirmosios mūsų tunelinės plovyklos atidarymo Kaune, joje jau buvo nuplauta daugiau nei 8 tūkst. automobilių. Tikimės, kad automobilių švara taip pat rūpi ir sostinės gyventojams. Taip pat, dėl greito ir kokybiško automobilių nuplovimo, tunelinės plovyklos turėtų pritraukti įmones, turinčias savo automobilių parkus“, – sako „Švaros brolių“ generalinis direktorius N. Karklius. Programėlę atsisiųsti ir išbandyti gali tiek „iOS“, tiek „Android“ operacinių sistemų telefonų naudotojai.