Lietuvos kelių policijos tarnyba atkreipia dėmesį, kad pirmąjį šių metų pusmetį pradėta daugiau nei 2260 ikiteisminių tyrimų dėl vairuotojų padarytų nusikalstamų veikų, t. y. transporto priemonių vairavimo apsvaigus nuo alkoholio, kai nustatytas daugiau nei 1,5 promilės girtumas. Taip pat pareigūnai daugiau dėmesio skirs chuliganiško vairavimo ir važiavimo greičio kontrolei. Visos priemonės Liepos 3–9 d.: – Pavojingo ir chuliganiško vairavimo kontrolė. – Transporto priemonių važiavimo greičio kontrolė. – Privalomų saugos priemonių (saugos diržai, vaikų vežimo automobiliuose tvarkos taisyklių laikymasis, saugos šalmai) naudojimo kontrolė. – Naudojimosi mobiliojo ryšio priemonėmis vairuojant neturint laisvų rankų įrangos kontrolė. – Įspėjamųjų signalų (posūkių, žibintų šviesos perjungimo, stabdžių šviesos ir t. t.) rodymo kontrolė. Liepos 17–23 d.: pavojingo ir chuliganiško vairavimo kontrolė. Liepos 24–30 d.: – Privalomų saugos priemonių naudojimo kontrolė. – Krovininių automobilių, autobusų ir jų vairuotojų kontrolė (inicijuota Europos kelių policijos tinklo TISPOL (European Traffic Police Network), vykdoma daugelyje Europos šalių.