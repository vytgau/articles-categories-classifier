„Arctic Energy World Rally team“ komandos pilotas atskleidė, kad praėjusių metų pagrindinės klaidos, kurios nulėmė galutinį rezultatą, buvo automobilio pasirinkimas bei palydovinio ryšio neturėjimas ralio žvalgams. Mažesnis, bet greitesnis kalnų serpantinuose „Praėjusiais metais, kiek per siaurai pasižiūrėjome į sunkiausią WRC etapą. Tikėjome, kad 12 metų mano valdomas varžybinis, keturiais ratais varomas automobilis yra geriausias variantas nežinomose ralio trasose. Visgi praktika parodė priešingai – buvome vientiteliai atvažiavę tokiu automobiliu. Konkurencijos praktiškai neturėjome – lenktyniavome patys su savimi ir neturėjome jokio rezultato. Taip pat realybėje pamatėme, kad „Mitsubishi Lancer Evo X“ yra tiesiog per didelis važiuoti kalnų serpantinais. Turėjau tiesiog per prievartą viską daryti, kad jis užsisuktų“, – sakė D. Jocius. Visgi sportininkas pripažino, kad viena ašimi varomo „Peugeot 208“ pasirinkimą nulėmė keletą faktorių. „Svarbiausia priežastis, kuri nulėmė R2 klasės automobilio pasirinkimą, buvo tai, kad nulaikyti galingesnį 4 ratais varomą automobilį ant kelio reikia turėti dvigubai daugiau jėgų. Po 3 mėnesių reabilitacijos dar tam nesu pasiruošęs. Į turėtą sportinę formą norisi grįžti palengva. Bet taip, planuose yra numatyta, kad grįšime prie dvigubai varomų ratų skaičiaus“, – teigė „Arctic Energy World Rally team“ komandos lenktynininkas. D. Jocius taip pat atskleidė, kad šių metų pasirinktas automobilis yra daug mažesnis, palyginus su praėjusių metų lenktynininiu autombiliu. Pasak jo, „Peugeot 208“ automobiliu posūkius kalnų keliais gali įveikti be rankinio stabdžio ir dinamika visiškai skirtinga nuo turėto automobilio.  „Arctic Energy World Rally team“ komandos išsinuomotas Monte Karlo raliui „Peugeot 208 R2“modelis pagamintas 2012 metais, kuriame prancūzų gamintojai tuomet už ganą protingą kainą įdiegė modernios automobilių sportui technologijos. Pastarasis ralio automobilis yra varomas 1,6 litro (190 AG) varikliu, kurio jėga ratams perduodama per penkių laipsnių sekvencinę pavarų dėžę. Radijo ryšys gali nulemti varžybų rezultatą Kita technologinė priemonė, kurią šiais metais pasirūpino D. Jociaus komanda – radijo ryšys. D. Jociaus teigimu, kiekviena gamyklinė komanda, dalyvaujanti WRC etape, turi radijo ryšį, išsiperka dažnį ir komandos lenktynininkai iki pat starto gali bendrauti su savo kelio žvalgais. „Kaip žinia, kalnuose ryšio nelabai pagausi, o prisiskambinti iš turimo telefono neįmanoma. Tokią situaciją mes turėjome praėjusiais metais. O nepasinaudoti kelio žvalgų informacija gali kainuoti labai brangiai. Praėjusiais metais neturėdami informacijos, kuriose kelio atkarpose yra pasikeitusi situacija, kur yra slidžiau, vienoje iš tokių vietų tiek mes, tiek pasaulio ralio čempionas S. Ogier nuslydome. Tad šiemet pasimokę iš praėjusių metų įsigijome palydovinius telefonus“, – sakė „Arctic Energy World Rally team“ komandos lenktynininkas. WRC pirmasis etapas Monte Karlo ralis startuoja sausio 25-28 dienomis. Per tris dienas varžybų dalyviams teks įveikti apie 400 km greičio ruožų bei beveik 2000 km bendro kilometražo.