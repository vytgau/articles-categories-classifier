Antros kartos „Nissan Leaf“ yra pirmas elektromobilis, kuriam atiteko šis apdovanojimas, nuo nominacijos atsiradimo 2016 metais. Naujasis modelis pasižymi didesniu įveikiamu nuotoliu, atnaujintu kėbulo dizainu ir naujausiomis „Nissan“ išmanaus mobilumo sistemomis – „ProPILOT Assist“, „e-Pedal“, „ProPILOT Park“, avarine stabdymo sistema ir kitomis. „Mes didžiuojamės, visiškai neišmetantis emisijų „Nissan Leaf“ pelnė pirkėjų pasitikėjimą ir nuo 2010 metų jų pardavėme virš 300 000 vienetų visame pasaulyje, taip prisidėjome prie taršos mažinimo pasaulyje“, – sakė Daniele Schillaci, „Nissan Motor Co. Ltd.“ vykdantysis viceprezidentas atsakingas už pasaulinę prekybą ir rinkodarą netaršių priemonių ir baterijų padalinyje; valdybos komiteto narys Japonijos/Azijos ir Okeanijos rinkoms. „Mums yra didelė garbė sulaukti renginio komisijos įvertinimo, kuris mus skatina toliau plėsti „Nissan“ išmanaus mobilumo viziją.“  2018 metų „Nissan Leaf“ modelis buvo vienintelis elektromobilis iš penkių pretendentų stojusių į kovą dėl titulo. Komisija vertino automobilio bendrą poveikį aplinkai, emisijas ir degalų sąnaudas. Pirmos kartos „Nissan Leaf“ yra apdovanotas „Pasaulio metų automobilis 2011“ („World Car of the Year“) titulu ir išlieka vieninteliu elektromobiliu pelniusiu šį apdovanojimą per 14 metų.