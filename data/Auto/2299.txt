„Kodėl buvo panaikintas nusukimas į kairę važiuojant Karaliaus Mindaugo prospektu nuo Žemųjų Šančių į „Žalgirio areną“? Toks netikėtumas sukelia daug nepatogumų kasdien važiuojant į darbą“, – sako skaitytojai. Kodėl nuspręsta pakeisti anksčiau galiojusį ženklinimą minėtoje vietoje, pasiteiravome Transporto ir eismo organizavimo skyriaus vedėjo Pauliaus Kero. „Kairysis posūkis buvo uždraustas „Žalgirio“ arenos valdytojo prašymu, pritarus eismo saugumo komisijai“, – komentavo jis. Pasak P. Kero, posūkis į kairę pusę mažina pralaidumą Karaliaus Mindaugo prospektu.