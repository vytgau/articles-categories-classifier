Teismo posėdyje San Francisko teismo rūmuose Ch. Breyeris nustatė galutinį terminą – gruodžio 1 d., – kai reikės pateikti derybų ataskaitą, ir pridūrė, kad į galimą susitarimą žvelgia „labai optimistiškai“. Anksčiau VW jau buvo sutikusi išleisti iki 16,5 mlrd. JAV dolerių, įskaitant 10,3 mlrd. JAV dolerių supirkti 475 tūkst. automobilių su aplinką teršiančiais 2 l dyzeliniais varikliais. Anksčiau šiais metais „Volkswagen“ pateikė pasiūlymą dėl didesnių „Porsche“, „Audi“ ir „Volkswagen“ dyzelinių variklių remonto ir intensyviai diskutavo su JAV ir Kalifornijos reguliavimo institucijomis. Su derybomis susipažinę asmenys teigia, kad VW gali sutikti supirkti mažiausiai 21 tūkst. senesnių „Volkswagen Touareg“ ir „Audi Q7“ automobilių su dyzeliniais varikliais, tačiau gali imtis tik 60 tūkst. naujausių automobilių remonto, jeigu reguliuotojai sutiks, tačiau galutinis sprendimas kol kas nepriimtas. Jeigu VW būtų pareikalauta supirkti visus didesnius, brangesnius automobilius su 3 l varikliais, išlaidos padidėtų keliais milijardais. Tarp didesnių modelių automobilių yra „Porsche Cayenne“, „Audi A6 Quattro“, „A7 Quattro“, „Audi A8“ ir „Audi Q5“. Dar neaišku, kokio dydžio kompensacijas VW galėtų pasiūlyti automobilių su 3 l varikliais savininkams. Automobilių su 2 l varikliais savininkams VW sutiko išmokėti 5100-10 000 JAV dolerių kompensacijas, papildomai prie apytikrės automobilio vertės.