BMW dar 2013 m. į rinką paleido i3 serijos hečbeką, bet jo pardavimai buvo sąlyginai maži, tad BMW ilgą laiką svarstė, ar koncernas turėtų sukoncentruoti savo dėmesį į elektrinių automobilių gamybą. Tačiau rugsėjį BMW paskelbė besiruošianti masinei elektromobilių gamybai ir žadėjo iki 2025 m. turėti 12 visiškai elektra varomų automobilių modelių. Kompanija teigė pasiekusi tikslą šiemet parduoti 100 tūkst. visiškai elektra varomų automobilių visame pasaulyje. Tuo pat metu H. Kruegeris pridėjo, kad BMW toliau gamins ir pardavinės automobilius su įprastais vidaus degimo varikliais, kurių pardavimai padės finansuoti laipsnišką perėjimą prie elektrinių automobilių.