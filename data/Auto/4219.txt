Kaip rašo motor.ru, išskirtinio automobilio nuvažiuotų kilometrų skaičius siekia 46 tūkst., o jį atsiimti naujasis savininkas galės „Tane Neumann Auto Performance“ automobilių salone, Vokietijos Ešborno mieste. Pardavėjas žada pateikti visus būtinus dokumentus, įrodančius, kad šis automobilis priklausė būtent L. Messi. Automobilis išsiskiria ir neįprasta spalva. Originali jo spalva yra balta, tačiau kėbulą dengia juoda matinė plėvelė ir raudoni kontrastingi elementai. Ant šio sportinio automobilio liko ispaniški numeriai, mat L. Messi jį eksploatavo Ispanijoje.  Sportinio automobilio 4.7 litro darbinio tūrio aštuonių cilindrų variklio galingumas siekia 450 arklio galių, kurią ratams perduoda 6 laipsnių automatinė pavarų dėžė „MC Race Shift“. Šis sportinis automobilis gali 100 km greitį pasiekti vos per 4,5 sekundės, o maksimalus jo pasiekiamas greitis – iki 303 kilometrų per valandą. „MC Stradale“ modifikacija skiriasi nuo bazinio modelio galingesniu varikliu, sportiškesniais pakabos reguliavimais ir 110 kg sumažinta mase.