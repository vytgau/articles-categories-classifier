Per ateinančius trejus metus „Apollo“ fondas investuos 10 mlrd. juanių (1,5 mlrd. JAV dolerių) į daugiau nei šimtą autonominių automobilių projektų, nurodoma kompanijos pranešime spaudai. „Baidu“ dominuoja Kinijos internete ir pajamos iš reklamos yra vienas pagrindinių jos pajamų šaltinių. Tačiau Kinijos valdžiai ėmėsi priemonių prieš internetinė reklamos verslą po pernai kilusio skandalo dėl netikro medicininio gydymo reklamos. Todėl „Baidu“ siekia daugiau dėmesio skirti dirbtiniam intelektui ir gausiai investuoja į šį sektorių. „Baidu“ tikisi pirmoji sukurti automobilį, gebantį savarankiškai vairuoti padedant programinei įrangai ir jutikliams. Toks technologinis perversmas leistų kinų konkuruoti su „Google“ kontroliuojančia kompanija „Alphabet“ ir jos specializuota autonominių automobilių antrine bendrove „Waymo“, o taip pat elektromobilių gamintoja „Tesla“. „Apollo“ fondą „Baidu“ įkūrė kartu su fondu „Yangtze River Industry Fund“, įkurtu pagal Hubėjaus provincijos valdžios vykdomą investicijų programą.