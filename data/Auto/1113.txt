Specialistai vieningai sutaria, kad tikrai verta taisyti padangą, jei į jos važiuojamąjį paviršių susminga vinys ar varžtas. Tokiu atveju skylės nėra didelės, jos lengvai ir saugiai užtaisomos. Pavojingi pažeidimai Visiškai kita istorija su karkaso, kitaip tariant – padangos šono pažeidimais. „Yra atvejai, kai technologiškai taisyti padangų jau nebegalima. Dažnai pasitaiko, kad pažeidžiamas padangos šonas. Tai nesunku padaryti į duobių kraštus, kurie kartais būna aštrūs kaip skustuvo ašmenys. Tad technologiškai paskaičiuoti labai paprasta – jei įpjovimas daugiau nei 2 cm, padangą jau reikėtų keisti“, – sako padangų specialistas Ginas Maksevičius. „Padangos karkaso pažeidimai kur kas pavojingesni, nes jie keičia padangos formą. Jei su tokia pradurta padanga dar ir bent kiek važiuosite, deformuojasi padangos karkasas ir ji keičia savo formą“, – sako automobilių serviso „Flix-Auto“ Kauno padalinio vadovas Vytautas Paškauskas. Įmanoma, bet nerekomenduojama Iš esmės remontuoti padangas su pažeistu karkasu yra nerekomenduojama, nors ir įmanoma. Kitas klausimas, ar remonto darbai bus atlikti kokybiškai. „Meistrai sako, kad gali sutvarkyti, tačiau tai labai didelis klausimas. Gal ir nepavojinga su tokia padanga važiuoti mieste 40-50 km/val. greičiu. Gal ir nieko baisaus nenutiks. Bet jei vasara važiuosite 130 km/val. greičiu, tai jau bus pavojinga. Taisyti padangos sluoksniai trinasi ir ji gali sprogti. Klausimas, kaip ji sprogs – ar pamažu kris slėgis, ar ji tiesiog staiga išsitaškys“, – sako G. Maksevičius. Nėra vieningo atsakymo, kiek kartų galima taisyti padangą. Kitaip tariant, kiek kartų ją galima lopyti. Rekomendacijos tokios, kad padangą lopyti daugiau nei tris kartus jau yra pavojinga. Dar vienas svarbus momentas, kaip ant padangos išsidėstę lopai. Vienas šalia kito negali būti daugiau nei dviejų lopų. „Jei trys vinys šalia viena kitos, jau technologiškai nebegalima remontuoti“, – sako G. Maksevičius. Padangos, kurių remontuoti nebegalima Nors dabar absoliuti dauguma padangų yra be kamerų, visgi tai nėra visiškai teisingas posakis. „Vidinis padangos sluoksnis yra kaip kamera. Jei meistras moka remontuoti, jis taisydamas padangą jos. Jei nemoka, taibus pažeistas kamerinis sluoksnis, tai oras mažau išeis“, – sako G. Maksevičius. Kai kurie gamintojai ant savo automobilių montuoja taip vadinamas nepraduriamas padangas. Žinoma, jos yra praduriamos, tačiau jas pažeidus dar tam tikrą atstumą galima saugiai važiuoti. „Kai kurie gamintojai vietoje atsarginio rato siūlo nepraduriamas padangas. Jei padangose dingsta slėgis, tai dar galima važiuoti 80 km/val. greičiu iki 80 km atstumą. Tačiau tokios padangos jau neremontuojamos. Žinoma, mūsų meistrai ir tokias remontuoja. Tačiau niekas nežino, kaip ta padanga buvo eksploatuojama, kaip su ja buvo važiuojama, todėl pirkti tokią padangą yra rizikinga“, – sako G. Maksevičius.