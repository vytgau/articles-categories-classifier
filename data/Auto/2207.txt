Tęsiant pažadus, rugsėjo 9 d. (šeštadienį) nuo 12 val. visi „automanai“ kviečiami palydėti vasaros sezoną ir rudens sezoną pradėti su šypsena kartu. Pačias gražiausias praėjusio vasaros sezono atidarymo renginio akimirkas organizatoriai pasižadėjo įamžinti ant foto drobių ir jas eksponuos automobilių vasaros sezono pabaigos renginyje. „Memel Motor Fest 2017“ – automobilių vasaros sezono uždarymas vyks prie Klaipėdos Jakų žiedo, adresu Žiedo g. 2, Sudmantai, plačiai įsikūrusioje „Inchcape motors“ kompanijos teritorijoje. Būtent šios kompanijos teritorijoje susijungs du renginiai – tai išskirtinių automobilių paroda, kuri bus eksponuojama tiek lauke, tiek automobilių prekybos salono viduje, ir laisvos automobilių slalomo varžybos kurias organizuos didelę patirtį turintis „Pajūrio slalomas“ kolektyvas. Renginio metu žiūrovai atvykę į renginį galės apžiūrėti visus eksponuojamus išskirtinai gražius automobilius, sudalyvauti automobilių parodos „Memel motor fest“ atspausdintų ant drobės nuotraukų aukcione, o patikusią įsigyti. Aukcione surinktos lėšos, renginio organizatorių bus paaukotos Klaipėdos vaikų namams „Rytas“.  Taip pat renginio žiūrovai galės sudalyvauti tarakonų bėgimo varžybose ar tiesiog gerai praleisti laiką draugų būryje. Kviečiami atvykti ir su mažosiomis atžalomis, nes jiems bus pripūstas vaikiškas batutas, o drąsiausiems vaikams bus leista su specialiomis priemonėmis piešti ant naujutėlaičių salone stovinčių automobilių. Visai tai ir dar daugiau nemokamame renginyje „Memel Motor Fest“ rugsėjo 9 dieną nuo 12.00 iki 20.00 val.