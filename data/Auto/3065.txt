Dešinėje esantis mygtukas atsakingas tik už pavaros „Drive“ aktyvavimą, o kairysis reikalingas perjungimui į laisvą pavarą, važiuojant atbulai ir statant automobilį. Remiantis patento aprašu, įmanomos net kelios skirtingos veikimo schemos. Štai kas numatyta pirmajame variante: vienu prisilietimu perjungiamas neutralus režimas, antru – parkavimo, o trečiuoju – atbulinė eiga. Kalbant apie antrąją schemą, režimai persijunginėja nuolatos, tad vairuotojui tenka pačiam spustelti mygtuką, pastebėjus, jog įsijungė reikiamas. Trečiasis variantas kiek primena pirmąjį, tačiau atbulinė eiga šiuo atveju įsijungia tuo atveju, kai vairuotojas kelias akimirkas laikys nuspaustą mygtuką. Inžinieriai sugalvojo ir schemą, kaip per klaidą neperjungti kito režimo. Pirmiausia, mygtukai suveiks tik tuo atveju, jeigu tuo pačiu metu bus spaudžiamas greičio pedalas, o visų antra – kairysis mygtukas po bandymo perjungti režimą į pakartotinį paspaudimą nereaguos. Vairuotojui, norint pakeisti algoritmą, teks aktyvuoti dešinį mygtuką. Kaip teigia „Ford“ atstovai, pavarų dėžės selektoriaus perdavimas vairui leis drastiškai pakeisti įprastą automobilio salono architektūrą. Patento prašymą bendrovė padavė dar prieš dvejus metus, tačiau oficialiai paskelbtas jis buvo tik 2017 metų gegužės 11 dieną. Kada bendrovė ketina imti taikyti tokią sistemą savo automobiliuose, neskelbiama.