Dar viena įdomi „IHS Markit“ atlikto tyrimo išvada ateičiai: 2040 metais daugiau nei 80 proc. visame pasaulyje parduotų automobilių vis tiek bus tam tikra prasme dar varomi vidaus degimo varikliais. Metiniai automobilių pardavimai Jungtinėse Valstijose, Europoje, Kinijoje ir Indijoje per ateinančius 23 metus 2040 metais smuks iki 54 mln. vienetų, o bendras nuvažiuotų kilometrų skaičius išaugs 65 proc. ir pasieks 17,7 mlrd. kilometrų. Šiuo metu minėtuose regionuose per metus parduodama apie 80 mln. transporto priemonių. Nors automobilių bus parduodama mažiau, paklausa degalams, ypač ne transportavimo tikslais, kaip prognozuojama, augs – nuo dabartinių 98 mln. barelių per dieną iki 115 mln. barelių per dieną 2040 metais. Kaip teigia „IHS Markit“ analitikai, pateikiantys savo įžvalgas pasaulinėms energetikos ir automobilių rinkoms, vien elektra varomi automobiliai 2040 metais sudarys apie 19 proc. 2030 metais šis skaičius sudarys 14 proc. visos gamybos, prognozuoja „Boston Consulting Group“. „IHS Markit“ duomenimis, hibridiniai elektriniai automobiliai, varomi elektriniais motorais ir vidaus degimo varikliais, 2040 metais sudarys 14 proc. pardavimų. „Vartotojai pradeda“ priimti šiuolaikines technologijas elektriniuose ir autonomiškuose automobiliuose, konstatuoja „IHS Markit“ transporto ir mobiliųjų sprendimų vadovas Tomas de Vleesschauweris. Visi analitikai vieningai konstruoja, kad elektrinių automobilių pozicijos rinkoje stiprėjimas yra neišvengiamas, o pokyčius tik dar labiau skatina populiarėjančios pavėžėjimo paslaugos, patvirtino „IHS Markit“ vicepirmininkas Danielis Yerginas.