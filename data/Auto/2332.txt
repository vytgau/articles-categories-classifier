Konferencinio pokalbio su investuotojais metu pagrindinės „Maserati“ įmonės vadovas sakė, kad kompanija inicijuos aktyvesnį grupės perėjimą prie elektromobilių, taigi iki 2022 m. daugiau nei pusė FCA gaminamų automobilių daugiau ar mažiau bus varomi elektra, informuoja autocar.co.uk. FCA grupės prekės ženklams – „Fiat“, „Alfa Romeo“, „Chrysler“, „Dodge“ ir kitiems – naujas planas dėl elektros naudojimo bus naudingas. Anot S. Marchionne, „Maserati“ praktiškai visas investicijas nukreips į elektromobilius, kai „baigs kurti du naujus savo modelius“. Planuojama, kad pirmas „Maserati“ elektromobilis bus pagamintas 2020 m. ant „Alfieri“ platformos. „Maserati Alfieri“ debiutavo automobilių parodoje 2014 m. Elektromobilis bus dvivietė sportinė mašina su nauja platforma. Iki 2020 m. „Maserati“ sukurs kelis hibridinius automobilius iš turimų modelių. Visureigis „Levante“ veikiausiai bus iš tinklo įkraunamas hibridinis automobilis. Pernai „Maserati Europe“ padalinio vadovas Giulio Pastore sakė interviu „Autocar“: „Dabartinė platforma suteikia galimybę sukurti hibridinį modelį. Kursime jį iki 2017 m., o tada galėsime pasiūlyti hibridizaciją.“