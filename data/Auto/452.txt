Išvydę tokį akibrokštą garažo darbuotojai kaipmat užvedė keliamąjį kraną. Juo automobilis buvo užkeltas ant netoliese buvusio vienaukščio pastato, kuriame, sprendžiant iš netrukus internete paviešinto vaizdo įrašo, veikė gėlių parduotuvė, stogo. Panašių atvejų Kinijoje būta ir anksčiau. Pernai rugpjūtį Bensi mieste neleistinoje vietoje automobilį pasistačiusi vairuotoja net 38 valandoms užblokavo eismą, be to, atsisakė mokėti baudą. Tai išgirdęs, gyvenamųjų namų komplekso, kurio teritorijoje kilo incidentas, savininkas taip pat užsakė kraną, kuriuo eismui trukdžiusi transporto priemonė buvo užkelta ant namo stogo. 2016 metais neleistinoje vietoje automobilius statančius vairuotojus nutarė pamokyti ir vienas Čingdao miesto gyventojas. Priešas jam priklausantį garažą stovėjusios transporto priemonės automatiniu keltuvu buvo užkeltos ant garažo stogo.