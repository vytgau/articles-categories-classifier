Vadovaujant vietos televizijos komandai užsibrėžtas tikslas – 750 kilometrų atstumas, skiriantis labiausiai į Vakarus nutolusį Vokietijos miestą Acheną ir labiausiai į Rytus nutolusį Giorlicą. Du žurnalistai pasikeisdami sėdo prie šio elektromobilio vairo ir kantriai skaičiavo kilometrus vieną po kito, išsaugodami tarp 40 ir 50 kilometrų per valandą svyruojantį vidutinį greitį. Pagaliau po 25 valandų ir 30 minučių ridos skaitiklis parodė 754,9 kilometro. Vis tik dėl 20 kilometrų kelio pratęsimo Acheno miesto ženklo pasiekti nepavyko, tačiau vis tiek šis be papildomo krovimo įveiktas atstumas – tai įspūdingas pasiekimas elektromobiliui, kurio numatomas nuotolis, skaičiuojant pagal NEDC (Naujojo Europos važiavimo ciklo) metodiką, siekia 520 kilometrų, o pagal WLTP (lengvųjų transporto priemonių bandymo procedūros) metodiką – 380 kilometrų. Įsigyti „Opel Ampera-e“ Vokietijoje pavyks mažiausiai už 39 tūkst. 330 eurų, o Šiaurės Amerikoje „General Motors“ pristatyto jo giminaičio „Chevrolet Bolt“ pradinė kaina – 39 tūkst. 495 JAV doleriai (33 tūkst. 231 euras) iki federaliniu lygmeniu taikomos mokesčių lengvatos ir 29 tūkst. 995 JAV doleriai (25 tūkst. 238 eurai) – po šios lengvatos pritaikymo.