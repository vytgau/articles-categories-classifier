„Alibaba“ bus atsakinga už didžiulius prekybos automatus – „Super Test-Drive Center“, pakrautus „Ford“ automobilių. Kiekvienas toks automatas kažkuo primena daugiaaukštį futuristinį statinį su specialiais skyreliais, kuriuose yra automobiliai. Pagrindiniai tokios sistemos privalumai – tai saugojimo patikimumas, apsauga nuo vagysčių ir vietos taupymas. Norint įsigyti automobilį per „Super Test-Drive Center“, būtina iš pradžių įsikelti programėlę „Alibaba – Taobao“, tada nufotografuoti pasirinktą automobilį. Sistema pati nustatys jo markę ir modelį, o vartotojas turi pasirinkti tinkamą spalvą, pateikti savo asmeninius duomenis bei asmenukę. Sistema taip pat informuos apie pirkinio įsigijimo tvarką. Pirkėjas turės „prisistatyti“ prieš kamerą, kad sistema galėtų identifikuoti jį pagal asmenukę, ir jeigu sistemai neiškils pretenzijų, pirkėjas galės pasiimti automobilį. Projektas jau veikia. Sausį buvo įrengti du „Super Test-Drive Center“ automobilių prekybos automatai – Šanchajuje ir Nankine. Iki šių metų pabaigos automatai bus įrengti visos šalies mastu.