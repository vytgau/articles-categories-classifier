T. Neuville šeštadienį sėkmingai didino persvarą prieš varžovus. Vienu metu belgas suomį lenkė daugiau nei 40 sek. Bet „Hyundai“ lenktynininkas dienos pabaigoje patyrė avariją, sulaužė vairo mechanizmą, nulaužė ratą ir palaidojo bet kokias viltis nugalėti Švedijos ralyje. Tai jau antras etapas iš eilės, kai T. Neuville dėl avarijos praranda lyderio poziciją.  Iki šiol tik dėl antros pozicijos atkakliai kovoję J.-M. Latvala, Ottas Tanakas ir Sebastienas Ogier, rytoj paskutiniuose greičio ruožuose stos į kovą dėl pergalės. O. Tanakas nuo naujojo Švedijos ralio lyderio atsilieka tik 3,8 sek. O. S. Ogier nuo komandos draugo – 12,8 sek. Viename iš greičio ruožų geriausią rezultatą užfiksavęs Dani Sordo dabar yra greičiausias tarp „Hyundai“ automobiliais važiuojančių sportininkų ir užima ketvirtą vietą. O daugiau nei dviem minutėmis nuo lyderio atsiliekantis Craigas Breenas – penktas. Pontusas Tidemandas toliau sėkmingai pirmauja WRC2 klasėje ir bendroje rezultatų lentelėje užima devintą vietą. „Skoda“ lenktynininkas artimiausią varžovą Teemu Sunineną lenkia daugiau nei viena minute. Rezultatai:  Daugiau F-1 naujienų skaitykite čia.