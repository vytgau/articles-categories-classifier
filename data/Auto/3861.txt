Kaip rašoma pranešime žiniasklaidai, naujojo „Logan MCV Outdoor“ savo išvaizdai įkvėpimo sėmėsi iš krosoverių pasaulio. Jis už ypač konkurencingą kainą siūlo praktiškumą bei didžiulę erdvę kroviniams. Proporcingam naujajam „Logan MCV Outdoor“ būdingos visos svarbiausios „Logan MCV“ ypatybės: erdvus salonas ir 573 litrų tūrio bagažinė, kuri visuose automobilių rinkos segmentuose yra viena didžiausių. Pravažumą užtikrina iki 174 mm pakelta jo prošvaisa, kuri dabar yra 50 mm aukštesnė nei automobilio „Logan MCV“, o aukštai pakelta vairuotojo sėdynė suteikia geresnį matomumą. Naujojo „Logan MCV Outdoor“ priekyje – dviejų spalvų buferis bei glotnia chromo spalva nudažyta buferių apsauga ir rūko žibintai. Šiame modelyje įrengti ir naujieji charakteringi „Dacia“ žibintai, kurie pirmą kartą buvo parodyti pernai vykusioje Paryžiaus automobilių parodoje, suteikiantys automobiliui dinamišką bei šiuolaikišką išvaizdą. Priekiniuose žibintuose, kurių forma primena keturis į piramidę sudėtus stačiakampius, dabar įtaisyti ir LED dienos žibintai (DRL).  Gale – juoda spalva paryškinti užpakaliniai žibintai. Naujojo „Logan MCV Outdoor“ dviejų spalvų buferis ir glotnios chromo spalvos buferių apsauga yra būtent tos savybės, kurios signalizuoja, jog tai – „Dacia Outdoor“ modelis. Iš pradžių naujasis „Logan MCV Outdoor“ rinkai bus pateikiamas dviejų spalvų: „Dacia“ prekės ženklo kultinės „Azurite Blue“ ir „Vision Brown“ spalvos, kuri derinama su naujais 16 colių „Bayadere Dark Metal“ spalvos „Flexwheel“ ratais. Naujojo „Logan MCV Outdoor“ salone – nauja aplinka, kuri pirmą kartą parodyta prieš kelis mėnesius, išleidus naująjį „Sandero“. Ją liudija glotnaus chromo spalvos durelių atrakinimo mechanizmai bei panašios spalvos apvadais papuoštos centrinio prietaisų skydo ir ventiliacijos angos. Naujajame „Logan MCV Outdoor“ gausu naujos įrangos, kuri pagrindiniuose „Dacia“ asortimento automobiliuose buvo pradėta montuoti 2016 m. pabaigoje. Tai ir atbulinio parkavimo jutikliai, ir „Hill Start Assist“ funkcija, padedanti nenuriedėti įkalnėje (ji dabar yra standartinė įranga), bei atbulinės eigos kamera, kuri būna įrengta priklausomai nuo automobilio versijos. Įsigyjant naująjį „Logan MCV Outdoor“, bus galima rinktis tokias variklių ir pavarų dėžės komplektacijas: Benzininiai varikliai: TCe 90 su „Stop & Start“ (S&S) funkcija, kuris poruojamas su penkių laipsnių mechanine pavarų dėže (bendros degalų sąnaudos 5,1 litrų/100 km, o CO2 emisija –115 g/km); TCe 90 S&S, kuris valdomas per automatizuotą transmisiją „Easy-R“ penkių laipsnių pavarų dėžę (bendros degalų sąnaudos 5,1 litrų/100km, o CO2 emisija – 114 g/km). Dyzeliniai varikliai: dCi 90 S&S, kurie poruojami su penkių laipsnių mechanine pavarų dėže (bendros degalų sąnaudos 3,9 litrų/100 km, o CO2 emisija – 100 g/km).