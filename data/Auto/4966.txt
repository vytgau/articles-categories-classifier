„Kai analizavau gautus duomenis ir atlikau skaičiavimus, taip pat nesitikėjau gauti tokių skaičių. Buvau įsitikinęs, kad hibridinių automobilių tarša, lyginant su elektriniais automobiliais, bus du ar tris kartus didesnė, tačiau, pasirodo, tai įmanoma tik tais atvejais, jeigu 90 proc. viso kelionės „hibridu“ laiko važiuotumėte tik elektra“, – paaiškina D. Robertsonas. Remiantis jo turimais duomenimis, per metus eksploatacijos, nuvažiavus 16 tūkst. kilometrų elektromobiliu „Nissan Leaf“, išmetamųjų dujų kiekis prilygsta 1,12 tonų atitikmeniui (ekvivalentą tyrimo autorius skaičiavo preziumuodamas, kad modelio baterija visą laiką bus kraunama naudojant nacionalinius tinklus, kuriems elektrą tiekia vietos elektrinės ir perskaičiuojant jų taršą). Kalbant apie hibridinę „Mitsubishi Outlander“ versiją, tokiomis pačiomis sąlygomis šis skaičius siekia net 8,42 tonos. D. Robertsonas taip pat pažymi, kad hibridų savininkai savo automobiliuose vien elektrą naudoja tik maždaug 40 proc. viso kelionių laiko. D. Robertsonas tyrimų rezultatus pristatė, nes šiuo metu Didžiojoje Britanijoje hibridiniai automobiliai priklauso tai pačiai mokestinių nuolaidų grupei kaip ir elektromobiliai. Sausį Amerikos energijos taupymo taryba (ACEEE) sudarė sąrašą labiausiai aplinką tausojančių 2015 metų automobilių sąrašą. Pirmoji sąrašo vieta atiteko elektrinei pirmosios kartos „Smart For Two“ versijai. Antroje vietoje atsidūrė elektrinis „Chevrolet Spark“, o trečiojoje – „Fiat 500E“. Reitingo sudarytojai pabrėžia, kad šie metai – pirmieji, kai sąraše nėra nė vieno automobilinio, turinčio tik vidaus degimo varikį. Reitinge - išskirtinai elektriniai ir hibridiniai automobiliai.