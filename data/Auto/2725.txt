Specialiai šiai progai į Lietuvą buvo atgabenti aštuoni aukštos klasės sportiniai automobiliai, jau spėję tapti „BMW M“ sėkmės istorijos simboliais. Trasoje atsiskleidžia geriausios savybės „Lenktynių trasa „BMW M dienų“ renginiui pasirinkta neatsitiktinai. Visų pirma, čia geriausios pasaulyje sportinių automobilių linijos automobilius galima išmėginti visapusiškai ir net važiuojant dideliu greičiu jaustis saugiai. Be to, būtent lenktynių trasoje, o ne gatvėje geriausiai atsiskleidžia galingųjų „BMW M“ serijos modelių galimybes. Džiaugiamės, jog parodyti visą šių automobilių potencialą trasoje padėjo profesionalus lenktynininkas Robertas Kupčikas“, – sako „Modus Group“ atstovas, BMW prekės ženklo Lietuvoje vadovas Martynas Daujotas. Lenktynių trasa leido pademonstruoti automobilio stabilumą, sukibimą ir galingumą. Dėl ypatingos Kačerginės Nemuno žiedo konfigūracijos ir reljefo automobilius bandę vairuotojai galėjo įsitikinti, kaip efektyviai dirba varikliai bei pavarų dėžė. Slalomo trasoje buvo galima išmėginti automobilių valdymo tikslumą.  „Galingiausia raide pasaulyje paženklinti modeliai visiems juos bandantiems suteikia nepamirštamų įspūdžių. Atsakymo kodėl ilgai ieškoti nereikia. Visų pirma, BMW turi plačiausią tokio tipo automobilių gamą, pradedant „BMW M2“ kupė, baigiant „BMW X6M“ padidinto pravažumo automobiliu. Neilgai trukus modelių gamą praplės ir ir serijinei gamybai jau ruošiamas „BMW M8“ modelis, kuris dar labiau sustiprins gamintojo galimybes patenkinti skirtingų tipų vairuotojų poreikius“, – teigia M. Daujotas. Visapusiškas balansas Galingas ir greitas „BMW M3“ sedanas – puikiai valdomas ir lenktynių trasai idealiai tinkamas sedanas. Būtent šio modelio pirmtakai visuomet buvo vertinami už galios ir valdymo balansą. Į Lietuvą atkeliavo „M3“ modeliai, kurie turi 3,0 l darbinio tūrio, šešių cilindrų „Bi-turbo“ benzininius variklius. Jie išvysto 430 arklio galių pajėgumą ir net 550 Nm sukimo momentą. Dirbdamas kartu su 7 pavarų automatine greičių dėže šis variklis „BMW M3“ sedanui nuo 0 iki 100 km/val. leidžia įsibėgėti per 4,1 sekundės. Kupė modelis „BMW M4“ turi tokį patį variklį, kaip ir „M3“, taip pat greitai įsibėgėja nuo 0 iki 100 km/val. Vos keturios sekundės ir rodyklė jau pasiekusi triženklį skaičių. „M4“ lyginant su tradiciniu 4 serijos BMW, šis turi net 50 procentų kitokių komponentų. Todėl M serijos modelis gali užtikrinti dar aštresnį ir sportiškesnį vairavimą. Kupė kėbulą turintis automobilis itin atletiškas, tačiau BMW dizaineriai tai suderino su stilinga išvaizda – gatvėje jis iš karto atkreipia vairuotojų ir pėsčiųjų dėmesį. Oficialios BMW atstovės Lietuvoje UAB „Krasta Auto“ salonuose „BMW M3“ sedano kaina prasideda nuo 81 tūkst. 587 EUR, „BMW M4“ kupė – nuo 83 tūkst. 88 EUR.