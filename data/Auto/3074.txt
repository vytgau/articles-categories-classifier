Išsaugoti pagrindiniai dizaino elementai „Prieš trylika metų prasidėjusi modelio istorija tęsiasi iki šiandien ir tai vienintelis kompaktinės klasės, „premium“ segmento automobilis, varomas galiniais ratais. Tai unikali savybė leidžianti suderinti kompaktiško automobilio praktiškumą ir sportišką vairavimą. Šių metų liepą pristatoma atnaujinta BMW 1 serija žada dar daugiau kokybės, sportiškumo, technologijų ir specialių modelių, skirtų tikriems vairavimo entuziastams“, – sako „Modus Group“ atstovas, BMW prekės ženklo vadovas Martynas Daujotas. Tęsiant modelio tradicijas, 1 serijos BMW bus gaminamas su trejų arba penkerių durų kėbulo versijomis. Ilgas variklio dangtis ir stati galinė automobilio dalis išliko pagrindiniais dizaino elementais kartu su dar griežtesnėmis linijomis, naujo dizaino priekiniais ir galiniais žibintais. Galingas, bet ekonomiškas Po variklio dangčiu atnaujintame modelyje bus montuojami galingi, bet ekonomiški trijų, keturių arba šešių cilindrų varikliai. Visi jie atkeliavo iš „BMW EfficientDynamics“ šeimos ir visi jie aprūpinti „BMW TwinTurbo“ technologija. Net mažiausią trijų cilindrų benzininį variklį turintis „BMW 116i“ turi daugiau nei 100 arklio galių ir vidutiniškai suvartoja 5,4 l benzino šimtui kilometrų. „BMW 140i M Performance“ modelyje montuojamas galingiausias šešių cilindrų, išdėstytų eilėje, variklis, kuris turi net 340 arklio galių, bet vidutiniškai sunaudoja nuo 7,1 iki 7,8 litro benzino šimtui kilometrų. Modelis turės ir visą aibę dyzelinių variklių.  Tiek trijų, tiek keturių cilindrų dyzeliniai varikliai turės naują turbokompresorių technologiją ir patobulintą „Common-rail“ degalų įpurškimo sistemą. Silpniausias dyzelinis „BMW 116d“ turės 116 arklio galių ir 270 Nm sukimo momentą. Šis variklis šimtui kilometrų vidutiniškai sunaudos nuo 3,6 iki 4,1 litro dyzelinio kuro. Dar efektyvesnis „BMW 116d EfficientDynamics Edition“ galės pasigirti dar mažesnėmis kuro sąnaudomis, kurios vidutiniškai turėtų siekti nuo 3,4 iki 3,6 l. Galingiausia dyzelinė versija „BMW 125d“ turės keturių cilindrų turbo variklį su 224 arklio galiomis ir net 450 Nm sukimo momentu. Finalinis akordas – šio variklio vidutinės kuro sąnaudos vos nuo 4,3 iki 4,6 l šimtui kilometrų. Poilsis – eismo spūstyse Visus 1 serijos modelius, išskyrus „116i“, „116d EfficientDynamics Edition“ ir „118d xDrive“ bus galima užsisakyti su aštuonių pavarų „Steptronic“ ir „Steptronic Sport“ automatinėmis pavarų dėžėmis. Galingiausia „BMW 140i xDrive“ bus galima įsigyti tik su „Steptronic Sport“ greičių dėže. Standartiškai atnaujinti 1 serijos BMW turės šešių pavarų mechanines greičių dėžes. Visų varančiųjų ratų pavara bus siūloma „BMW M140i“, „BMW 118d“ ir „BMW 120d“ modeliams. Maža to, kad visų varančiųjų ratų pavara užtikrina geresnį sukibimą ir labai padeda žiemą, „BMW xDrive“ sistema reaguoja į per didelį ir į per mažą pasukamumą, surasdama optimalų balansą, kuris užtikrina dar aštresnį ir sportiškesnį važiavimą. Kad visi 1 serijos BMW vairuotojai galėtų jaustis saugiai, jau standartiškai į jį bus montuojama aktyvi „Active Cruise Control“ sistema, kuri leidžia vairuotojui pailsėti eismo spūstyse, nes tiek stabdo, tiek išjudina automobilį iš vietos automatiškai, atsižvelgiant į eismo srauto judėjimą. Jeigu sistema pastebi kliūtį kelyje, ji apie tai praneša vairuotojui. Jeigu vairuotojas nereaguoja, kritiniu atveju pati pradeda stabdyti automobilį. Taip pat standartiškai į visus 1 serijos BMW modelius bus montuojama ir „Stop & Go“ sistema, kuri taupo degalus išjungdama variklį sustojus ir automatiškai jį užvesdama, kai automobilis vėl nori važiuoti. Jeigu to per mažai, už papildomą sumą bus galima įsigyti „Driving Assistant“ paketą. Jeigu automobilio statymas nėra jūsų maloniausia vairavimo dalis, 1 serijos BMW taip pat gali turėti „Parking Assistant“ sistemą, kuri pati įvairuoja automobilį į laisvą vietą, o dėl inovatyvios daviklių sistemos, važiuojant ne didesniu nei 35 km/val., gali pati surasti laisvą stovėjimo vietą kurioje būtų galima sustoti. Detalėse – sportiškas modelio charakteris Atnaujintas 1 serijos BMW viduje taip pat turi naujovių. Visiškai naujai suprojektuotas prietaisų skydelis tapo dar patogesnis vairuotojui, o standartiškai montuojama naujausia „iDrive“ sistema leidžia visas pagrindines automobilio funkcijas ir nustatymus koreguoti viena ranka. Išorėje taip pat laukia daug galimybių pasirinkti tai, kas jums patinka. Šis modelis gavo penkias naujas lengvojo lydinio ratlankių versijas, todėl dabar pirkėjai gali rinktis net iš 16 skirtingų variantų, kurių diametras nuo 16 iki 18 colių. Kėbulo spalvų gamą papildė „Sunset Orange“ ir „Seaside Blue“ spalvos. Pirkėjai pasirinkę „Sport Line Shadow“, „M Sport Shadow“ arba „M140i Shadow“ versijas, išorėje gaus juoda matine dažytus akcentus, tokius kaip variklio aušinimo grotelės, juodus akcentus priekiniuose LED žibintuose ir gamykliškai tamsintus galinius žibintus, kurie dar labiau pabrėžia modelio sportišką charakterį.