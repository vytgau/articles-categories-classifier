„X-ADV įkūnija naują motociklų segmentą. Tai tarsi miesto visureigis ant dviejų ratų: manevringas ir paprastas vairuoti mieste bei dinamiškas ir pravažus užmiestyje“, – teigė UAB „ Nippon Auto“ generalinis direktorius Ignas Daublys. Jo teigimu, didelio pravažumo bekelės motociklai nepatogūs kasdieniam naudojimui bei nepraktiški miesto aplinkoje. Miesto motociklai „išsikvepia“ užmiestyje, jie nėra skirti ilgoms kelionėms ar važiuoti neasfaltuotais keliais. „Naujajame modelyje „Honda“ sujungė geriausias šių iš pažiūros sunkiai suderinamų klasių savybes. Su X-ADV mieste kasdien galima aplenkti eismo kamščius, o savaitgalį pasinerti į kelionių nuotykius“, – teigė I. Daublys.  „X-ADV“ modelis išsiskiria aukšta sėdėjimo pozicija, būdinga „adventure“ klasės motociklams. Keturių stūmoklių radialinė stabdžių sistema „pasiskolinta“ iš „Honda Africa Twin“ modelio. Sutvirtinta „X-ADV“ važiuoklė bei ilgos eigos pakaba tinkama tiek žvyrkelyje, tiek važiuojant duobėtais keliais ar užvažiavus ant šaligatvio atitvarų. „X-ADV“ sumontuotas dviejų cilindrų 54 arklio galių variklis. Modelis siūlomas su 6 laipsnių transmisija su dviguba sankaba (DCT). Vairavimui galima pasirinkti automatinius „Drive“ ar trijų lygmenų „Sport“ režimus. Pavaras taip pat galima perjungti rankiniu režimu. Modelyje gausu kasdien praversiančių detalių. Standartinėje įrangoje siūloma beraktė užvedimo sistema, ABS, LED žibintai, o po sėdyne sumontuota 21 litro talpos dėtuvė. „Honda X-ADV“ kaina Lietuvoje sieks 11 tūkst. 697 Eur.