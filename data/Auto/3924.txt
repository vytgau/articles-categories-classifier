Iš rusų modelio kinų automobilis „pasiskolino“ priekinę kėbulo dalį, rašo motor.ru. Kalbant tiksliau, „pasiskolinti“ priekiniai žibintai, priekinis bamperis su „Lada“ automobiliams būdingais elementais, įgyvendintais laikantis „AvtoVAZ“ stilistikos, ir radiatoriaus grotelės. Tiesa, „Landwind“ šonuose – X formos spaudai ir į „Lada“ modelius nepanaši užpakalinė dalis. „Landwind E36“ variklių gamoje – 1.6 litro darbinio tūrio atmosferinis motoras ir 1.5 litro jėgainė su turbina. Šį krosoverį bus galima užsisakyti su variatoriumi arba su dviejų sankabų automatine pavarų dėže. Šis atvejis jau ne pirmas, kai „Landwind“ kopijuoja kitų modelių dizainą. 2014 m. ši automobilių gamintoja pristatė krosoverį, kuris pripažintas beveik visiška „Range Rover Evoque“ kopija. Tačiau ar šis dizainas tikrai pasiskolintas iš Rusijos gamintojo modelio? Mums kyla abejonių dėl kito gamintojo ir jis yra iš Japonijos.