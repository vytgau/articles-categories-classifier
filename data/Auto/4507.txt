Be to, pirkėjams lengvai pasiekiami naudoti automobiliai lizingu. Naudotų automobilių pardavimo specialistai brcauto.eu pastebi, jog lietuviai dažniausiai renkasi Lietuvoje esančius automobilius, tačiau pastaruoju metu ypač populiarėja automobilių pristatymo iš užsienio paslauga. Lietuva Kodėl verta rinktis naudotą automobilį Lietuvoje? Gyva apžiūra. Galimybė pasikonsultuoti. Galimybė patikrinti autoservise. Anot pardavimo specialistų, Lietuvoje eksploatuotas automobilis yra populiariausias pasirinkimas. Pirkėjai renkasi mūsų šalyje naudotus automobilius dėl galimybės apžiūrėti gyvai, parodyti ir pasitarti su pažįstamais, daugiau nusimanančiais apie transporto priemones. Taip pat pirkėjams labai svarbi galimybė patikrinti automobilio stovį patikimame servise. Su kokiais iššūkiais gali tekti susidurti? Mažas pasirinkimas. Netenkina kainos ir kokybės santykis. Apgaulinga rida. Naudotą automobilį nusprendę pirkti lietuviai susiduria su problema, kad arba mūsų šalies rinkoje nėra norimo automobilio, arba netenkina kainos ir kokybės santykis. Tokiu atveju imama žvalgytis į užsienio portalus, kur rasti norimą modelį – lengviau. Taip pat Lietuvoje paplitusi nuomonė, jog čia dažnai atsukama rida, slepiami defektai ir eismo įvykiai. Tokie atvejai ypač dažnai pasitaiko perkant iš konkrečių asmenų, kurie automobilį bando parduoti neskaidriai ir nesąžiningai. Vokietija Kodėl verta rinktis automobilį iš Vokietijos? Automobiliai techniškai tvarkingi. Gera kokybė. Platus pasirinkimas. Neapgaulinga rida. BRC atstovai pastebi, kad iš visų užsienio šalių, pirkėjai labiausiai pasitiki Vokietijoje parduodamomis transporto priemonėmis. Iš tiesų, dėl tvarkingų kelių ir savininkų požiūrio, šioje šalyje automobiliai dažnai būna geresnės kokybės ir ypač gerai prižiūrėti, o jų savininkai negaili pinigų naujoms, originalioms detalėms. Vokiečiams įprasta automobilius keisti dažnai, todėl vos metus ar kelerius naudotų automobilių pasiūla labai didelė – siūlomi ir naudoti automobiliai su garantija. Be viso to, Vokietijoje galioja ypač griežti techninės apžiūros reikalavimai, todėl ridos atsukimas ar potencialių pirkėjų apgaudinėjimas, kaip teigiama, nepraktikuojamas. Didesnė kaina. Virtuali apžiūra. Užtrunka transportavimas. Naudotų automobilių pirkėjai kartais nepatikimai žiūri į galimybę transporto priemonę išsirinkti tik iš nuotraukų bei aprašymo. Žmonėms norisi apžiūrėti gyvai, paliesti, įsėsti į transporto priemonę, patiems įvertinti jos būklę. Taip pat naudoti automobiliai iš Vokietijos dažnai būna brangesni, o jų pristatymas – kainuoja ir užtrunka. Italija Kodėl verta rinktis automobilį iš Italijos? Automobiliai nepažeisti korozijos. Didesnis mažų automobilių pasirinkimas. Didesnėje Italijos dalyje vyrauja šiltas klimatas, keliai nebarstomi druskomis, todėl automobiliai dažniausiai nebūna pažeisti druskų ar korozijos. Taip pat čia populiaru ir įprasta turėti nedidelius miesto automobilius, kuriuos lengva pastatyti siaurose gatvėse ar aikštelėse. Ieškantiems nedidelio automobilio, verta pasidomėti ir naudotais automobiliais iš Italijos. Prasta būklė. Subraižytas kėbulas. Ilgiau trunkantis paruošimas eksploatacijai. Užtrunka transportavimas. BRC atstovai pastebi, kad renkantis itališkus automobilius, susiduriama su problema, jog iš šios šalies atkeliaujančios transporto priemonės neretai pasitaiko prastesnės būklės, subraižytais ar netgi sudaužytais kėbulais. Italai, priešingai nei vokiečiai, nėra linkę prižiūrėti savo automobilių, jų dažnai valyti ir tausoti, laiku keisti tepalų bei atlikti techninės apžiūros. Dėl šių priežasčių naudotų automobilių iš Italijos patikrinimas ir paruošimas eksploatacijai užtrunka ilgiau. Olandija Kodėl verta rinktis automobilį iš Olandijos? Gera būklė. Geras kainos ir kokybės santykis. Originalios detalės. Olandai, panašiai kaip ir vokiečiai, yra pakankamai pedantiški automobilių priežiūros klausimais. Naudoti automobiliai iš Olandijos pasižymi geresne būkle nei automobiliai iš Italijos ar Lietuvos. Vairuotojai šioje šalyje yra linkę prižiūrėti savo transporto priemones ir negaili pinigų remonto atveju reikalingoms originalioms detalėms. Virtuali apžiūra. Apgaulinga rida. Užtrunka transportavimas. Pardavėjai pastebi, kad automobiliai iš Olandijos gali būti su atsukta rida. Tai nėra dažnas atvejis, tačiau praktikoje tokių atvejų yra pasitaikę. Be to, automobilį taip pat tenka išsirinkti iš nuotraukų, be galimybės jį apžiūrėti ir įvertinti gyvai. Amerika Kodėl verta rinktis automobilį iš Amerikos? Geras kainos ir kokybės santykis. Gera komplektacija. Platus pasirinkimas. Mažesni muitai. Naudoti automobiliai iš JAV ar Amerikos – populiarus sprendimas. Didžiausias tokių automobilių pliusas – geras kainos ir kokybės santykis. Dažnai iš Amerikos parvežti automobiliai būna sudaužyti, todėl jiems taikomi mažesni muitai. Tokiu atveju Lietuvoje jie sutvarkomi ir parduodami daug mažesne nei rinkos kaina. Dauguma automobilių būna sudaužyti. Didelė tikimybė gauti potvynio pažeistą automobilį. Sudėtingas ir ilgas transportavimas. Neatitinka europietiškų standartų. Amerika daug dažniau nei Europa kenčia nuo įvairių potvynių, kurių metu pažeisti automobiliai pigiau parduodami visame pasaulyje. Taip pat šioje šalyje vyrauja praktika ne taisyti, o parduoti eismo įvykyje apgadintą transporto priemonę. Kartais kyla problemų su automobilio transportavimu, dokumentų pildymu ir pritaikymu pagal europietiškus standartus. Tai kainuoja nemažai papildomų investicijų ir laiko. Kai kada transportavimas gali užtrukti ilgiau nei mėnesį ar du. Nusprendusiems įsigyti naudotą automobilį patariama pasikliauti pardavimo profesionalais, kurie padės sutvarkyti visus reikalingus dokumentus, pasirūpins transportavimu ir kitais reikalingais procesais. Išsirinkę norimą automobilį tiek Lietuvoje, tiek užsienyje, pasitikrinkite jo rinkos kainą ir nebijokite pasikonsultuoti su šios srities atstovais.