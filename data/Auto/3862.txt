Duomenys apie kelio dangos būklę bus nuskaitomi iš kituose automobiliuose veikiančių sistemų. Nustačiusi, kad netoliese yra duobė, elektroninė sistema automatiškai perduos jos koordinates į specialią „Ford“ debesijos tarnybą, iš kurios duomenys bus nuskaitomi ir perduodami į kitus prie konkretaus kelio ruožo artėjančius automobilius. Sistemos veikimą užtikrins prie specialiai pritaikytos pakabos primontuoti davikliai, skirti „Galaxy“, „Mondeo“ ir „S-Max“ modelių automobiliams. Pagal informaciją apie kelio būklę davikliai reguliuos amortizatorių darbą. Be to, Vokietijos Acheno tyrimų ir inovacijų centro inžinieriai šuo metu testuoja duobių aptikimo sistemas, į kurias integruotos kameros, teikiančios duomenis apie kelio dangos būklę. 2015-aisiais metais planus kurti analogišką duobių aptikimo technologiją paskelbė ir „Jaguar Land Rover“. Reikia paminėti, kad panaši sistema jau veikai „Volvo“ automobiliuose: per debesiją susisiekiančios šios markės automobiliuose įdiegtos sistemos teikia viena kitai duomenis apie kelyje pasitaikančius pavojingus objektus, pavyzdžiui, sustojusį automobilį su įjungtu avariniu signalu arba slidžius kelio ruožus.