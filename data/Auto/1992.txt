Milžiniška automobilių sporto patirtis leido „Renault Sport“ inžinieriams ištobulinti 280 arklio galių ir 390 Nm sukimo momentą pasiekiantį benzininį variklį ir transmisijas, kurios derinamos su naujuoju jėgos agregatu. Naujasis „Renault Megane R.S.“ pirmą kartą modelio istorijoje gali būti komplektuojamas su mechanine arba automatine pavarų dėže. Naująjį „Renault Megane R.S.“ bus galima užsisakyti visuose „Renault“ salonuose nuo 2017 metų gruodžio 1 dienos. 2018 metų pabaigoje „Renault Sport“ pristatys „Megane R.S. Trophy“ versiją, kuri turės 300 AG ir 400 Nm sukimo momentą pasiekiantį variklį, standesnę „Cup“ pakabą ir 19 colių ratlankius bei žemo profilio padangas. „Renault Sport“ specialiai šiam modeliui sukūrė priekinį bei galinį buferį su viduryje sumontuotu išmetimo sistemos antgaliu. Pastarąjį gaubia galinis difuzorius, kuris padidina automobilio stabilumą tiesiojoje ir posūkiuose. Be to, naujos kartos „Megane R.S“ spalvų gamą papildys „Tonic Orange“ spalva, kuri papildys kultinę „Sirius Yellow“ – populiariausią spalvos tarp „Renault Megane R.S.“ pirkėjų. „Renault Megane R.S.“ išskirtinė savybė – „4Control“ keturių vairuojamųjų ratų sistema, kuri C segmento automobilyje buvo sumontuota pirmąjį kartą. Dėl „4Control“ sistemos, „Megane R.S.“ pretenduos tapti vienu vikriausių ir manevringiausių automobiliu klasėje. Važiuojant mažesniu greičiu, keturi vairuojamieji ratai padės įvažiuoti net ir į labai ankštą stovėjimo vietą. Padidinus greitį, „4Control“ sistema užtikrins nepriekaištingą preciziškumą įveikiant posūkius, tikina gamintojai.  Naująjį „Megane R.S.“ galima įsigyti su dviem pakabos konfigūracijomis: „Sport“ ir „Cup“. „Sport“ pakabos konfigūracija tinkama vertinantiems dinamiškumą, sportiškumą ir komfortą. Tuo tarpu „Cup“ pakabos konfigūracija turi standesnius amortizatorius, trumpesnes spyruokles, standesnius stabilizatorius. Ši pakabos konfigūracija yra skirta tiems, kurie sportiškumą vertina labiau negu komfortą. Naujos kartos „Renault Megane R.S.“ vizitinė kortelė – galingesnis ir efektyvesnis benzininis variklis su turbina. 1,8 litro darbinio tūrio, 280 arklio galių (esant 6000 aps/min.) jėgos agregatas 390 Nm sukimo momentą pasiekia plačiame 2400 – 5000 sūkių diapazone. Tai yra vienas geriausių rodiklių klasėje. „Renault Sport“ inžinieriai didžiuojasi, kad, net ir atlikus gausias modifikacijas, jiems pavyko pasiekti 155 g/km CO2 emisiją ir 6,9 l/100 km vidutines degalų sąnaudas. Pirmą kartą sportiško modelio istorijoje, „Renault Megane R.S.“ komplektuojamas su dviejų tipų, 6 laipsnių transmisijomis: mechanine arba automatine. Abi pavarų dėžės buvo optimizuotos taip, jog galėtų užtikrinti didelį efektyvumą ir sklandų, tikslų pavarų perjungimą. „EDC“ dvigubos sankabos pavarų dėžė išsiskiria dviem technologijomis: „Multi-Change Down“ – technologija, leidžianti efektyviai ir greitai pavarų dėžėje perjungti kelias pavaras žemyn. Tai ypač svarbu tiems vairuotojams, kurie nori į posūkį ir iš jo išvažiuoti optimaliu greičiu. „Launch Control“ – automobilių sporte sukurta technologija, labai sėkmingai pritaikyta „Renault Sport“ modeliuose. Šis režimas leis automobiliui startuoti neprarandant nė vienos brangios akimirkos užsidegus žaliam šviesoforo signalui. Naujasis „Renault Megane R.S.“ turi atnaujintą „R.S Monitor“ telemetrijos sistemą. Pažangesnė ir intuityvesnė sistema leis „Renault Megane R.S.“ vairuotojams ne tik stebėti svarbius automobilio parametrus, bet ir prie „R-Link 2“ multimedijos sistemos prijungti išmanųjį telefoną ar vaizdo kamerą, kuri galėtų nufilmuoti važiavimą lenktynių trasa. „Renault Megane R.S.“ komplektuojamas su „Multi-Sense“ sistema, leidžiančia vairuotojams keisti sportiško automobilio charakterį. Naudojant „Multi-Sense“ sistemą, galima pasirinkti vieną iš šių važiavimo režimų: „Comfort“ – automobilis veikia optimaliu režimu, leidžiančiu maksimaliai padidinti pakabos komfortą ir pasiekti mažiausias degalų sąnaudas. „Normal“ – idealus kompromisas tarp komforto ir sportiškumo. „Sport“ – vieno mygtuko paspaudimu automobilis atgyja ir leidžia vairuotojui pajusti „Megane R.S.“ sportiškumo dvasią. „Race“ – režimas, sukurtas tiems vairuotojams, kurie dažnai leidžia laiką lenktynių trasose. Įjungus šį režimą, išjungiama elektroninė stabilumo kontrolė. „Perso“ – važiavimo režimas, kuris leidžia sukurti asmeninius automobilio nustatymus. „R.S. Drive“ mygtukas leidžia greičiau pasiekti „Sport“ ir „Race“ režimus. Naujasis „Renault Megane R.S.“ aprūpintas pažangiu saugumo ir pagalbinių technologijų asistentu – „ADAS“.