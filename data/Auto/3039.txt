Automobilių gamybos milžinės valdybos bei direktorių tarybos pirmininkas Billas Fordas pavadino J. Hackettą „teisingu pasirinkimu automobilių pramonės transformavimo etapu“. „Jis tikras aiškiaregys, pasižymintis unikaliu ir į žmogų orientuotu požiūriu, į vadovavimą kultūros, produkcijos bei paslaugų plėtros srityje“, - pažymėjo B. Fordas. Naujasis „Ford“ vadovas, tikimasi, susitelks ties „verslo modernizavimu ir transformavimu, atsižvelgdamas į kylančius naujus iššūkius“. Taip pat pranešta apie kitus kelis naujus paskyrimus. Jimas Farley'is taps Pasaulinių rinkų padalinio viceprezidentu; Joe Hinrichsas, Amerikos padalinio prezidentas, taps Pasaulinių operacijų padalinio vadovu ir bus atsakingas už pasaulinę produktų plėtrą, gamybą bei kokybę. Kaip anksčiau skelbė verslo laikraštis „The Wall Street Journal“ (WSJ), keisti vadovybės struktūrą paskatino smukęs direktorių tarybos pasitikėjimas, - per trejus metus, vadovaujant M. Fieldsui, įmonės akcijų vertė nukrito 40 proc. Po pranešimų apie direktorių pokyčius „Ford“ akcijos pabrango 2,3 procento.