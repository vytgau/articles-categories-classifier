„Jau 70 metų automobilių sportas ir „Porsche“ yra neatsiejamas derinys. Kiekvienas šio prekės ženklo gerbėjas yra vairavimo entuziastas, o dalyvauti sporto varžybose su „Porsche“ – ne vieno jų svajonė. Šiemet suteiksime galimybę šią svajonę paversti realybe. Išskirtinis ir labai greitas „Porsche Cayman GT4 Clubsport“ jau paruoštas treniruotėms bei varžyboms. O patyrusio trenerio Roberto Kupčiko ir kitų profesionalų pagalba jau visai netrukus bus galima išmokti suvaldyti šį automobilį“, – teigia Vilniaus „Porsche“ centro vadovė Rasa Klimavičiūtė. Pergalėms paruoštas automobilis „Porsche Cayman GT4 Clubsport“ yra lenktynėms paruošta sportiško „Cayman GT4“ versija. „Dėl idealaus „Cayman GT4 Clubsport“ svorio paskirstymo (50 prie 50) automobilio valdymas tampa ypatingai tikslus. Tai leidžia išvengti klaidų lenktynių trasoje ir užlipti ant nugalėtojų pakylos“, – sako „Porsche Racing Academy“ vadovas ir naujai formuojamos komandos treneris R. Kupčikas. Lenktynėms paruoštas automobilis turi 3,8 l darbinio tūrio atmosferinį šešių cilindrų variklį bei pasiekia 380 AG ir 420 Nm. Palyginimui, važinėjimui gatvėmis skirtame GT4 montuojama mechaninė H tipo pavarų dėžė, „GT4 Clubsport“ – 7 laipsnių automatinė PDK. Lenktynėms paruošto „Clubsport“ priekinė pakaba – kaip sportinio „911 GT3 Cup“. Palangos 1006 km lenktynėse oro sąlygos sportininkus lepina retai: neretai čia yra labai karšta, o kartais pliaupia lietus. Dėl idealaus svorio balanso „Cayman GT4 Clubsport“ valdomas lengviau įvairiomis sąlygomis, jis turi reguliuojamą sportinę ABS sistemą bei stabilumo kontrolę.  „Šis „Cayman GT4 Clubsport“ turi ir oro kondicionierių. Sportui skirti automobiliai tokio privalumo dažnai neturi, todėl naujiems lenktynininkams bus daug lengviau sukoncentruoti dėmesį į vairavimą, kai konkurentai kovos su automobilyje tvyrančiu 60-70 laipsnių karščiu“, – aiškina R. Kupčikas. R. Kupčikas priduria, kad Vilniaus „Porsche“ centre visuomet laukiami automobilių sporto entuziastai, kurie nori iš arčiau pamatyti ir daugiau sužinoti apie šį išskirtinį automobilį ar gauti papildomos informacijos apie „Porsche Racing Academy“ projektą gyvai. Laisvalaikis tikriems vairavimo entuziastams „Porsche“ automobiliai visame pasaulyje yra vertinami dėl savo sportiškumo. Automobilių sportas – neatsiejama to dalis, „Porsche“ yra pirmi kirtę finišo liniją daugelyje prestižinių lenktynių visame pasaulyje. Taip pat – ir įvairiose varžybose Baltijos šalyse. Pavyzdžiui, Palangos 1006 km lenktynėse „Porsche“ vairavę sportininkai pirmieji kirto finišo liniją net 11 kartų. Vilniaus „Porsche“ centro suburtoje „Porsche Racing Academy“ entuziastingi vairuotojai galės tapti automobilių sporto dalimi – lenktyniauti „Porsche Cayman GT4 Clubsport“ automobiliu įvairiose varžybose Lietuvoje ir Baltijos šalyse. Išskirtinį sportinį automobilį išvys Palangos 1006 km lenktynių, trumpų bei ilgų distancijų Baltijos šalių čempionatų (BaTCC ir BEC) žiūrovai. Vairuotojams reikės rūpintis tik varžymusi: komandos techniniais, logistiniais, komunikaciniais ir kitais klausimais pasirūpins Lietuvos „Porsche“ komanda. Vilniaus „Porsche“ centro komanda jau buria ir oficialią lenktynininkų palaikymo komandą. „Geriausia komanda yra ta, kurioje kiekvienas žmogus daro tai, ką moka geriausiai. Inžinieriai prižiūri automobilį, komandos vadovas kuria strategiją, o vairuotojams belieka tik treniruotis, lenktyniauti ir negalvoti apie kitus niuansus. Profesionalumas visose srityse – to mes siekiame „Porsche“ komandoje“, – sako patyręs lenktynininkas R. Kupčikas. Prieš sezoną vairuotojams taip pat organizuojama speciali treniruočių sesija Estijos „Audo24Ring“ trasoje su R. Kupčiku – dalyviai išklausys sportinio važiavimo teorijos kursą bei atliks daugybę praktinių uždavinių kartu su treneriu. Tai padės vairuotojams perprasti profesionalaus sportinio vairavimo principus bei pasiruošti lenktynininkų licencijų gavimui. „Porsche Racing Academy“ – tai Vilniaus „Porsche“ centro jau ne vienerius metus vystomo projekto „Porsche Driving“ dalis, kurio tikslas – įprastą vairavimo patirtį perkelti į naują lygį.