Daugumą tokių išgraibstytų „Alfa Romeo Giulia“ (290 egzempliorių) – automobiliai, aprūpinti dviejų litrų talpos specialios modifikacijos „Milano“ benzininiais varikliais. Jų kaina siekė 62,9 tūkst. dolerių. Dar 60 tokių automobilių – galingiausi ir prabangiausiai sukomplektuoti sedanai „Giulia Quadrifoglio Verde“, jų kaina siekė 149 tūkst. dolerių. 2016 metų kovą „Tmall“ platformoje prekiauti savo produkcija pradėjo ir dar vienas „Fiat Chrysler Automobiles“ (FCA) prekės ženklas – „Maserati“. Tada bendrovei pavyko vos per 18 sekundžių parduoti 100 miesto visureigių „Levante“. Kiekvienas automobilis kainavo 146 tūkst. dolerių. Iš viso 2016 metais savo produkciją „Tmall“ platformoje siūlė beveik 30 automobilių gamintojų iš viso pasaulio. Tarp jų jau minėtasis „Maserati“, „Audi“, „Mercedes-Benz“ ir „Volvo“. Kai vieną dieną – lapkričio 11 dieną – buvo paskelbtas išpardavimas, buvo parduota beveik 100 tūkst. automobilių.