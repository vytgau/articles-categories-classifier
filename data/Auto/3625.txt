„Kasdien spūstyse praleistos papildomos minutės per savaitę pavirsta valanda, o per metus susidaro dešimtys valandų, kurias galima praleisti kur kas prasmingiau, pavyzdžiui, su šeima, sportuojant ar mokantis naujų dalykų. Išmaniosios technologijos leidžia palengvinti mūsų kasdienybę ir džiaugiamės galėdami prisidėti prie situacijos Lietuvos keliuose gerinimo. Naudojantis išmaniais sprendimais, tokiais kaip „Waze“, apie spūsčių vietas ir dydį galime sužinoti dar prieš kelionę, o rinkdamiesi greitesnius maršrutus taupyti savo brangų laiką“, – sako Arūnas Mickevičius, „Bitė Lietuva“ rinkodaros vadovas. Galima pasirinkti greitesnį kelią Prieš dvi savaites „Bitė“ kartu su didžiausių miestų savivaldybėmis ir automobilių kelių direkcija pristatė išmanųjį „Waze“ sprendimą. Sutelktinių duomenų (angl. crowd-sourcing) principu veikianti išmanioji navigacija realiu laiku rodo situaciją keliuose. Vairuotojai patys praneša apie eismo sąlygas: kur pastebėjo spūstį, eismo įvykį, rūką ar plikledį, duobes ir kitas kliūtis. Programėlei apdorojus šią informaciją ir įvertinus kokiu greičiu vyksta transporto judėjimas, vairuotojui pasiūlomas greičiausias maršrutas. Pati „Waze“ yra nemokama ir veikia visuose išmaniuosiuose įrengininiuose. Trys ketvirtadaliai vairuotojų Lietuvoje su spūstimis susiduria nuolat Kaip parodė reprezentatyvi gyventojų apklausa, trims iš keturių vairuotojų spūsčių problema yra aktuali, nes tik 23 proc. Lietuvos vairuotojų nurodė beveik neužtrunkantys spūstyse. Ilgesnes kaip valandos spūstis per savaitę patiria 20 proc. didmiesčių vairuotojų. Mažesniuose miestuose spūstys trumpesnės – trys iš penkių vairuotojų jose per savaitę praleidžia iki 30 minučių, o kaimuose gyvenantys vairuotojai teigė, kad jų keliones spūstys prailgina apie 15 minučių per savaitę. Dauguma (60 proc.) vairuotojų, kurie patenka į transporto spūstis, mano, kad jose jie praleistų mažiau laiko, jei iš anksto apie jas žinotų: 35 proc. manymu šis laikas sutrumpėtų 5-10 min., ketvirtadalio teigimu – daugiau nei 10 minučių. Taupyti laiką kelionėse aktualu šimtams tūkstančių vairuotojų SĮ „Susisiekimo paslaugos“ paskaičiavimu, vien į Vilniaus gatves kasdien išvažiuoja apie 260 tūkstančių transporto priemonių, ir dar apie 40 tūkstančių atvažiuoja iš kitų miestų. Kauno savivaldybės įvertinimu, šiame mieste kasdien eisme dalyvauja apie 150 tūkstančių transporto priemonių. „Waze“ skaičiavimu, kasdien kiekvienam vairuotojui išmanioji navigacija kelionėse padeda sutaupyti vidutiniškai 5 minutes. Tęsdama ilgametę tradiciją pirmiausia leisti vartotojams išbandyti išmanųjį sprendimą, nesirūpinant sunaudotais megabaitais, „Bitė“ visiems klientams iki šių metų rugsėjo pirmosios leis naudotis „Waze“ neskaičiuojant interneto duomenų.