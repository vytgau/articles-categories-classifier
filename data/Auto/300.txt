6 tūkst. 343 eurus interesantui atsiėjo dalyvio mokestis, kuris įskaičiuojamas į galutinę pasiūlytą sumą, bet negrąžinamas per nustatytą laiką persigalvojus. Informacijoje apie automobilį nurodoma, kad jo pirmoji registracijos data – 2008-ųjų kovo 27-oji, o nuvažiuota rida – 12758 km. „Ferrari 612 Scaglietti“ sumontuotas V12 formos 5,75 litro darbinio tūrio 540 AG galios variklis, per automatinę pavarų dėžę sukantis galinius ratus. Nuo 0 iki 100 km/val. šis automobilis gali įsibėgėti vos per 4,2 sek. ir išvysto maksimalų 320 km/val. greitį. Automobilį buvo galima apžiūrėti BRC autocentre Vilniuje – šios įmonės svetainėje jo nurodoma pardavimo kaina siekė 89 tūkst. 900 eurų. Naudotų prabangių sportinių automobilių svetainėse galima rasti panašių pasiūlymų, kurių autoriai už parduodamus „Ferrari 612 Scaglietti“ prašo 80-115 tūkst. eurų, tad varžytynių nugalėtojas gali džiaugtis įsigijęs automobilį konkurencinga kaina. Nauji šio modelio automobiliai prieš dešimtmetį kainavo nuo maždaug 250 tūkst. eurų.  Garsėjo pomėgiu prabangiems automobiliams 2011 metų lapkričio 16 dieną Lietuvos Vyriausybė nacionalizavo „Snoro“ akcijas, o lapkričio 22 dieną Lietuvos bankas atsisakė išduoti leidimą registruoti „Snoro“ įstatų pakeitimus dėl kapitalo didinimo. Gruodžio 7 dieną „Snorui“ iškelta bankroto byla, o buvę banko savininkai R. Baranauskas ir Vladimiras Antonovas kaltinami iššvaistę beveik 0,5 mlrd. eurų vertės turto pasislėpė nuo Lietuvos teisėsaugos Didžiojoje Britanijoje, o vėliau – Rusijos Federacijoje. Ikiteisminis tyrimas dėl galimo banko „Snoras“ turto pasisavinimo, apgaulingo apskaitos tvarkymo, dokumentų klastojimo, piktnaudžiavimo, turto iššvaistymo ir pinigų plovimo buvo pradėtas 2011 m. R. Baranauskui ir V. Antonovui slapstantis nuo teisėsaugos institucijų, buvo surašyti pranešimai apie įtarimus, jų atžvilgiu buvo išduoti ir dabar galiojantys Europos arešto orderiai. Abu buvę banko akcininkai garsėjo savo pomėgiu sportiniams ir prabangiems automobiliams. Prieš penkerius metus aukcione buvo parduoti du bankui priklausę reti sportiniai „Spyker“ automobiliai, anksčiau „Snorui“ taip pat priklausė „Maybach“ ir „Bentley Arnage“ limuzinai.