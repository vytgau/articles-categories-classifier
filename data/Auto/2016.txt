Kaip rašo autonews.com, nepaisant užtikrinto starto „Ioniq“ nepavyko patekti tarp trijų geriausius pardavimų rezultatus parodžiusių elektromobilių – šio modelio automobilių parduota 306 vienetais mažiau nei „BMW i3“. Remiantis „JATO Dynamics“ pateikiamais duomenimis, patobulinto „Renault Zoe“ modelio automobilių pirmąjį šių metų pusmetį Europoje parduota daugiausiai, po jo seka „Nissan Leaf“. Nors pirmajame 2017 m. pusmetyje elektromobilių sektorius Europoje pasižymėjo sparčiausiu augimu, vis tik baterijas naudojančių elektromobilių užimama rinkos dalis išliko nedidelė – vos 0,9 proc. Praėjusiais metais tuo pačiu laikotarpiu fiksuotas 0,6 proc. rodiklis. Antrojo pagal augimo spartumą segmento Europoje – kompaktinių miesto visureigių ir krosoverių – pardavimai pirmaisiais šešiais šių metų mėnesiais išaugo 37 proc. iki 989 421 parduotos transporto priemonės. Didelės reikšmės augimui turėjo naujasis „Peugeot 3008“, papildęs pardavimų rezultatus daugiau nei 81 000 automobilių ir padėjęs miesto visureigiams pirmąjį šių metų pusmetį užimti garbingą trečią vietą. Sėkmę garantavo „Peugeot“ sprendimas paversti antros kartos 3008 modelį krosoveriu. Jei 3008 būtų likęs vienatūriu, jis būtų strigęs pirmąjį šių metų pusmetį 5,7 proc. iki 300 252 parduotų transporto priemonių susitraukusiame sektoriuje. Ne ką mažiau prie kompaktinių miesto visureigių pardavimų augimo prisidėjo ir naujasis „Volkswagen Tiguan“, bendrus rezultatus papildęs 55 036 parduotais automobiliais.