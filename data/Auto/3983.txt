Nepaisant pasitaikiusių prastos būklės kelių ir sudėtingų oro sąlygų, „Fiat Tipo“ atlaikė visas negandas be techninių ir mechaninių nesklandumų. Į kelionę aplink pasaulį sedanas „Fiat Tipo“ išriedėjo pro gamyklos vartus Bursoje, Turkijoje praėjusių metų rugpjūčio 13-ąją. Standartinės komplektacijos sedanas nebuvo niekaip aprūpintas papildomais priedais, kurie būtų padėję lengviau susidoroti su šiuo iššūkiu. Per pirmą kelionės etapą „Fiat Tipo“ pervažiavo Graikijos, Bulgarijos, Rumunijos, Ukrainos ir Rusijos valstybių teritorijas bei pasiekė Japoniją. Iš Yokohamos uosto Japonijoje sedanas laivu per Ramųjį vandenyną buvo nuplukdytas iki Meksikos krantų. Antrame kelionės etape įveiktas maršrutas per Meksiką ir laivu persikelta per Atlanto vandenyną iki Jungtinės Karalystės.  Trečio kelionės etapo maršrutas tęsėsi per 14 Europos šalių įskaitant Olandiją, Vokietiją, Prancūziją, Šveicariją, Austriją ir Italiją. Vasario pradžioje „Fiat Tipo“ sėkmingai finišavo gamykloje, kurioje ir buvo surinktas. Kelionės metu sedaną vairavęs žurnalistas už vairo praleido daugiau kaip 400 valandų. Be nesklandumų atlaikyti kelionę aplink Žemės rutulį sedanui „Fiat Tipo“ padėjo kruopščiai apgalvoti techniniai sprendimai ir aukšto lygio gamybos standartai. Prie pernai debiutavusio „Fiat Tipo“ projekto trejus metus dirbo daugiau kaip 2 tūkst. inžinierių ir kitų specialistų. Jie bandymų metu nuvažiavo 9 mln. kilometrų tiek įprastais keliais, tiek itin ekstremaliomis sąlygomis. Šįmet rinkoje pasirodys „Fiat Tipo“ modeliai su hečbeko ir universalo kėbulu – šios naujos versijos suteiks dar daugiau pasirinkimo galimybių.