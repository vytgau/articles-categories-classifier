„Mes atlėkėme į posūkį labai greitai. Stabdant mašina susimėtė, atsistojo šonu ir aš verčiausi, galų gale atsidūriau duobėje. Dabar man skauda nugarą. Labai gaila. Bet vėl gi, mes praradome labai daug laiko etapo pradžioje, turėjome atsigriebti. O kai daug rizikuoji, tokie dalykai nutinka“, – iš karto po etapo sakė C. Sainzas. Tik laimingų aplinkybių dėka nenukentėjo nei sportininkai, nei varžybų stebėtojai. Mechanikai dar bandė gaivinti sumaitotą C. Sainzo automobilį, tačiau galiausiai kapituliavo. Komandos puslapyje internete buvo paskelbta, kad norint automobilį atstatyti lenktynėms laiko iki penktojo etapo paprasčiausiai nepakanka.