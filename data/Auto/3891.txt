Anot vaizdo įrašo aprašymo, šis sraigtasparnis nutūpė kažkur netoli Karabutako kaimo, esančio Kazachstane. Orlaiviui palietus žemę, iš jo iššoko žmogus, kuris nubėgo prie pakelėje stovinčio vilkiko pasiklausti kelio – bent jau taip atrodo iš vaizdo medžiagos, rašo carscoops.com. Žinoma, mes negalime tiksliai žinoti, kas buvo sakoma, bet gestai ir vėlesnis pokalbis tarp sunkvežimių vairuotojų suteikia daugybę užuominų apie tai, koks buvo šio pokalbio tikslas. Kaip rašoma šio vaizdo įrašo komentaruose, sraigtasparnio įgula galėjo dalyvauti kovinėse pratybose ar skristi vis blogėjančiomis oro sąlygomis, kai dėl kažkokių priežasčių jiems pasirodė, kad reikia nutūpti ir šnektelėti su vilkiko vairuotoju. Gerai žinoma, kad sniego pūgos sraigtasparniams yra vienos pavojingiausių, nes geras matomumas yra gyvybiškai svarbus jų skrydžio saugumui – kur kas svarbesnis negu lėktuvams.