„SEAT išgyvena konsolidacijos ir augimo laikotarpį, o mes siekiame tapti viena dinamiškiausių organizacijų automobilių industrijoje. Naujasis „SEAT Ibiza“ padės mūsų prekiniam ženklui žengti didžiulį žingsnį pirmyn“, – sakė SEAT S.A. vykdomojo komiteto pirmininkas Luca de Meo. Maža to, šiuos metus galima pavadinti didžiausio proveržio metais SEAT kompanijai. Metų pradžioje pasirodė atnaujintas „Leon“, o jį sekė pirmasis kompanijos visureigis „Ateca“. Dabar atėjo eilė trečiajam kertiniam kompanijos akmeniui – „Ibiza“ modeliui. Šiais metais taip pat laukia kitų naujų modelių, tokių kaip „Arona“ visureigis, debiutai. Kompanija džiaugiasi jau penktus metus iš eilės kylančiais pardavimais. Šie metai taip pat prasidėjo labai optimistiškai – sausio mėnesį pardavimai pakilo 16,5 proc.  Kompanija dar šiemet ketina pristatyti „Xcellence“ apdailos paketą, kuris taps alternatyva FR apdailai. Daugiau apie „SEAT Ibiza“ istoriją ir naujos kartos modelį galite paskaityti čia. Ženevos automobilių parodoje nepraleis progos pasirodyti ir galingiausias, legaliai gatvėmis galintis važiuoti Ispanijos automobilių gamintojo modelis – naujasis „Leon Cupra“.