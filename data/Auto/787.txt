2016 metais buvo nustatyti 156 nuo narkotikų apsvaigę vairuotojai, 2017 metais nustatytas 181 nuo tokių medžiagų apsvaigęs vairuotojas, skelbia Lietuvos kelių policijos tarnyba. Vėlų antradienio vakarą apie 22.30 val. Klaipėdos rajone, Veiviržėnų miestelyje, Laisvės ir Mokyklos gatvių sankryžoje, buvo sustabdytas automobilis „Volkswagen“, jį vairavo 20-metis vaikinas. Pas vairuotoją rastas sidabrinės spalvos folijos paketėlis, kurio viduje buvo, kaip įtariama, žalios spalvos augalinės kilmės narkotinės medžiagos. Patikrinus automobilį išsamiau, jo priekyje, po keleivio sėdyne, rastos svarstyklės. Dvidešimtmetis sulaikytas ir uždarytas į Klaipėdos apskrities vyriausiojo policijos komisariato areštinę.