Automobilis turi visiškai naują platformą. Jame bus montuojamos kietojo pagrindo baterijos, kurias bus galima įkrauti tik per kelias minutes, informavo leidinys, nenurodydamas šaltinių. Dabartiniai elektromobiliai važiuoja su ličio jonų baterijomis, kurios pakraunamos per 20–30 min. net su greitu įkrovikliu, o su įkrauta baterija nuvažiuojamas geriausiu atveju 300–400 km atstumas. „Toyota“ nusprendė pardavinėti naujo modelio elektromobilius Japonijoje nuo 2022 m. Kompanijos atstovė spaudai sakė šiuo metu negalinti komentuoti pranešimo. „Toyota“ vejasi elektromobilių gamintojų lyderes „Nissan“ ir „Tesla“, nes visame pasaulyje elektromobiliai sulaukia vis daugiau susidomėjimo ir yra laikomi perspektyvia ekologiška alternatyva įprastiems automobiliams. Neaišku, ar „Toyota“ pavys konkurentes, nes masinei gamybai reikia dar ir kokybės kontrolės bei patikimumo. Kitą vertus, kompanija turi daug patirties šių aspektų užtikrinimui tradicinių automobilių gamyboje.