Ši triratė elektra varoma transporto priemonė tapo dešimtmetį trukusio išradėjo Marko Frohnmayerio darbo kulminacija. Šiame triratyje telpa du asmenys, sėdintys vienas už kito. Pastaraisiais metais išradėjas sukūrė apie dešimt šios transporto priemonės prototipų kartų. Vis dėlto esminis sprendimas gimė netikėtai, kai M. Frohnmayeris nusprendė pakeisti automobilinį vairą motocikliniu. Sukurto elektromobilio greitis gali siekti iki 140 kilometrų per valandą, o bazinė komplektacija suteikia galimybę įveikti 70 kilometrų atstumą vienu akumuliatorių įkrovimu. Šios transporto priemonės kaina turėtų siekti 12 000 JAV dolerių (10 222 eurus), o įsigyti ją bus galima jau vasaros pabaigoje.