Bendrovės konsoliduotas grynasis pelnas sumažėjo 3,9 karto iki 339,3 tūkst. eurų, teigiama Registrų centrui pateiktoje „Skulo“ 2016 metų ataskaitoje. „2016 metais bendrovė pasistatė automobilių plovyklą Alytaus rajone, atidarė automobilių plovyklą Kaune. 2017 metais planuojama pastatyti automobilių plovyklas Vilniuje, Alytuje, Jonavoje ir Pasvalyje. Šiemet „Skulas“ planuoja atsisakyti didmeninės prekybos naftos produktais, nes konkuruoti su stambiaisiais naftos produktų tiekėjais rinkoje sunku ir ši veiklos sritis pasidarė nepelninga“, - rašoma įmonės metiniame pranešime. „Skulas“ savo interneto svetainė nurodo šiuo metu valdantis 8 degalines Kaune, Kauno rajone, Vilniuje, Pasvalyje, Alytaus ir Prienų rajonuose. Įmonių grupės pardavimo savikaina per metus sumenko 9,8 proc. iki 63,5 mln. eurų, ikimokestinis pelnas - 3,9 karto iki 426,5 tūkst. eurų. „Skulas“ valdo antrines bendroves „Grivzas“ ir „Evirina“. Vien pagrindinės grupės įmonės pajamos pernai sumenko 2,6 proc. iki 39,9 mln. eurų, grynasis pelnas - 3,8 karto iki 195,8 tūkst. eurų. Praėjusių metų pabaigoje įmonių grupėje dirbo 131 darbuotojas (2015 metų pabaigoje - 148). 53 proc. „Skulo“ akcijų valdo Remigijus Majauskas, 47 proc. - Romandas Sadauskas.