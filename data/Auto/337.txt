Atliekant tyrimą buvo išanalizuoti 13,9 mln. 2007–2017 metais sudarytų sandorių, pagal kuruos seni automobiliai buvo priduoti perkant naujas transporto priemones, kaip pradiniai įnašai. Apibendrinant duomenis buvo apskaičiuota, kiek senų transporto priemonių buvo pakeistos to paties segmento, gamintojo ir markės automobiliais. Lojaliausi pirkėjai, kaip paaiškėjo, yra miesto visureigių, krosoverių ir pikapų vairuotojai. Pirkdami naują automobilį jie dažniausią renkasi to paties tipo kėbulą. O štai tradiciniams lengviesiems automobiliams lojalių pirkėjų tolydžio mažėja. Pavyzdžiui, 2012 metais juos pakartotinai rinkosi maždaug 70 proc. vairuotojų, o 2017-aisiais tokių liko tik 57 proc. Palyginimo dėlei galima pasakyti, kad krosoverius nuolat besirenkančių pirkėjų yra 75 proc., o pikapus ir visureigius – 74 proc. Vairuotojai dažnai linkę rinktis ir toje pačioje šalyje gaminamas transporto priemones. Net 83 proc. japoniškų automobilių savininkų laikosi nuomonės, kad naujas automobilius taip pat turi būti pagamintas Japonijoje. Korėjos produkcijos linkę neišduoti 68 proc. pirkėjų, naujo automobilio ieškantys „Kia“ arba „Hyundai“ kataloguose, tačiau gimtosios šalies gaminiais nenusivilia tik 53 proc. amerikiečių. Pasirinktai automobilio markei labiausiai ištikimi „Toyota“ (63 proc.), „Subaru“ (61 proc.), „Honda“ (60 proc.), RAM (54 proc.) ir „Chevrolet“ (54 proc.) automobilių savininkai, o „Chrysler“, „Smart“ ir „Dodge“ kartotinai renkasi mažiau nei 20 proc. pirkėjų. Pereiti prie kitos prabangos klasei priskiriamos markės rečiau linkę „Lexus“, „Audi“, „Land Rover“, „Mercedes-Benz“ ir „Porsche“, o dažniau – „Infiniti“, „Jaguar“ ir „Volvo“ savininkai. Pernai metų pabaigoje „Google“ paskelbė JAV populiariausių automobilių markių sąrašą. Lyderių trejetuke – „Ford“, „Lexus“ ir „Kia“. Jie pakeitė prieš metus (2016-aisiais) į šias pozicijas patekusius „Honda“, „Mercedes-Benz“ ir „Tesla“.