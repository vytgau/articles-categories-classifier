Bent po vieną „iF Design“ apdovanojimą „Kia“ gauna jau aštuntus metus iš eilės. Šiemetinė sėkmė gausiai papildė „Kia“ „iF“ apdovanojimų kolekciją – joje dabar jau 12 įvertinimų. „Naujausi „iF Awards“ apdovanojimai yra mūsų nuostabios dizaino komandos pripažinimas. Visi trys modeliai, kuriuos glaudžiai bendradarbiaudami kūrė „Kia“ dizaino centrai Korėjoje, Vokietijoje ir JAV, yra labai svarbūs mūsų prekiniam ženklui. „Niro“ ir „Optima Sportswagon“ padėjo „Kia“ markei žengti į naujus rinkos sektorius ir dėl savo modernaus dizaino bei patrauklumo išsikovojo jose tvirtas pozicijas. Vienas geriausiai parduodamų mūsų modelių „Rio“ šiemet kardinaliai atsinaujino ir mes sukūrėme automobilį, pasižymintį solidesniu charakteriu“, – sakė „Kia Motors Corporation“ dizaino vystymo vadovas Peteris Schreyeris. Vieno iš trijų „Kia“ gautų „iF Design“ apdovanojimų savininko, naujojo „Rio“ prekyba Europoje prasidės pirmąjį šių metų ketvirtį. Tuo pat metu jis pasieks ir Lietuvą. „iF Design Award 2017“: daugiau nei 5500 produktų iš 59 šalių 1953 metais pradėti rengti kasmetiniai „iF Desing Award“ apdovanojimai tapo vienu svarbiausių konkursų, kuriame vertinamas dizaino tobulumas. Šis apdovanojimas dar žinomas kaip „Formgerechte Industrieerzeugnisse“ („Geras industrinis dizainas“), įsteigtas vienos didžiausių pasaulyje pramonės parodų „Hannover Messe“. „iF Design Award“ komisija vertina produktus, skirstydama juos į 7 kategorijas: „Produktas“, „Įpakavimas“, „Komunikacijos“ „Paslaugų dizainas“, „Architektūra“, „Interjero dizainas“ ir „Profesionali koncepcija“. „Kia“ modeliai tapo „Produkto dizaino“ kategorijos lyderiais. Šiais metais nepriklausomai dizaino ekspertų komisijai, kurią sudarė 58 nariai, kompanijos iš 59 pasaulio šalių vertinimui pateikė net 5575 skirtingus gaminius. Oficiali 2017 m. „iF Design Awards“ apdovanojimų ceremonija vyks kovo 10 dieną „BMW Welt“ ekspozicijų centre Miunchene. Visi apdovanojimus laimėję produktai bus eksponuojami „HavenCity“ parodoje Hamburge. Su konkurso nugalėtojais visi norintieji taip pat gali susipažinti užsukę į oficialų „iF“ apdovanojimų puslapį www.ifdesign.de arba atsisiuntę programėlę į išmanųjį telefoną.