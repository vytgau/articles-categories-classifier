„Šis automobilis bus skirtas žmonėms, kurie nori mieste gyventi užmiesčio gyvenimą“, – naują gaminį apibūdino „Opel“ marketingo vadovė Tina Mueller. Kol kas jokios papildomos informacijos apie „Opel Crossland X“ neskelbiama. Anksčiau žiniasklaidoje pasirodė informacija, kad kitą pavasarį Ženevos parodoje debiutuos naujos kartos „Insignia“ hečbekas, kuris vadinsis „Grand Sport“, o ateityje gamintojai planuoja visus savo vienatūrius pakeisti SUV modeliais. Papildyta lapkričio 9 d., 14:40 Išleis 7 naujus modelius „Opel“ papildė savo pranešimą informacija, kad 2017-aisiais planuoja išleisti net 7 naujus modelius: nuo jau minėto „Insignia“ iki elektromobilio „Ampera-e“. Tokio atvejo, kai gamintojas per vienus metus pristato tokią gausybę naujų modelių, dar nebuvo nuo pat įmonės veiklos pradžios 1899 m. 2016–2020 m. įmonė klientams žada pristatyti net 29 naujus modelius, o automobilių asortimentas bus visiškai atnaujintas. „Su 7 naujais modeliais, pasirodysiančiais ateinančiais metais, „Opel“ taps visiškai kitu prekės ženklu vos per 12 mėnesių“, – sako dr. Karlas-Thomas Neumannas, „Opel“ generalinis direktorius. „Su „Ampera-e“ norime įrodyti, kad elektromobiliu įmanoma ir patogu važiuoti kasdien. Antros kartos „Insignia“ modelis atskleidžia eleganciją, konstrukcijos lengvumą ir sportišką išvaizdą. Nauji krosoveriai leis mums praplėsti savo asortimentą vienuose populiariausių ir greičiausiai augančiuose B ir C automobilių segmentuose, o tai leis augti ir mūsų bendrovei.“ Kitais metais „Opel“ pristatys Paryžiaus parodoje parodytą elektrinį „Ampera-e“, antros kartos flagmaną „Insignia Grand Sport“ penkerių durų sedaną kupė siluetu, „Insignia Sports Tourer“ universalą, padidinto pravažumo „Insignia Country Tourer“ versiją, atnaujintą „Opel Vivaro“, jau minėtą „Crossland X“ ir C segmento krosoverį.