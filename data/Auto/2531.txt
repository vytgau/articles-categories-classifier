Komandos lenktynininkas Paulius Reisas sako, kad „nors šis sezonas tiek man asmeniškai „Autoplius Fast Lap“ čempionate, tiek komandai BaTCC klostosi tikrai sėkmingai, į lenktynes Palangoje atvykstame realiai vertindami savo ir konkurentų galimybes. Mūsų automobilis tikrai nėra pats greičiausias mūsų A3000 klasėje, tačiau iki šiol vykusiose lenktynėse BMW nerodė didelių kaprizų, tad tikimės, jog gerai atlaikys ir šiame maratone. Kas benutiktų varžybose, sieksime finišuoti kuo aukštesnėje vietoje, na, o podiumas savo klasėje būtų svajonės išsipildymas“. Panašiai kalbėjo ir Europos bei Lietuvos „drifto“ čempionatuose važiuojantis Benediktas Čirba: „Visada yra įdomu savo jėgas išbandyti keliose autosporto disciplinose, o treniruotės ir testai įvairiose trasose parodė, jog mano greitis žiede yra artimas komandos draugams. Svarbiausia yra nedaryti klaidų ir pagal galimybes finišuoti kuo geresnėje vietoje“. Už „Galingas.lt“ komandos BMW vairo sės Marius Ruginis, B. Čirba bei P. Reisas.