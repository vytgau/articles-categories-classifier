Apsklausoje nustatyta, kad po trejų metų vairavimo patikimiausi iš JAV parduodamų automobilių yra šių dviejų garsių prekės ženklų automobiliai. Tokia išvada padaryta po 2016 m. spalį–gruodį atlikto tyrimo, kurio metu vyko 35 tūkst. 186 automobilių savininkų, įsigijusių mašinas 2014-aisiais, apklausa. Verta pažymėti ir tai, kad „Lexus“ šioje apklausoje pirmauja jau penktus metus iš eilės. Tarp penkių patikimiausių automobilių markių taip pat pateko ir „Toyota“, „Buick“ bei „Mercedes-Benz“. Šių metų patikimiausiųjų dešimtuke yra naujokų – pvz., į septintą vietą patekusi BMW. Dešimtoje vietoje atsidūrė „Jaguar“, o šeštoje vietoje – aukštai pašokusi „Hyundai“. Pietų Korėjos automobilių gamintoja pademonstravo didžiausią progresą ir žymiai pakilo reitinge. „J.D. Power“ pastebėjo, kad naujausiame patikimumo tyrime vidutiniškai 100 automobilių teko 156 problemos, o tai keturiomis problemomis daugiau nei praėjusiais metais. Problemų buvo ne tiek mechaninių, kiek naujų technologijų ir sistemų integravimo. 22 proc. problemų, apie kurias pranešė klientai, buvo susiję su komunikacijos, pramogų, navigacijos ir audio sistemomis. Dažniausia problema buvo netiksliai veikianti „Bluetooth“ jungtis, balso atpažinimo sistema, kuri klaidingai suprato komandas, sudėtingos naudotis navigacijos sistemos. Gal kai kam tokios problemos atrodo nereikšmingos, tačiau, mūsų nuomone, natūralu tikėtis, kad tokios funkcijos veiks sklandžiai, ypač kai už jas mokama (ir kartais tikrai nemažai) įsigyjant naują automobilį. Patikimumas – viena iš automobilio charakteristikų, kuri kai kam atrodo savaime suprantamas dalykas, tačiau visi be išimties automobilių gamintojai svajoja didinti patikimumą, kad klientai būtų patenkinti. Jei kompanija ne vienerius metus rodo prastus rezultatus patikimumo tyrime, jai kyla grėsmė susigadinti įvaizdį ir prarasti klientų. Šiemet „J.D. Power“ Patikimumo tyrimo paskutinėje vietoje buvo „Fiat“ su 298 problemomis 100-ui automobilių ir šis rezultatas gerokai išsiskyrė tarp visų. Visas sąrašas – nuotraukoje žemiau.