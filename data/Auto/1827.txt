„Konstitucijos prospektas ir jo apylinkės tampa verslo centrų meka – šalia jau esančių verslo centrų pastaraisiais metais iškilo keli biurų pastatai, o dar dviejų, kelis šimtus darbuotojų talpinsiančių objektų atidarymas numatytas 2018–2019 metais. Tad efektyvus automobilių stovėjimo vietų valdymas verslo įmonėms tampa gyvybiškai svarbus. Plėsdami savo veiklą Vilniuje siekiame klientams pasiūlyti automobilių statymo vietas tiek sostinės centre, tiek šalia strategiškai svarbių objektų“, – teigia Marius Blagnys, įmonės „UniPark“ direktorius. Trijose zonose pradedamos administruoti 268 automobilių stovėjimo vietas, turėtų labai pagelbėti verslo centruose dirbantiems žmonėms, nes tai padaryti iki šiol buvo tikras iššūkis . Didžiausia iš zonų, turinti 170 vietų, yra prie verslo centro „K29“, kuriame savo paslaugų centrus ir biurus įsteigė didžiausios pasaulio kompanijos. Šalia „K29“ įrengta stovėjimo zona, kurioje automobiliai statomi aplink pastatą esančioje gatvėje. Į sostinės centrą atvykę vairuotojai automobilius gali palikti prie „Pramogų banko“ ir viešbučio „Radisson BLU Lietuva“ esančiose uždarose stovėjimo aikštelėse. Automobilių stovėjimo aikštelių įrengimo, administravimo ir miestų rinkliavos zonų kontrolės paslaugas teikianti „UniPark“ Lietuvoje valdo didžiausią parkavimo objektų skaičių. Iš viso Lietuvoje „UniPark“ įrengė ir administruoja virš 30 automobilių stovėjimo objektų ir savo klientams siūlo stovėjimo vietas aikštelėse prie oro uostų, prekybos, verslo centrų bei kitose žmonių gausiai lankomose vietose. Įmonė teikia ir automobilių stovėjimo administravimo paslaugas Kaune, Šiauliuose, Palangoje, Trakuose ir Nidoje esančiose automobilių statymo zonose.