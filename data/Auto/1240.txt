GM siūloma „Marketplace“ technologija, kurios projektas vystomas kartu su IMB, bus automatiškai įdiegta maždaug 1,9 mln. 2017 metais pagamintų automobilių modelių. Tikimasi, kad iki 2018 metų pabaigos ja bus aprūpinta per 4 mln. transporto priemonių, tarp kurių „Chevrolet“, „Buick“, GMC ir „Cadillac“. GM iš prekybininkų, besinaudosiančių „Marketplace“ platforma, gaus neįvardijamą dalį pajamų, per žurnalistams surengtą naujienos pristatytą sakė vienas iš GM viceprezidentų Santiago Chamorro. Skelbiama, kad klientai vien už platformos naudojimą ar parsisiųstus duomenis apmokestinti nebus, sakė jis. „Platformą finansuoja prekybininkai“, – pareiškė S. Chamorro. GM gaus pinigus už tai, kad savo automobilių prietaisų skydelio ekranuose leis įdiegti prekybininkų programėles, dalį pajamų GM gaus ir už įvykusius sandorius. S. Chamorro teigimu, kol kas per anksti prognozuoti, kiek GM pavyks užsidirbti iš „Marketplace“ platformos. GM „Marketplace“ kovos dėl vartotojų paspaudimų su tradiciniais išmaniaisiais, kurie vis dar siūlo platesnį pasirinkimo asortimentą. Amazon.com vienija jėgas su kitais automobilių gamintojais, įskaitant „Ford“, ir siūlys automobilinę elektroninę prekybą per „Amazon“ priklausančią „Alexa“ asmeninio padėjėjo sistemą. Pavyzdžiui, GM „Marketplace“ degalų kategorijoje startuoja tik su „Shell“ ir „Exxon Mobil“. Vienintelis restoranas, dalyvaujantis šioje iniciatyvoje – „TGI Fridays“. Be to, klientai ras ir programėlių automobilių stovėjimui ir kitoms paslaugoms.