J. Lorenzo sėkmingai pajudėjo iš starto vietos ir išsilaikė rikiuotės priekyje. Tuo tarpu Marcui Marquezui startas nesusiklostė sėkmingai. Ispanas iš antros pozicijos nukrito į šeštą, o Andrea Iannone iš septintos pakilo į antrą vietą. Kol J. Lorenzo didino persvarą prieš varžovus, Valentino Rossi aplenkė Mavericką Vinalesą ir pakilo į trečią vietą. Po kurio laiko italas pavijo A. Iannone. Šių dviejų sportininkų dvikova tęsėsi iki pat lenktynių pabaigos. Po starto į šeštą vietą nukritęs M. Marquezas lenkė varžovus ir kilo rikiuote aukštyn. Ispanas pakilo į antrąją vietą, bet tai buvo viskas ką jam pavyko padaryti. Vienu metu J. Lorenzo persvara siekė daugiau nei penkias sekundes. Lenktynėms artėjant prie pabaigos, M. Marquezui pavyko sumažinti atsilikimą nuo „Yamaha“ lenktynininko iki 1,185 sek., bet pavyti ir aplenkti varžovą sportininkui tiesiog pritrūko laiko. J. Lorenzo sėkmingai finišo liniją kirto pirmas, tuo tarpu čempionu šiemet tapęs M. Marquezas turėjo pasitenkinti antra vieta. Po atkaklios kovos su V. Rossi, „Ducati“ lenktynininkas A. Iannone iškovojo trečią vietą. Italui tai buvo paskutinės lenktynės atstovaujant italų komandai. Pirmąjį penketuką užbaigė „Suzuki“ atstovas M. Vinalesas, kuris 2017 m. atstovaus „Yamaha“ komandai kartu su V. Rossi. Dani Pedrosa ir Calas Crutchlow 2016 m. „MotoGP“ sezoną užbaigė kritimais nuo motociklų. Nesėkmingai debiutinės lenktynės susiklostė ir KTM komandai. Austrų motociklu važiavęs Mika Kallio iš lenktynių pasitraukė įveikęs 20 ratų. Rezultatai: (vieta, lenktynininkas, komanda, laikas) 1. Jorge Lorenzo Yamaha +45:54.228 2. Marcas Marquezas Honda +1.185 3. Andrea Iannone Ducati +6.603 4. Valentino Rossi Yamaha +7.668 5. Maverickas Vinalesas Suzuki +10.610 6. Polas Espargaro Tech3 Yamaha +18.378 7. Andrea Dovizioso Ducati +18.417 8. Aleixas Espargaro Suzuki +18.678 9. Bradley Smithas Tech3 Yamaha +25.993 10. Alvaro Bautista Aprilia +35.065 11. Hectoras Barbera Avintia Ducati +36.425 12. Danilo Petrucci Pramac Ducati +42.415 13. Stefanas Bradlas Aprilia +49.823 14. Scottas Reddingas Pramac Ducati +52.035 15. Jackas Milleris Marc VDS Honda +55.625 16. Eugene‘as Laverty Aspar Ducati +58.254 17. Tito Rabatas Marc VDS Honda +58.555 18. Lorisas Bazas Avintia Ducati - - Mika Kallio KTM - - Calas Crutchlow LCR Honda - - Dani Pedrosa Honda - - Yonny Hernandezas Aspar Ducati - Galutinė lenktynininkų įskaita: (vieta, lenktynininkas, taškai) 1. Marcas Marquezas 298 2. Valentino Rossi 249 3. Jorge Lorenzo 233 4. Maverickas Vinalesas 202 5. Andrea Dovizioso 171 6. Dani Pedrosa 155 7. Calas Crutchlow 141 8. Polas Espargaro 134 9. Andrea Iannone 112 10. Hectoras Barbera 102 11. Aleixas Espargaro 93 12. Alvaro Bautista 82 13. Eugene‘as Laverty 77 14. Danilo Petrucci 75 15. Scottas Reddingas 74 16. Stefanas Bradlas 63 17. Bradley Smithas 62 18. Jackas Milleris 57 19. Michele‘is Pirro 36 20. Lorisas Bazas 35 21. Tito Rabatas 29 22. Yonny Hernandezas 20 23. Katsuyuki Nakasuga 5 24. Alexas Lowesas 3 25. Hiroshi Aoyama 1 26. Nicky Haydenas 1 27. Mike‘as Jonesas 1