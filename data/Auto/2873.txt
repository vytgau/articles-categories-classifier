Kaip rašoma pranešime žiniasklaidai, dėl visų šių priežasčių tokių rinkos tyrimų bendrovių, kaip „J.D. Power“, „Customer Reports“ ar TUV rengiamos automobilių patikimumo apžvalgos – vairuotojų bendruomenėje itin populiarios. Techninės apžiūros įmonių asociacijos „Transeksta“ direktoriaus pavaduotojas Audrius Glėbus, išanalizavęs populiariausių mūsų šalyje automobilių markių vizitus į TA centrus, sudarė patikimiausių Lietuvoje mašinų markių dešimtuką. „Kalbant apie bendrą Lietuvos transporto parko vaizdą reiktų atkreipti dėmesį, kad lengvųjų automobilių amžiaus vidurkis apie 14,6 metų. T. y. atnaujinimas vyksta sąlyginai lėtai, nes didžioji dalis (per 40 proc.) naujai registruojamų mašinų taip pat būna 11-15 metų amžiaus. Darydami prielaidą, kad ieškodamas galimybių iš labai seno automobilio persėsti į šiek tiek naujesnį, mes paanalizavome, kaip dažnai ir kokias pastabas techninės apžiūros metu dėl užfiksuotų trūkumų išgirsta 10 Lietuvoje populiariausių markių automobilių savininkai“, – tyrimą pristato A. Glėbus. Pirmą kartą į TA patikrą pateikta ~ 16,4 proc. įvežtų nenaujų automobilių. Populiariausi rinkos naujokai pagal markes: „Audi“ (13,5 proc.), „Volkswagen“ (11,7 proc.), „Opel“ (11,1 proc.), BMW (7,7 proc.) ir „Toyota“ (7,4 proc.). Vidutinis šių automobilių amžius 13,1 metų. Vienas „Transeksta“ vadovų atkreipė dėmesį, kad šiuo metu Lietuvoje su galiojančia technine apžiūra eksploatuojama apie 1,5 mln. automobilių, iš jų lengvųjų automobilių eksploatuojama apie 1,25 mln. Tam tikri skaičiavimai leidžia daryti prielaidą, kad dar apie 50 tūkst. lengvųjų automobilių važinėja be techninės apžiūros. Iš pirmo karto apžiūrą praeina apie 51,4 proc. automobilių. Priklausomai nuo amžiaus praeinamumas mažėja iki 22 metų ir vėliau nuo amžiaus jau neturi įtakos ir sudaro apie 43 procentus. Iki 5 metų iš pirmo karto praeina ~ 78 proc.; nuo 5 iki 10 metų ~ 67,2 proc., nuo 10 iki 15 metų ~ 54 proc., nuo 15 iki 20 metų ~ 45 proc. Vidutiniškai vienam automobiliui nustatoma ~ 1,7 trūkumo. Priklausomai nuo amžiaus nustatomų trūkumų skaičius didėja ~ iki 25 metų. Penkerių metų automobiliams nustatoma ~ 0,6 trūkumo, 10 metų ~ 0,9 trūkumo, 15 metų ~ 1,8 trūkumo, 20 metų ~ 2,6 trūkumo. 7-11 metų amžiaus mažiausiai trūkumų turinčių populiariausių markių automobiliai: (Eil.nr.; Markė; Vidutiniškai nustatoma trūkumų 1 automobiliui) 1. AUDI 0.59 2. BMW 0.60 3. TOYOTA 0.64 4. MERCEDES BENZ 0.72 5. VW 0.83 6. VOLVO 0.84 7. FORD 1.06 8. OPEL 1.10 9. PEUGEOT 1.25 10. RENAULT 1.36 Dažniausiai nustatomi trūkumai: a) Nesureguliuoti artimųjų šviesų žibintai (~13,9 %) – šviečia per aukštai arba per žemai. Pagal galim., jei nesunkiai reguliuojasi, galima tą padaryti apžiūros metu. Realiai atvyksta su nesureguliuotais žibintais ~ 40%; b) Netvarkingos pakabos lankstinės jungtys, lankstai (~ 12,8 %); c) Aptinkamas skysčių nuotėkis (~ 7,4 proc.); d) Nustatomas per didelis dūmingumas ( 6,9 proc.); e) Netvarkingi priekiniai žibintai (~ 6,8 %) – nepatikimai pritvirtinti, pažeisti, sklaidytuvai pažeisti, išblukę, pakeistos sav., netinkamos lemputės ir pan.; f) Netvarkinga vairo traukių ir svirčių būklė (~6 %); g) Netvarkinga išmetimo sistema (~5,5 %) – kiaura (nesandari), perdaryta, netinkamai pritvirtinta ir pan.; h) Netvarkingas darbinių stabdžių veikimas (~ 5,3 proc.); i) Per mažas stovėjimo stabdžių efektyvumas (~ 5,2 proc.); Populiariausių Lietuvoje automobilių markių dešimtukas: VW ~ 17 proc. „Audi“ ~ 13 proc. „Opel“ ~ 11 proc. „Toyota“ ~ 7,5 proc. BMW ~ 5,6 proc. „Ford“ ~ 5,1 proc. „Renault“ ~ 4,9 proc. „Volvo“ ~ 4,1 proc. „Mercedes Benz“ ~ 3,6 proc. „Peugeot“ ~ 3,3 proc. Pastebima paskutinių metų tendencija – santykinai mažėja VW, „Audi“ ir „Renault“ markės automobilių, tuo pat metu daugėja „Opel“, „Toyota“, BMW, „Volvo“ markės automobilių. Tarp populiariausių markių seniausios markės (pagal amžių) yra „Audi“ ~ 18,5 metų ir VW 16,3 metų. Jauniausia – „Toyota“ markė ~ 11,3 metų. Kitų markių „Volvo“ ~ 13 metų; BMW ~ 13,7 metų; „Peugeot“ ~ 13,8 metų, „Opel“, 14 metų; „Ford“ ~ 14,1 metų, „Mercedes Benz ~ 13,8 metų ir „Renault“ 15,2 metų. Tarp populiariausių modelių „VW Passat“ ~ 6,3 proc.; „VW Golf“ ~ 4,3 proc.; „Opel Astra“ ~ 2,4 proc.; „Opel Zafira“ ~ 2,2 proc.; „Audi 80“ / „Audi A4“ ~ 4 proc. (2,1 ir 1,9); „Audi A6“ ~ 1,8 proc.; „Opel Vectra“ ~1,6 proc.; „Ford Focus“ ~ 1,5 proc.; „Toyota Avensis“ ~ 1,4 proc.; Šie modeliai sudaro apie 26 proc. visų automobilių dalies. Automobilių su dyzeliniais varikliais 67,1 proc. , su benzino ~ 22,7 proc., 9,7 proc. su dujomis ir tik 0,5 proc. su elektros (hibdridiniais) varikliais. Pastebima tendencija, kad per paskutinius ketverius metus stipriai padidėjo dyzelinių variklių dalis. Lyginant su 2012 metais jų dalis išaugo nuo 53 proc. iki 67,1 proc. Didžiausią dyzelinių automobilių dalį turi VW ~ 76,8 proc. ir „Opel“ ~ 75,8 proc.; BMW ~ 74,7 proc.; „Mercedes Benz ~ 74,4 proc.; „Peugeot“ ~ 73,2 proc.. Su dujine įranga daugiausiai yra „Audi“ ~ 17 proc. ir „Renault“ 13,4 proc.