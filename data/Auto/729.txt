Kaip rašoma pranešime žiniasklaidai, pačioje greičiausioje Lietuvos kartingo trasoje susirinkę sportininkai sekmadienį varžėsi atlydžio metu, beveik nuolatos merkiant lietui, tad trasa buvo itin šlapia. Tačiau žiemos sezono specifika išlieka važiuojant net ir tokiomis sąlygomis – kai dangos temperatūra yra vos aukštesnė nei nulis laipsnių ir šlapia, padangų sukibimas su trasos danga lieka minimalus. Todėl sportininkai tokiais atvejais važiuoja ne idealiomis trajektorijomis, o ieškodami sausesnių trasos fragmentų, o posūkius neretai įveikia net slysdami šonu. Lyderių vardus koregavo ir varžybos Italijoje Smalininkuose savaitgalį nebuvo kelių lenktynininkų, kurie ankstesniuose šio sezono „Žiemos taurės“ etapuose griežė pirmaisiais smuikais – tą patį savaitgalį Italijos Veneto regione esančioje „Adria International Raceway“ trasoje vyko „WSK Champions Cup“ varžybos, kuriose dalyvavo trys labai greiti lietuviai. „WSK Champions Cup“ lenktynėse dalyvavo Kasparas Vaškelis, Gustas Grinbergas ir Kajus Šikšnelis. Šiaurės Italijoje vykusiose varžybose savaitgalį geriausiai klojosi G. Grinbergui – finale jis užėmė keturioliktą vietą. Tuo tarpu Smalininkuose žiūrovai negalėjo stebėti K. Vaškelio ir K. Šikšnelio važiavimų, bet į Italiją išvykusių sportininkų trūkumą čia kompensavo viena ryškiausių šių dienų Lietuvos automobilių sporto žvaigždžių Rokas Baciuška. R. Baciuška varžovams nepaliko vilčių LKF „Žiemos taurės“ 3-iojo etapo varžybose kartų su pavaromis klasėje tituluotas sportininkas iš Tauragės R. Baciuška varžovams nepaliko vilčių. Ir tai natūralu – Rokas yra itin patyręs lenktynininkas, Lietuvos ir Baltijos šalių čempionas, ne kartą Lietuvos vardą garsinęs įvairiose pasaulinio lygio varžybose. Dabar šis sportininkas įvardinamas kaip viena ryškiausių kylančių Lietuvos automobilių sporto žvaigždžių, nes praėjusiais metais debiutavęs Europos ralio-kroso čempionate galutinėje įskaitoje jis užėmė 9 vietą iš 50 sportininkų.  Pažymėtina, kad savaitgalį Smalininkuose „Micro“ klasėje, tiesa, dar ne įskaitoje, važiavo ir jaunasis tituluoto sportininko brolis Simas Baciuška. Kas žino, gal kada nors turėsime dar vieną žvaigždę. Nes visi specialistai pripažįsta, kad kartingo sportas yra viso automobilių sporto lopšys. Net keliai į F-1 prasideda nuo kartingo. Na, o LKF „Žiemos taurės“ 3-iojo etapo varžybose „Micro“ klasėje nugalėtoju tapo Dovydas Gudelevičius. „Mini“ klasėje triumfavo Laurynas Žadeika. „Raket 120“ klasėje laimėjo Darius Maciulevičius. „Open Junior“ pogrupyje greičiausia buvo Andrėja Vibrianytė, „Open“ – Dajus Dabašinskas, o pogrupyje su pavaromis „Open P“ nepralenkiamas buvo R. Baciuška. Kitos, jau ketvirtojo LKF „Žiemos taurės“ etapo lenktynės vyks vasario 11-ą dieną Anykščių kartodrome.