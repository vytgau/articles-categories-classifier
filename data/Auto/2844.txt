Pardavimo automatai – paplitęs būdas nusipirkti gėrimų ar užkandžių. Naudotų automobilių pardavėjas iš Singapūro Gary Hongas nusprendė išplėsti jų paskirties ribas ir sugalvojo unikalų automobilių pardavimo būdą – jis sukūrė iš karto dėmesį patraukiantį 15 aukštų prabangių automobilių pardavimo automatą. 46 metrų aukščio stiklo struktūroje eksponuojama 60 automobilių – tai reiškia, kad prieš jūsų akis „didžiausias pasaulyje prabangių automobilių pardavimo automatas“. Klientai automobilį gali išsirinkti lietimui jautriame ekrane, kurį gali rasti pirmajame šio netradicinio salono aukšte. Jų pasirinktas automobilis juos pasieks per mažiau nei dvi minutes. „Autobahn Motors“ generalinis direktorius G. Hongas sako, kad tokia netradicinė mintis jam kilo įsigijus nedidelį sklypą perpildytame mieste.