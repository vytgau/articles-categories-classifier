Aukštas „Euro NCAP“ saugumo balas „Mazda CX-5“ modeliui buvo suteiktas kruopščiai atlikus visus susidūrimo su kliūtimis bandymus ir įvertinus pažangių pagalbinių vairuotojo sistemų veikimą. Penkios saugumo žvaigždutės – tai „Mazda“ dizainerių ir inžinierių bendro darbo rezultatas. „Mazda CX-5“ kėbulo dizaino, žinomo kaip „KODO Soul of Motion“, struktūra sukurta taip, kad susidūrimo metu maksimaliai apsaugotų tiek automobilio vairuotoją ir keleivius, tiek pėsčiuosius. „Mazda“ vairuotojų bei pėsčiųjų saugumas mums yra be galo svarbus. Tą įrodo „Euro NCAP“ suteikti aukščiausi saugumo įvertinimai. Šis išskirtinis pripažinimas taip pat liudija, jog „Mazda“ proaktyvaus saugumo filosofija ir į automobilius montuojamos pažangios technologijos yra teisingas pasirinkimas, siekiant užtikrinti saugumą kelyje“, – sako „Mazda Motor Europe“ prezidentas ir vykdomasis vadovas Jeffas Guytonas. Aukštą „Mazda CX-5“ saugumo įvertinimą be abejonės lėmė „Advanced Smart City Brake Support“ sistema, kuri yra montuojama jau bazinėje CX-5 versijoje. Ši sistema veikia autonomiškai ir reikiamu metu inicijuoja avarinį stabdymą. Taip ji padeda vairuotojui išvengti galimo susidūrimo, o jei tai nėra įmanoma – maksimaliai sumažinti judėjimo greitį ir smūgio poveikį. Ši technologija veikia automobiliui judant iki 80 km/val. greičiu. Automobilio priekyje įmontuota vaizdo kamera padeda pastebėti įvairias kliūtis bei pėsčiuosius. „Mazda CX-5“ aprūpintas naujausiomis saugos sistemomis: dviguba kelio ženklų atpažinimo sistema, pajudėjimo įkalnėje sistema „Hill Hold Assist“ (HHA), pastovaus greičio palaikymo sistema „Cruise Control“ su reguliuojamu greičio ribotuvu, funkcija „Auto Hold“ – neleidžianti automobiliui pajudėti, atleidus stabdžio pedalą, avarinio stabdymo pavojaus signalu, stabdžių antiblokavimo sistema (ABS), elektronine stabdymo jėgos paskirstymo sistema (EBD), avarinio stabdymo sistema „Emergency Brake Assist“ (EBA). O taip pat – kitais aktyvaus bei pasyvaus saugumo elementais: dinamine stabilumo kontrolės sistema (DSC) ir sukibimo kontrolės sistema (TCS), dvigubomis priekinėmis ir šoninėmis oro pagalvėmis, langų zonos oro pagalvėmis priekyje ir gale, priekinių oro pagalvių išjungimo galimybe, saugos diržais: priekyje – 3 taškų su įtempikliu ir apkrovos ribotuvais, o gale – 3 taškų su 3 apkrovos ribotuvais bei 2 įtempikliais, išmaniąja stabdžių sistema „Advanced Smart City Brake Support“ („Advanced SCBS“). „Pemium Plus“ bei „Luxury“ versijose montuojama nematomos zonos stebėjimo sistema „Blind Spot Monitoring“ (BSM), sistema „Rear Cross Traffic Alert“ (RCTA), sistema, padedanti nenukrypti nuo važiuojamosios juostos „Lane Keep Assist“ (LKA), pagalbinė sistema „Driver Attention Alert“ (DAA). „Mazda CX-5“ šiuo metu yra perkamiausias šios markės modelis Europoje. Iki šiol „Mazda“ yra pardavusi daugiau nei 1,5 milijono CX-5 automobilių. „Mazda CX-5“ yra parduodami daugiau nei 120 šalių ir sudaro maždaug ketvirtadalį gamintojų pardavimo.