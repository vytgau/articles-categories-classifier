Lūžęs automobilis, dar vienas apsivertimas ir kitos negandos nesustabdė lietuvio ir jis sugebėjo pabaigti etapą paskutinis tarp finišavusių ekipažų, 51-oje pozicijoje. Tai leido B. Vanagui tęsti kovą 43-oje bendrosios įskaitos vietoje. Kovos laukas antradienį driekėsi 444 kilometrų ilgio kilpa šalia San Chuano de Markonos. Sportininkai įveikė 330 kilometrų greičio ruožą ir grįžo nakvoti į tą patį bivuaką. Dalis maršruto veda Ramiojo vandenyno pakrante, kur dalyviai važiavo laukiniais Peru paplūdimiais. Organizatorių teigimu, šiame etape sportininkų laukė ilgiausia per visą Dakaro ralio istoriją smėlio sekcija – 100 kilometrų atkarpoje lenktynininkams teko grumtis su įvairiausių dydžių kopomis. Vėliau jie pakilo į dviejų kilometrų aukštikalnes ir tai buvo savotiškas pasirengimas prieš Boliviją, kur laukia dvigubai didesnio aukščio kalnai. Kaip teigė organizatoriai, šioje trasoje nesunku pasiklysti, mat paskutinis pravažiavimo kanjonas buvo nelengvai aptinkamas. „Tai vienas vaizdingiausių Dakaro lenktynių etapų, kuriuo liks itin patenkinti fotografai ir vaizdo operatoriai. Startas bus duotas Ramiojo vandenyno pakrantėje“, – apie etapą pasakojo motociklininko Balio Bardausko komandos vadovas Carlosas Brebbia. Lenktynininkams teko susidurti su visų dangų ruožais, nuo žvyro iki „fesh-fesh“ (taip pavadintos labai smulkios dulkių smiltelių sankaupos, nusėdančios kopų žemumose). Greičio ruože šį kartą buvo net dvi vietos, kur mechanikai galėjo suteikti pagalbą sportininkams. Tačiau čia nebuvo stabdomas laikas, todėl lenktynininkams teko rimtai apsvarstyti, ar verta stabtelėti dėl nedidelių gedimų. Sudėtingiausias etapo išbandymas sportininkų laukė atkarpoje tarp 194-ojo ir 247-ojo kilometrų. Čia jiems teko kovoti su labai aukštomis ir sudėtingomis kopomis. Šioje atkarpoje įrengtas trečiasis patikros punktas. Į jį neatvykę lenktynininkai iki 18 valandos, galėjo pasirinkti saugesnius kelius, bet už šią alternatyvą teko susimokėti baudos laiku. Lyg būtų maža sudėtingo maršruto, antradienį sportininkų laukė ir įdomesnė starto tvarka. Į trasą organizatoriai motociklininkus ir automobilininkus leido grupėmis: po 15 motociklų ir po 4 automobilius vienoje eilėje.  Pirmieji vėl startavo motociklininkai – lyderių penkioliktukas į trasą iš bivuako išvažiavo nuo 12.30 mūsų šalies laiku. Tiesa, greičio ruožą sportininkai pasiekė vėliau – jame į ataką motociklininkai leidosi po dviejų valandų. Balys Bardauskas bivuaką paliko 13.10 val. 121-135-ą starto pozicijas gavusių lenktynininkų grupėje ir greičio ruože startavo 15.10 val. Automobilių ekipažams skirtas laikas tarp bivuako ir greičio ruožo starto – taip pat 2 val. Pirmieji keturi automobiliai iš stovyklos pajudėjo 14.05 val. Lietuvos laiku, tad greičio ruože startuos 16.05 val. 21-24 pozicijų ketvertuke lenktynes pradėjusių Antano Juknevičiaus ir Dariaus Vaičiulio starto bivuake laikas – 14.49 val. (16.49 val. GR). Iš kart po „Craft Bearings“ komandos 14.53 val. (16.53 val. GR) su 25-28 vietos grupe išvažiavo Benediktas Vanagas ir Sebastianas Rozwadowskis. Nuo 15.01 val. (17.01 val. GR) turėję pajudėti Vaidotas Žala bei Saulius Jurgelėnas prieš pat startą užklimpo smėlyje, todėl startavo kiek pavėlavę. Jau pirmajame greičio ruožo punkte B. Vanago komanda susidūrė su problemomis. Apsivertus automobiliui, pažeista stebulė ir stabdžių diskas. „Užkeiktas... 40 km nuo starto nusukome galinį pusašį. Už 20 km buvo galimybė aptarnavimui. Mūsų technikai dar buvo nepasirodę, padėjo kolegos iš overdrive. Praradome apie 20 min, bet pajudėjom tolyn. Visai netrukus, išvažinėjant iš upių vagos per fesh-fesh dulkes, nepamatėm krašto ir nukritom žemyn. Pažeidėme stebule ir stabdžių diską. Be stabdžių dar važiuotume, bet skilusi stebule tikrai neatlaikys likusio greičio ruožo distancijos. Tvarkomės.“, - rašoma B. Vanago „Facebook“ paskyroje.  Sekite įvykius su DELFI! 06.31: Paryčiais Lietuvis laiku B. Vanagas finišavo 51-oje vietoje ir bendroje įskaitoje smuktelėjo į 43-ąją poziciją. 02.16: B. Vanagas vis dar nepasiekęs finišo. Laukiama finišuojant paskutinio lietuvio. 00.03: Ketvirtąjį etapą baigia ir A. Juknevičiaus komanda, kuri užėmė 31-ąją vietą. 5 ratus praradęs A. Juknevičius po finišo džiaugėsi, kad pavyko užbaigti ketvirtąjį etapą. „Šiandien turėjom tokią jau dieną. 40 km važiavome tik su dviem ratais. Šiaip nuotaikos labai geros, nes dar niekad neteko važiuoti vos su keliais ratais, galvojom, kad jau neįveiksim tų kopų, bet pavyko“, - juokėsi sportininkas. „Ačiū Vaidui, kuris mums du kartus paskolino ratus. Jis tikrai šaunuolis“, - V. Žalai dėkojo „Craft Bearings“ komanda. 23.14: Finišą pasiekė V. Žalos komanda. Jie 25-oje vietoje. Visus atsarginius ratus sulaužiusiam A. Juknevičiui pagalbos ranką ištiesė ne kas kiti, kaip V. Žala ir S. Jurgelėnas. Komanda paskolino savo atsarginius ratus. 23.11: DELFI reporteris iš Dakaro praneša, kad kilusi didelė smėlio audra prieš pat finišą pristabdė sportininkus. 22.48: B. Bardauskas sėkmingai kerta finišo liniją ir rikiuojasi 96-oje vietoje. Bendroje įskaitoje jis kyla į 108-ą poziciją. 22.32: Tarp motociklų ketvirtajame etape geriausiai pasirodė prancūzas A. Van Beverenas ("Yamaha"), keturračių klasėje nepavejamas buvo čilietis I. Casale'as ("Yamaha") o S. Loebas ("Peugeot") greičiausiai pasiekė finišą automobilių klasėje. 22.25: Sunkiasvorių automobilių klasėje lyderiauja trys "Kamaz" sunkvežimius vairuojantys rusai. E. Nikolajevas - pirmas, už jo rikiuojasi A. Mardejevas ir A. Šibalovas. 22.12: 95-oje pozicijoje B. Bardauskas pasiekia tarpinį finišą ir rengiasi užbaigti ketvirtąjį etapą.  22.02: B. Vanago komanda praneša, kad ekipažas susitvarkė su problemomis ir juda toliau. Laukiama V. Žalos. 21.43: Paskutiniais duomenimis, V. Žalos ekipažas kyla net iki 22 vietos, A. Juknevičius užima 28-ąją vietą. 21.36: Pranešama, kad praėjusių metų motociklų klasėje laimėjęs britas S. Sunderlandas pasitraukė iš šių metų Dakaro. 330 kilometre sportininkui atsinaujino nugaros skausmai, jis išgabentas medikų sraigtasparnio. 21.07: Motociklininkas B. Bardauskas artėja link finišo, tačiau sportininkus netikėtai užklupo smėlio audra. „Iš Balio neturime jokių žinių. Nėra interneto, bet jau finišuoja pirmieji motociklininkai“, – C. Brebbia žodžius perdavė ekipos narė Marija Dubickienė. Smėlio audra prasidėjo maždaug prieš dvi valandas, o prieš valandą ji dar labiau sustiprėjo, rašoma komandos pranešime.  20.47: Automobilių klasėje ketvirtąjį etapą baigia trys sportininkai. Pirmas - S. Loebas, antras - C. Sainzas, trečias - S. Peterhanselis. 20.33: Savo feisbuko paskyroje B. Vanagas praneša - „Remontuojamės. Laukiame detalių.“. Lietuvių ekipažas kol kas nepasiekęs antrojo patikros punkto. R. Stulgos vaizdo įrašas. 20.28: Sunkvežimių klasėje ir toliau pirmauja E. Nikolajevas, jam įkandin važiuoja F. Villagra. Tarp keturračių po ketvirtojo etapo geriausią laiką turi S. Kariakinas. 20.14: B. Bardauskas jau kirtęs šeštąjį kontrolės tašką bei savo pozicijas pagerinęs net 9 vietomis. Šiuo metu lietuvis užima 97-ąją vietą. 20.05: Problemų neišvengia ir kiti automobilių klasės lenktynininkai. Vieni iš lyderių katarietis N. Al-Attiyah ir afrikietis G. De Villiersas naudojasi technine pagalba, tai jiems kainuos labai daug laiko. Tuo tarpu į priekį šauna prancūzas S. Peterhanselis. 19.45: V. Žala jau pravažiavęs penktąjį patikros punktą ir pakilęs iki 38 vietos. Iš lietuvių geriausiai sekasi A. Juknevičiui, kuris rikiuojasi 28-tas. 19.31: DELFI reporteris iš Dakaro praneša, kad Vanago automobilis apsivertė. Už vaizdo įrašą dėkojame Ramūnui Stulgai. 19.19: A. Juknevičius pasiekęs penktąjį kontrolės punktą kyla į 24 vietą, V. Žala toliau krenta ir užima vos 51-ąją poziciją. B. Vanagas vis dar nepasiekęs trečiojo greičio ruožo taško. 19.15: Pirmieji motociklininkai pasiekia finišą. Pirmoje vietoje nesustabdomas prancūzas A. Van Beverenas, nuo jo penkiomis minutėmis atsiliko komandos draugas X. De Soultrait. 19.07: Motociklų klasėje lyderiauja A. Van Beverenas. B. Bardauskas išlaiko 106-ąją poziciją. 18.55: B. Vanago feisbuko paskyroje atsiranda pranešimas apie ekipažo problemas. „Pirmajame šios dienos kontrolės punkte prireikė technikų pagalbos. Teko keisti lūžusį galinį pusašį. Ekipažui tai kainavo brangaus laiko, tačiau jie pajudėjo ir tęsia lenktynes toliau. Tuo metu komandos technikai laukia pravažiuojančio ekipažo pro ketvirtąjį punktą. Šis, ketvirtasis greičio ruožas tuo ir išsiskyrė, kad čia – CP1 ir CP4 – organizatoriai leidžia ekipažams naudotis technikų pagalbą“ 18.48: V. Žala krenta net į 42-ąją vietą. Geriausiai iš lietuvių kol kas sekasi B. Vanagui - 15 vieta, tačiau sportininkas nepasiekęs trečiojo kontrolės taško. A. Juknevičiaus ekipažas jau pravažiavęs WP3 bei rikiuojasi 29-tas. 18.40: Pranešama, kad vienam iš automobilių klasės lyderių C. Despres 180 kilometre sulūžo galinė pakaba. Lenktynininko viltys sėkmingai baigti Dakarą mažėja. 18.17: Nuo starto linijos pajudėjo ir sunkvežimių klasės sportininkai. Pirmasis į greičio ruožą išvažiavo lyderis E. Nikolajevas ("Kamaz"). 18.12: B. Bardauskas jau pasiekęs ketvirtą greičio ruožo punktą. Lietuvis kyla keliomis pozicijomis į viršų ir užima 106-ąją vietą. 18.00: Motociklų klasėje pirmauja prancūzas A. Van Beverenas, tarp keturračių kol kas geriausiai sekasi S. Kariakinui. 17.41: V. Žala po pirmojo greičio ruožo punkto rikiuojasi 19-oje vietoje. Pirmauja S. Loebas ("Peugeot"). 17.33: Po pirmojo kontrolės taško B. Vanagas šauna į priekį ir atsiduria 13 pozicijoje. A. Juknevičius - 21-as. 17.20: 13 keturračių jau pasiekė penktąjį kontrolės tašką. Į priekį įsiveržė rusas S. Kariakinas ("Yamaha"), nuo jo 23 sekundėmis atsilieka A. Dutrie ("Yamaha"). 17.07: Kiek pavėluotai nuo finišo pajuda ir paskutinis lietuvių ekipažas. 17.06: Per kiek daugiau nei 10 minučių, V. Žalos ekipažas išsikapsto iš smėlio. 17.00: B. Bardauskas jau pravažiavęs trečiąjį kontrolės punktą bei užima 108-ąją vietą. Prieš pat startą V. Žalos automobilis užklimpo smėlyje. 16.53: Antrieji iš Lietuvos komandų pajuda B. Vanagas ir S. Rozwadowskis. 16.49: Startuoja pirmasis lietuvių ekipažas. A. Juknevičius ir D. Vaičiulis savo pasirodymą pradeda tarp 21 ir 24 pozicijų. 16.32: 25 motociklininkai jau pasiekę penktąjį kontrolės punktą. Ir toliau geriausiai sekasi J. Barreda Bortui ("Honda"), antras - A. Van Beverenas ("Yamaha"), trečias - dar vienas ispanas J. Berraganas (Rally Replica 450). Bendroje įskaitoje lyderiaujantis britas S. Sunderlandas tik 15-tas. 16.05: GR startuoja automobilių klasės lenktynininkai. Iš pirmos pozicijos pajuda prancūzas S. Peterhanselis. 16.01 B. Bardauskas pasiekia pirmąjį kontrolės punktą. Sportininkas rikiuojasi 110-oje vietoje. 14.46: Kol kas nei vienas motociklininkas nepasinaudojo serviso punktu (WP/CP1), lyderiu išlieka J. Barreda Bortas. 15.30: Keturračių klasėje po pirmojo kontrolės punkto greičiausias - A. Hernandezas iš Peru, už jo rikiuojasi rusas S. Kariakinas ir prancūzas A. Dutrie.  15.10: 121-135-ą starto pozicijas gavusių lenktynininkų grupėje GR startuoja B. Bardauskas. Pirmąjį kontrolės punktą greičiausiai pasiekia ispanas J. Barreda Bortas, antras - prancūzas A. Van Beverenas. 15.01: Paskutiniai iš lietuvių pajuda V. Žala ir S. Jurgelėnas. Jų startas GR numatytas 17.01 val. 14.53: Bivuaką palieka B. Vanago komanda, kuri savo pasirodymą GR pradės 16.53 val. 14.49: Iš bivuako pajuda A. Juknevičiaus ir D. Vaičiulio ekipažas, kurie į greičio ruožą įvažiuos 16.49 val. 14.44: Varžybų organizatoriai pranešė, kad trečiajame etape apsivertęs „Mini“ komandos lyderis Nani Roma pasitraukė iš varžybų. 2014 metų Dakaro nugalėtojas likus vos šimtams metrų iki finišo patyrė galvos bei kaklo traumas ir iš trasos buvo išgabentas į ligoninę. 14.30: Lenktynės prasidėjo. Ramiojo vandenyno pakrante į priekį pasileido lyderių motociklininkų penkioliktukas. Rezultatai Automobilių klasėje kaip ant sparnų lėkė S. Loebas, kuris bendroje įskaitoje alsuoja į nugarą kitam prancūžui S. Peterhanseliui. Antroje vietoje finišavo ispanas C Sainzas, kuris praėjusiame etape liko antras.Trečias ketvirtajame etape finišą pasiekė jau minėtas prancūzas S. Peterhanselis. 4-ojo etapo automobilių klasė:  Bendra automobilių įskaita: Motociklų klasėje iki šiol lyderio pozicijas tvirtai laikęs britas S. Sunderlandas dėl atsinaujinusių nugaros skausmų baigė savo pasirodymą Dakaro ralyje. Pirmąją vietą užėmė jo komandos draugas A. Van Beverenas, nuo jo daugiau nei 5 minutėmis atsiliko dar vienas prancūzas X. De Soultrait, trečias liko austras M. Walkneris. 4-ojo etapo motociklų klasė: Bendra motociklų įskaita: Ši kartą keturračių klasėje pirmas finišavo rusas S. Kariakinas, kuris vos 43 sekundėmis aplenkė lyderiaujantį argentinietį I. Casale'są. Trečias liko Peru atstovas A. Hernandezas. 4-ojo etapo keturračių klasė: Bendra keturračių įskaita: Sunkvežimių klasėje ir toliau įnirtinga kova vyksta tarp ruso E. Nikolajevo ir argentiniečio F. Villagros. Ketvirtajame etape stipresnis buvo rusas, kuris nuo savo varžovo atitrūko net 37 minutėmis. Trečias – čekas M. Kolomy. 4-ojo etapo sunkvežimių klasė: Bendra sunkvežimių įskaita: Penktasis etapas trečiadienį išsiskirs lenktynių karavanui teksiančiu nuvažiuoti didžiausiu per vieną dieną šių metų Dakare atstumu – 932 kilometrus iš San Chuano de Markonos į Arekipą. Iš jų greičio ruožą sudarys tik 267 kilometrai, tad daugiausiai laiko teks sugaišti pervažiavimuose. Ralis finišuos sausio 20-ąją Kordoboje (Argentina).