„Žiūrint bendrai, 2017-aisiais tikimės sudėtingesnės rinkos aplinkos dėl keleto faktorių, pavyzdžiui, dėl augančių palūkanų normų bei krintančių naudotų automobilių kainų“, – konferencijoje investuotojams kalbėjo „General Motors“ vyriausiasis finansininkas Chuckas Stevensas. Nepaisant sau išsikeltų aukštų tikslų, prieš kelias dienas paviešinti duomenys parodė ganėtinai silpnus „General Motors“ lengvųjų automobilių pardavimus kovo mėnesį. Nepaisant to, Ch. Stevensas tikisi, kad per metus „General Motors“ parduos apie 17,5 mln. lengvųjų automobilių. Pernai koncerno lengvųjų automobiliai pasiekė rekordinį lygį – 17,55 mln. „General Motors“ mano, kad kovo mėnesio skaičiai buvo iškreipti dėl šiltos žiemos. Pasak Ch. Stevenso, šiltesnėmis žiemomis pirmąjį metų ketvirtį automobilių pardavimai pasiskirsto tolygiau. Ch. Stevensas teigia, kad „General Motors“ prognozuoja, jog vienai akcijai tenkantis pelnas šiemet sieks nuo 6 iki 6,5 dolerio.