Automobilių koncerno duomenimis, GM padidino metines automobilių pardavimų Kinijoje apimtis 7,1 proc. Šiuo metu Kinijos rinkai tenka daugiau kaip trečdalis pasaulinių bendrovės pardavimų. Populiariausi Kinijoje parduodami GM modeliai – „Buick“ (2016 metais Kinijos rinkoje buvo parduota per 1,1 mln. šių modelių, pardavimai padidėjo 19 proc.), „Baojun“, GM modelis, pagamintas kartu su vietos gamintojais (per 688 tūkst. automobilių, 49 proc. prieaugis) ir „Cadillac“ (apie 116 tūkst., 46 proc. prieaugis). 2016 metais GM Kinijai pristatė 13 atnaujintų modelių, iki 2020 metų bendrovė ketina savo produkcijos liniją Kinijos rinkoje išplėsti iki 60 modelių pavadinimų.