Korėjiečių bendrovė šią technologiją vadina pirmąją pasaulyje, tačiau 2015–2016 m. buvo pranešta , kad analogišką mechanizmą kuria bendrovės „Honda“ ir „Jaguar Land Rover“. Pastaroji bendrovė taip pat kūrė sensoriniu būdu valdomų stiklų mechanizmą, o „Honda“ kūrė elektrochrominių langų užtemdymo lygio keitimo sistemą. Papildomų detalių apie savo naują technologiją „SsangYong“ nepateikė, tačiau yra žinoma, kad visuomenei technologija bus pristatyta iki 2017 m. pabaigos. Manoma, ji bus pritaikyta kompaktiškame krosoveryje „Tivoli“. Taip pat neatmetama galimybė, kad sensoriniai langai bus sumontuoti kuriamuose markės elektromobiliuose. Kaip paaiškėjo dar pernai, „SsangYong“ ruošia iškart kelis elektromobilių modelius, kurių pristatymas numatytas 2019–2020 m.