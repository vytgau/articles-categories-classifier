Pristatytame „KAI Concept“ hečbeke įmontuotas naujos kartos „SKYACTIV-X“ benzininis variklis, o pats automobilis sukurtas pagal unikalią „Mazda“ „SKYAKTIV-Vehicle“ architektūrą, apimančią koncerno inžinerinius bei dizaino pasiekimus. Kaip teigiama, „KAI Concept“ atspindi kokybinį „Mazda“ šuolį ir pasižymi geresne dinamika kelyje, tylesniu bei komfortiškesniu važiavimu ir didesniu našumu. Tvirto ir raumeningo automobilio įvaizdį „KAI Concept“ sukuria grakščiai derančios kėbulo dizaino linijos bei meistriškai suderintas išorinių atspindžių žaismas. Antrasis „Mazda“ koncepcinis modelis – „Vision Coupe“ – yra tikras japoniškos estetikos atspindys. Vientisa ir greičio įspūdį kurianti jo forma yra ne kartą prestižiniais apdovanojimais įvertintos „Mazda“ „KODO – Soul of Motion“ dizaino filosofijos pasiekimas. Japoniška filosofija ir stilistinė harmonija aiškiai matoma tiek automobilio išorėje, tiek viduje. „Vision Coupe“ interjeras sukurtas pagal japonišką „ma“ (liet. k. „erdvės“) filosofiją, būdingą tradicinei „tekančios saulės šalies“ architektūrai. Tuo tarpu šio koncepcinio modelio pavadinimas yra skirtas pagerbti „Mazda“ kupė dizaino elegancijos tradiciją, kuriai pradžią davė tokie modeliai kaip pirmasis koncerno keleivinis automobilis „Mazda R360“ bei „Mazda Luce Rotary“, dar žinomas kaip „Mazda R130“.  Tokijo automobilių parodoje „Mazda“ taip pat pademonstravo ir kitus savo automobilius, tarp kurių ir visiškai nauja „Mazda CX-8“, 2018-ųjų „Mazda MX-5“ bei taip pat kitais metais pasirodysianti „Mazda MX-5 RF“, nuo savo pirmtakės išsiskirianti daugybe patobulinimų, tarp kurių didesnį komfortą siūlanti važiuoklė, tylesnis salonas bei platesnis kėbulo spalvų pasirinkimas. 45-tosios Tokijo automobilių parodos metu pristatytos koncerno naujienos įkūnija „Mazda Motor Corporation“ ilgalaikės strategijos „Zoom-Zoom 2030“ viziją kurti technologiškai pažangius automobilius, kurie išriedėję į gatves įkvėptų žmones ir visuomenę. Ši „Mazda“ strategija didžiausią dėmesį skiria fundamentaliam automobilio atributui – malonumui vairuoti.