„Noriu pasidalinti vaizdo medžiaga, kaip važinėja kelių žudikai Kaune. Veiksmas vyko sekmadienį, gegužės 14 dieną, Karaliaus Mindaugo prospekte. Trijulė prabangiais automobiliais organizavo lenktynes Kauno mieste, praskriejo pro mane milžinišku greičiu. Spėju, jų greitis buvo apie 200 km per valandą. Aš važiavau maždaug 60 km/val. greičiu. Prabangus „Porsche“ be kita ko sukėlė pavojų kitiems eismo dalyviams, kirsdamas ištiesinę dvigubą juostą“, – informuoja portalo „Kas vyksta Kaune“ skaitytojas. Papildyta 17:36 Pastabesni DELFI skaitytojai patikslino, kad nufilmuotas ne „Porsche“, o „Bentley“ markės automobilis, kurio „nuotykiai“ Kaune jau žinomi ne vienam.