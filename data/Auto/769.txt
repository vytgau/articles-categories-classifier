Ketvirtadienį (sausio 25 d.) tradiciškai įrengtame Japonijos viešbutyje apsistojusiems turistams koncernas „Nissan“ pateikė nepamirštamų potyrių žadantį pasiūlymą. Keliautojai buvo apgyvendinti numeryje, aprūpintame automatiškai į savo vietas nuvažiuojančiais stalais, pagalvėlėmis ir net šlepetėmis. Šių daiktų veikimas pagrįstas pažangiausiais technologiniais sprendimais. Įrenginiuose įdiegta autonominio parkavimo technologija „Nissan ProPILOT Park“. Ji užprogramuota taip, kad nenaudojamas šlepetes, stalus ir pagalvėles mygtuko paspaudimu būtų galima grąžinti į jiems skirtas vietas. 2017 metų pabaigoje automatinio parkavimo technologija buvo pristatyta kaip automobilio modelį „Nissan LEAF“ papildanti sistema. „Nissan“ specialistai tikina, kad „ProPILOT“ naudojantys vairuotojai gali mygtuko paspaudimu paleisti automobilio automatinio parkavimo programą.