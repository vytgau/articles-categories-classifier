Kaip rašoma pranešime žiniasklaidai, didžioji dalis, 329 tūkst. 400 „Volkswagen“ automobilių, parduota Vakarų Europos rinkose, o ryškiausias, beveik 17 proc. augimas užfiksuotas Rytų Europoje. „Džiaugiamės pasiektu augimu ir dėkojame savo klientams už pasitikėjimą. „Volkswagen“ inžinierių komanda, kartu su viso pasaulio prekybos atstovais ir importuotojais, atliko didžiulį darbą siekdama šio tikslo“, – teigia Bramas Schotas, „Volkswagen“ direktorių tarybos narys, atsakingas už pardavimus ir rinkodarą. Didžiausias augimas užfiksuotas Rytų Europos rinkose. Čia 2016 m. buvo parduota 36 tūkst. 500 lengvųjų komercinių „Volkswagen“ automobilių. Lyginant su 2015 m., tai sudarė 16,9 proc. kilimą. Pardavimų rezultatai gerėjo ir visose didžiosiose Vakarų Europos rinkose: Vokietijoje (11,6 proc. augimas iki 124 tūkst. automobilių), Italijoje (46,1 proc. augimas iki 11 tūkst. 400 automobilių), Ispanijoje (27,7 proc. augimas iki 13 tūkst. 400 automobilių), Prancūzijoje (24,8 proc. augimas iki 19 tūkst. 300 automobilių) ir Jungtinėje Karalystėje (5,8 proc. augimas iki 50 tūkst. 100 automobilių). Vakarų Europos rinkose „Volkswagen“ komercinių automobilių pardavimai išaugo 15,7 proc., lyginant su 2015 m. Pardavimai augo ir kituose regionuose: Šiaurės Amerikoje (24,7 proc. augimas iki 8 tūkst. 500 automobilių), Afrikoje (6,3 proc. augimas iki 16 tūkst. 100 automobilių), Vidurio Rytuose (2,6 proc. augimas iki 35 tūkst. 600 automobilių) bei Azijos ir Ramiojo vandenyno regione (1,3 proc. augimas iki 21 tūkst. 700 automobilių).  12,7 proc. rinkos susitraukimas fiksuotas tik Pietų Amerikoje. Pernai čia parduota 32 tūkst. 300 lengvųjų komercinių automobilių ir pikapų (2015 m. – 37 tūkst. automobilių). Kaip pagrindinę priežastį koncernas įvardija nestabilią ekonominę situaciją regione. 2016 m. pardavimai pagal serijas (2015 m. pardavimai ir pokytis): 199 tūkst. 700 „T“ serijos automobilių (171 tūkst. 100 vnt.; 16,7 proc. augimas) 162 tūkst. 800 „Caddy“ serijos automobilių (132 tūkst. 800 vnt.; 22,6 proc. augimas) 69 tūkst. 200 „Amarok“ serijos automobilių (76 tūkst. 500 vnt.; 9,5 proc. sumažėjimas) 48 tūkst. 400 „Crafter“ serijos automobilių (50 tūkst. 400 vnt.; 4,1 proc. sumažėjimas).