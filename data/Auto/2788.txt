Kaip rašo thetruthaboutcars.com, panašu, kad taip nutiks ir su automatine avarinio stabdymo (AEB) sistema. Visiškai neseniai bendrovė „Nissan“ pranešė, kad automatinė stabdymo sistema bus kaip standartinė montuojama daugelyje 2018 metais ketinamų parduoti modelių. Tuo pačiu keliu pasuko ir bendrovė „Toyota“. Vis dėlto visuotinai technologija dar nėra taikoma, be to, ji dar galutinai nepatvirtinta. Girdisi būgštavimų, kad tokia priemonė gali pasirodyti pernelyg savavališka ir trikdanti, todėl dar gali tekti palaukti, kol AEB sistema taps savaime suprantama standartine bet kurio naujo modelio charakteristika. Nors avarinio stabdymo įranga neatrodo kelianti daug rizikos, vis dėlto, kaip ir bet kuri kita autonominė priemonė, ji turi būti kruopščiai sureguliuota. Kad veiktų efektyviai, būtina sumontuoti specialią aparatūrą. Visi privalomieji darbai, savaime suprantama, reikalauja papildomų išlaidų. Kaip tik jos ir atgraso daugelį automobilių gamintojų, nenorinčių didinti bazinių modelių gamybos kaštus. Kad ir kaip būtų, dėl automobilių saugumo susirūpinę įtakingi asmenys vis labiau ragina įmones imti taikyti AEB technologiją. Saugumo greitkeliuose priemones tiriantis institutas (IIHS) nustatė, kad 17-oje proc. pastaruoju metu testuotų transporto priemonių yra pagal numatytuosius parametrus sumontuota apsaugos nuo susidūrimų sistema. Tokia sistema paprastai veikia europietiškuose ir japoniškuose „premium“ klasės automobiliuose. Jungtinių Valstijų gamintojoms automatinio stabdymo sistema, atrodo, entuziazmo nekelia. Kaip teigiama „Ford“ pranešime, ilgainiui ši sistema veikiausiai vis dėlto bus priskirta prie standartinių. Visgi kol kas ji nėra privaloma ir yra montuojama vos keliuose „Ford“ ir „Lincoln“ modeliuose. AEB sistema žadamą įdiegti ir į 2018 metų „F-Series“ modelius. „Fiat Chrysler“ irgi siūlo tik keletą automobilių su automatiniais stabdžiais, nors ateityje taip pat ketina sistemą standartizuoti.