Pirmuosius du šių metų mėnesius pardavimai augo 13,6 proc. – kompanija iš viso pardavė 64 tūkst. automobilių. Ryškus augimas užfiksuotas beveik visose didžiosiose rinkose. Sausį ir vasarį Ispanija užėmė pirmąją vietą – čia buvo parduota 14 tūkst. 400 SEAT modelių (24,5 proc. augimas). Vokietija taip pat stengėsi neatsilikti, fiksuodama 8,9 proc. augimą ir 11 tūkst. 900 parduotų automobilių. Jungtinė Karalystė liko trečia su 21,3 proc. augimu ir 5600 parduotų SEAT modelių. Kompanija taip pat džiaugiasi progresu Meksikoje (4600 automobilių, +9,5 proc.) ir ketvirtoje pagal dydį rinkoje – Italijoje (3300 vnt., +15,8 proc.). „Mes labai džiaugiamės pirmųjų dviejų šių metų mėnesių pardavimų augimu. Pasiekėme dviženklį augimą globaliai ir didžiosiose mūsų rinkose, dėl to mūsų rinkos dalis nesustoja augti. Ženevos parodoje pristatydami „Ibiza“ ir kitus naujus modelius mes tikimės išlaikyti pagreitį ir likusius metus“, – sakė SEAT marketingo ir pardavimų viceprezidentas Wayne'as Griffithsas.  Centrinė figūra SEAT parodos Ženevoje stende – jau penktosios kartos „Ibiza“ modelis. Tai vienas geriausiai parduodamų kompanijos modelių, kurių po pasaulį pasklido jau daugiau nei 5,4 mln. Metų pradžioje kompanija pristatė savo pirmąjį visureigį „Ateca“ bei atnaujintą „Leon“ modelį. Dabar eilė – „Ibiza“ modeliui. Kiek vėliau šiais metais laukia ir kitų naujų modelių, tokių kaip „Arona“ visureigis, debiutai. Penktosios kartos „SEAT Ibiza“ buvo sukurta Barselonoje ir pirmoji debiutavo ant naujosios, „Volswagen Group“ sukurtos modernios „MQV-AO“ („Modular Quer Baukasten“) platformos. Didžiulį progresą taip pat patvirtina naujausių technologijų gausa, dinamiškumas ir akivaizdžiai padidėjusi interjero erdvė. Anot gamintojų, atsinaujinusi „Ibiza“ neabejotinai praplės SEAT pirkėjų ir gerbėjų ratą bei pagerins prekinio ženklo įvaizdį.