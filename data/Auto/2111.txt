Skaičiuojama, kad stichija, vardu „Harvey“, padarė žymiai didesnių nuostolių nei „Sandy“, 2012 metų spalį siaubusi Niujorką ir Naująjį Džersį. Tada uraganas negrįžtamai sugadino per 250 tūkst. transporto priemonių. Ekspertai taip pat prognozuoja, kad visgi ne visi tokie skenduoliai atsidurs automobilių kapinėse. Nemažai tokių mašinų bus reanimuotos ir parduotos antrinėje rinkoje. Jungtinėse Valstijose tai nėra neteisėta tais atvejais, kai pirkėjas informuojamas apie visus konkrečios transporto priemonės istorijos aspektus. Labai tikėtina, kad dalis tokių mašinų atkeliaus į Rytų Europos šalis, kuriose auksarankiai meistrai nesunkiai jas prikelia naujam gyvenimui. Tropinė audra, gavusi „Harvey“ pavadinimą, Teksasą užklupo rugpjūčio 26 dieną. Labiausiai nukentėjo Hjustonas, kur rugpjūčio 28 dieną iškrito beveik 56 trilijonai litrų kritulių. Stichija pražudė 14 žmonių, o padaryti nuostoliai skaičiuojami dešimtimis milijardų dolerių. „Harvey“ įvardijamas kaip pati nuožmiausia stichija, kada nors siaubusi Teksasą.