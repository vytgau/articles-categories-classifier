242,6 tūkst. naudotų automobilių šiemet buvo perregistruoti, pasikeitus jų savininkams (8,4 proc. daugiau), jų vidutinis amžius siekė 15,2 metų, skelbia bendrovė „AutoTyrimai“, remdamasi „Regitros“ duomenimis. Vien lapkritį užregistruota 13,98 tūkst. naujai įvežtų naudotų lengvųjų automobilių – 16 proc. daugiau nei pernai lapkritį (12 tūkst.), o jų vidutinis amžius siekė 11,6 metų. 22,7 tūkst. naudotų automobilių lapkritį buvo perregistruoti, pasikeitus jų savininkams (11,2 proc. daugiau), jų vidutinis amžius siekė 14,6 metų. Lapkritį šalyje daugiausiai įregistruota „Volkswagen“ (2,35 tūkst. vnt.), „Audi“ (1,4 tūkst. vnt.) ir „Opel“ (1,4 tūkst. vnt.) markių automobilių. Dyzelinių automobilių dalis buvo 74,1 proc. (pernai lapkritį – 77,4 proc.). Praėjusį mėnesį savininkus dažniausiai keitė „Volkswagen“ (4,1 tūkst.), „Audi“ (2,9 tūkst.) ir „Opel“ (2,1 tūkst.) markių automobiliai.