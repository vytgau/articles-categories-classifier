Kinijos Dziangsu provincijos Taidžou mieste įvyko neeilinė avarija – miesto visureigio vairuotojas nesuvaldė savo transporto priemonės ir nulėkė į žemiau kelio stovinčio namo stogą. Namo šeimininkas papasakojo, kad išgirdo garsų trenksmą, o po kelių akimirkų ant stogo pamatė pakibusį automobilį. Visureigį nuo stogo nukėlė kranas. Vairuotojas, padedant policijos pareigūnams, nusileido kopėčiomis. Nuo smūgio stogas įlūžo, o automobilis į jį pusiau sulindo. Laimei, nei vairuotojas, nei namo šeimininkas nenukentėjo.