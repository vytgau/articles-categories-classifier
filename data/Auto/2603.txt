Kelionėms ant dviejų ratų – „Ahead“ Pasaulyje vis labiau populiarėjant dviračiams, o šiltuoju metų laiku į gatves išvažiuojant daugybei motociklų bei motorolerių, ši, neseniai „Samsung“ kūrybinėje technologijų laboratorijoje sukurta inovacija, žada būti itin pravarti, teigiama pranešime spaudai. „Ahead“ susinchronizavus su savo išmaniuoju telefonu, galėsite lengvai atsiliepti į skambučius, o taip pat ir paskambinti. Ja naudojantis bus taip pat galima klausytis muzikos, sekti fizinio aktyvumo statistiką ar naudotis išmaniajame telefone esančiu balso asistentu. Sunku patikėti, bet tai įmanoma daryti visiškai nenaudojant rankų. Praktiška programėlė „In - Traffic reply“ Ši programėlė vairuotojus skatina susitelkti tik į kelią. Jos dėka, norint atsakyti į skubų skambutį ar žinutę, galima siųsti automatinius atsakymus. Taip vairuotojai nesiblaškys ir tvirtai laikys abi rankas ant vairo. Programėlė suteikia galimybę siųsti automatišką, standartinę žinutę, pranešančią, jog šiuo metu vairuojate ir kai tik galėsite, atsakysite. Programėlė automatiškai atskiria ir pati aktyvuojasi, kuomet vartotojas vairuoja automobilį ar važiuoja dviračiu. Be to, žinutės turinį, jeigu tik norima, galima ir koreguoti, įterpiant animaciją ar sukuriant originalų atsakymą žmonėms, norintiems jus pasiekti. Virtualios realybės sprendimas „Eyes On The Road“ Šis Singapūre, itin intensyviu eismu pasižyminčioje šalyje, išrastas virtualios realybės (VR) sprendimas leidžia žmonėms atsidurti įvairiose eismo situacijose. Tereikia užsidėti „Gear VR“ įrenginį ir vartotojas nusikels į pavojingo eismo įvykio centrą. Pavyzdžiui, su šia technologija galima atsidurti vairuotojo, partrenkusio pėsčiąjį, vietoje. Tokia virtuali patirtis, tikimasi, paskatins vairuotojus būti labiau dėmesingus ir atsargius realybėje. Krovininio automobilio lenkimui – „Samsung Safety Truck“ Daugelis vairuojančių žino, kaip nepatogu lenkti krovininį automobilį esant dvejoms eismo juostoms. Dėl didelių priekyje esančio sunkiasvorio gabaritų, sudėtinga tinkamai įvertinti situaciją priešpriešinėje juostoje ir sunkvežimį aplenkti. Toks manevras kartais gali baigtis ir nelaime. Būtent siekiant tokių situacijų išvengti, buvo pristatytas „Samsung Safety Truck“ eksperimentas, įrodęs, kad sunkvežimių lenkimas gali būti kur kas paprastesnis bei 100 proc. saugus. Viskas veikia taip: sunkvežimio priekyje pritvirtinta kamera, o jo puspriekabės gale įmontuoti ekranai, per kuriuos tiesiogiai rodomas kelio priekyje kameros fiksuojamas vaizdas. Taip vairuotojas, važiuojantis iš paskos, mato krovininio automobilio užstojamą kelio dalį ir gali paprasčiau įvertinti situaciją, prieš atlikdamas lenkimo manevrą.