Gamintojai žada, kad ketverių durų sedanas bus patrauklus tiek dėl revoliucingo dizaino, tiek dėl praktiškumo. Durelių langai be rėmo primena „Grand Tourer“ būdingus stiliaus elementus, o į viršų plačiai atsidarantis dangtis atveria didžiulę bagažinę. Beveik neabejotina, kad tai bus naujasis automobilis, pakeisiantis „Passat CC“ modelį, kurio gamyba buvo nutraukta praėjusią savaitę. Pranešime rašoma, jog pavadinimas „Arteon“ (tariamas kirčiuojant pirmąjį skiemenį) sudarytas iš dviejų dalių: „Art“ pabrėžia sedano harmoningas linijas ir emocionalumą, o „eon“ nurodo, kad tai yra Vokietijos koncerno premium klasės modelis kaip ir „Phideon“ automobilis, skirtas Kinijos rinkai. Naujasis „Volkswagen Arteon“ bus pirmą kartą viešai pristatytas Ženevos automobilių parodoje 2017 metų kovo mėnesį, o jį įsigyti bus galima ateinančią vasarą.