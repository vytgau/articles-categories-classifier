Motorai bus derinami su 6 laipsnių mechaninėmis arba automatinėmis DSG dėžėmis. Sedanas su benzinine jėgaine nuo 0 iki 100 km/val. dabar įsibėgės 0,1 sek. greičiau – per 6,7 sek., o maksimalus jo greitis sieks 250 km/val. Anot „Škoda“, vidutinės degalų sąnaudos sieks 6,5 litro šimtui kilometrų. Dyzeliniai automobiliai, kaip ir anksčiau, bus siūlomi tiek su dviejų, tiek su visų varomų ratų pavara. Pastaroji versija bus siūloma tik su automatine pavarų dėže. Nepaisant išsaugoto variklio, „Škoda“ teigia, kad dabar sedanas iki 100 km/val. bėgėsis per 7,9 sek. arba 0,2 sek. greičiau nei ankstesnis automobilis. Maksimalus „Octavia RS“ su dyzeliniu motoru greitis sieks 232 km/val., o vidutinės sąnaudos – 4,5 litro. Išorėje RS modeliai atsinaujino analogiškai modernizuotom tradicinėm „Octavia“. Pagrindine naujove tapo kitokio modelio priekiniai žibintai, atnaujinto dizaino radiatoriaus grotelės ir šiokie tokie pokyčiai aerodinamikos elementuose. Tuo metu galinė pakabos dalis sužeminta 15 mm. Standartinėje įrangoje „Octavia RS“ bus montuojami 17 colių ratlankiai, taip pat bus galima užsakyti 18 bei 19 colių skersmens ratus. Už papildomą mokestį taip pat bus leidžiama užsakyti „Alcantara“ odos sėdynes, multimedijos kompleksą su 9,2 colio įstrižainės pagrindiniu ekranu, LTE ryšio modulį ir kitą įrangą. Tiksli prekybos atnaujinta „Octavia RS“ pradžia dar neskelbiama, o įkandin jai atnaujinama ir didesnio pravažumo „Octavia Scout“, kurios prošvaisa bus 30 mm didesnė nei tradicinio universalo.