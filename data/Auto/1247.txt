Laivas yra daugiau kaip 70 metrų ilgio, 14 metrų pločio ir daugiausia gali gabenti 2000 tonų krovinio. Energijos kaupimo sistemą sudaro superkondensatoriai ir ličio baterijos. Laivas vienu pakrovimu gali nuplaukti apie 80 kilometrų. Jis plaukioja tarp dviejų laivų statyklų, kurių kiekviena turi įkrovimo stotį, joje laivas gali pasikrauti per maždaug dvi valandas. Laivų pramonei svarbu pereiti prie elektros energijos, o šis laivas – žingsnis šia kryptimi. Tačiau jis gabens… anglis. Gal tai atrodo kiek keistokas derinys, tačiau bent jau laivas, gabendamas iškastinį kurą, jo nedegins. „Tesla“, „Daimler“, „Cummins“ ir „Toyota“ dirba prie krovininių sunkvežimių, kurie naudoja alternatyvias kuro rūšis, ir taip nukreipia krovininius laivus ta pačia kryptimi, kuri stipriai prisidės prie aplinkos išsaugojimo. Į pirmąją kelionę praėjusį mėnesį išplaukęs laivas gabens anglį Džudziango upe Guangdongo provincijoje.