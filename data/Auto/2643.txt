Ispanas, kvalifikacijoje iškovojęs „pole“ poziciją, sėkmingai startavo ir pirmavo sekmadienio lenktynėse. Bet „Honda“ lenktynininkui, kaip ir jo komandos draugui Dani Pedrosai, teko atlaikyti vietos herojaus Jono Folgerio spaudimą. Pastarajam vienu metu net buvo pavykę įsiveržti į priekį. Tiesa, J. Folgeris pirmavo neilgai. Po vokiečio klaidos pirmame posūkyje, pirmąją vietą susigrąžino M. Marquezas. J. Folgeris vėliau dar kartą suklydo tame pačiame posūkyje, bet tai nesutrukdė sportininkui kovoti dėl pergalės. Vokietis visą laiką stengėsi per daug neatsilikti nuo priekyje važiavusio M. Marquezo. Pastarasis nugalėjo, antroje vietoje likusį J. Folgerį aplenkęs trimis sekundėmis. Savo laiku Sachsenringo trasoje debiutavęs „MotoGP“ čempionate M. Marquezas čia iškovojo penktąją pergalę iš eilės. Ispanas Vokietijoje taip pat triumfavo tada, kai varžėsi 125 cc ir „Moto2“ klasėse. Daugiau nei dešimt sekundžių nuo nugalėtojo atsilikęs antrasis „Honda“ komandos lenktynininkas Dani Pedrosa finišo liniją kirto trečias. Sportininkams įveikus beveik pusę distancijos, į šeštąją vietą pakilo kvalifikacijoje tik vienuoliktą poziciją iškovojęs Maverickas Vinalesas. Vėliau ispanas, įveikęs „Ducati“ atstovą Andreą Dovizioso bei komandos draugą Valentino Rossi, lenktynes Vokietijoje baigė ketvirtas. Rezultatai: (vieta, lenktynininkas, komanda, laikas) 1. Marcas Marquezas Honda 40:59.525 2. Jonas Folgeris Tech3 Yamaha +3.310 3. Dani Pedrosa Honda +11.546 4. Maverickas Vinalesas Yamaha +14.253 5. Valentino Rossi Yamaha +14.980 6. Alvaro Bautista Aspar Ducati +16.534 7. Aleixas Espargaro Aprilia +19.736 8. Andrea Dovizioso Ducati +20.188 9. Johannas Zarco Tech3 Yamaha +21.138 10. Calas Crutchlow LCR Honda +24.210 11. Jorge Lorenzo Ducati +25.659 12. Danilo Petrucci Pramac Ducati +31.540 13. Polas Espargaro KTM +32.179 14. Bradley Smithas KTM +36.453 15. Jackas Milleris MVDS Honda +37.771 16. Mika Kallio KTM +37.852 17. Karelas Abrahamas Aspar Ducati +39.323 18. Tito Rabatas MVDS Honda +41.190 19. Lorisas Bazas Avintia Ducati +59.850 20. Scottas Reddingas Pramac Ducati +1:01.664 21. Alexas Rinsas Suzuki +1:01.695 – Andrea Iannone Suzuki - – Samas Lowesas Aprilia - – Hectoras Barbera Avintia Ducati - Lenktynininkų įskaita: (vieta, sportininkas, taškai) 1. Marcas Marquezas 129 2. Maverickas Vinalesas 124 3. Andrea Dovizioso 123 4. Valentino Rossi 119 5. Dani Pedrosa 103 6. Johannas Zarco 84 7. Jonas Folgeris 71 8. Danilo Petrucci 66 9. Jorge Lorenzo 65 10. Calas Crutchlow 64 11. Alvaro Bautista 44 12. Jackas Milleris 41 13. Scottas Reddingas 33 14. Aleixas Espargaro 32 15. Lorisas Bazas 31 16. Andrea Iannone 28 17. Tito Rabatas 23 18. Hectoras Barbera 21 19. Karelas Abrahamas 20 20. Polas Espargaro 14 21. Bradley Smithas 8 22. Alexas Rinsas 7 23. Michele'is Pirro 7 24. Samas Lowesas 2 25. Sylvainas Guintoli 1