Kanalo „Engineering Explained“ leidėjų teigimu, deramai atsižvelgiant į tam tikras aplinkybes, peršokti pavaras gali būti visiškai saugu. Verta pabrėžti, kad taip elgtis saugu tada, jei negalite įjungti reikiamos pavaros, nes tenka gana dideliu greičiu įveikti posūkį, taip pat jei kelias slidus. Nevalia pamiršti, kad staigiai, ne palaipsniui pereinant nuo vienos pavaros prie kitos smarkiau dėvima sankaba, todėl turėtumėte nusiteikti galimoms didesnėms remonto išlaidoms. Jei įdomu, ar galima praleisti bėgį pajudant iš vietos, žinokite, kad kai kurioms automatinėms pavarų dėžėms toks veikimas išties būdingas: jei kelias labai slidus, nustačius tam tikrą režimą, bus įjungta ne pirma, o iš karto antra pavara. Nemažai vairuotojų šios taktikos griebiasi ir įsėdę į mechanine pavarų dėže valdomą automobilį. Ar sankabos dėvėjimąsi reikėtų laikyti didele problema, pasakyti sunku: juk nuo antro bėgio paprastai pajudama tik esant tam tikroms vairavimo sąlygoms, be to, taip tikrai nenutinka po keletą kartų kasdien. Nors praleisti pirmą pavarą kartkartėmis tikrai pravartu, mintį apie pajudėjimą iš vietos nuo aukštesnio nei antras bėgis turėtumėte kuo greičiau vyti šalin.