Vaizdo įraše matomas artėjantis lengvai svirduliuojantis juodos ir sidabrinės spalvos motociklas, kuris važiuoja arti kelio atitvaro. Motociklą vaiduoklį, kuris nė neketino sustoti, nufilmavęs asmuo teigia, kad pamatytas reginys jį ir nustebino, ir nemenkai išgąsdino. Nors vaizdas ir priminė ištrauką iš siaubo filmo, pasirodo, tam yra logiškas paaiškinimas. Vairuotojas per susidūrimą tiesiog nukrito nuo motociklo, kuris kažkodėl neapvirto ir kelionę tęsė savarankiškai. „Le Parisian“ žurnalistams vaizdelio autorius sakė: „Paprašiau kartu buvusio bičiulio paimti mano telefoną ir pafilmuoti. Vaizdo įraše aiškiniai matoma, kaip keliu važiuoja motociklas be motociklininko. Ar tai motociklas vaiduoklis?“. Tiksliai nežinoma, kodėl motociklas po avarijos neapvirto, o tiesiog lyg niekur nieko nuvažiavo tolyn. Incidentą paaiškinti pabandė kaskadininkas iš Paryžiaus Jeanas Pierre‘as Goy – jis teigia, jog galėjo užstrigti motociklo akseleratorius. Jo teigimu, motociklai be vairuotojo gali nuriedėti ir 600 metrų, ir dar toliau.