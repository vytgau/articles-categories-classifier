Kinijos pietvakarinėje Čongčingo savivaldybėje įvyko dramatiškas incidentas – greitkelio tunelyje vertėsi dideliu greičiu lėkęs automobilis. Laimei, vairuotoja atsipirko lengvais sužalojimais. Stebėjimo kameros nufilmavo, kaip, atliekant lenkimo manevrą, automobilio vairuotoja nesuvaldo savo transporto priemonės. Atsitrenkęs į tunelio sieną, automobilis verčiasi, o apsivertęs dar gerus dešimt metrų čiuožia asfaltu, po savęs palikdamas žiežirbų šleifą. Tiek automobilio vairuotoja, tiek keleivis, transporto priemonei pagaliau sustojus, savarankiškai išsiropštė lauk ir iškvietė policiją. Vairuotoja tvirtina, kad dėl tvyrančio karščio išsiavė batelius ir vairavo basa. Moteris bandė aplenkti priešais važiavusį automobilį, tačiau, negalėdama to padaryti, nesąmoningai nuspaudė stabdžio pedalą.