Laimei, tokia išvada klaidinga, nes per stebuklą aukų šį kartą pavyko išvengti, buvo tik sužeistųjų, rašo carscoops.com. Vis tik tenka pripažinti, kad palyginti laiminga avarijos baigtis turbūt susijusi su faktu, kad „Chevrolet Impala“ salone nebuvo keleivių. Šio vaizdo įrašo autorius JAV karinių oro pajėgų greitosios medicininės pagalbos ekipažo vairuotojas Tomas Bondas, buvęs avarijos vietoje gegužės 13 d. rytą, teigė, kad nufilmuotas vaizdas – didžiausią įspūdį jam padaręs dalykas, kokį jam yra tekę matyti gyvenime, nors kvapą gniaužiančių vaizdų jis tikrai matęs. Pranešama, kad „Chevrolet“ automobilį vairavusi 26-erių Apol Lansang patyrė smūgį iš „Toyota Sequoia“ automobilio, prie kurio vairo sėdėjo 27-erių Kevinas Fenty, važiavęs priešinga kryptimi. Kol kas avarijos aplinkybės dar tiriamos, tačiau jau dabar policijos atstovai užsimena apie galimai situaciją išprovokavusius narkotikus. Susidūrimo metu „Chevrolet“ automobilis buvo padalintas pusiau, o jo dalys atsiskyrė viena nuo kitos nemenku atstumu. Nors į dvi dalis perskeltas buvo A. Lansang vairuotas automobilis, vis tik iš automobilio iškrito K. Fenty, o tai galimai reiškia, kad jis nebuvo prisisegęs saugos diržo. Panašu, kad moterį nuo didesnės nelaimės gelbėjo būtent taisyklingai naudotos saugos priemonės. Abiejų į avariją patekusių automobilių vairuotojai atsidūrė ligoninėje. Remiantis pateikiama informacija, A. Lansang patyrė tik nežymių sužeidimų, o K. Fenty sužalojimai - vidutinio rimtumo, tačiau abiejų avarijos dalyvių gyvybei pavojus negresia.