2012-aisiais buvusių „Google“ darbuotojų įkurtas startuolis gamins įrangą „Volkswagen“ markės bei galbūt ir kitų „Volkswagen“ koncernui priklausančių prekės ženklų automobiliams. „Mobvoi“ kuria balso atpažinimo ir kalbos apdorojimo technologijas. „Volkswagen“ domina galimybė į automobilius montuoti išmaniuosius galinio vaizdo veidrodėlius, kurie atliktų navigacijos bei žinučių siuntimo funkcijas. Tarp kitų „Mobvoi“ investuotojų yra rizikos kapitalo įmonės „Sequoia“ bei „ZhenFund“. Pernai „Mobvoi“ tapo oficialiu „Google“ išmaniojo laikrodžio „Android Wear“ partneriu – į šiuos laikrodžius įdiegta kinų kompanijos kurta balso atpažinimo įranga. 2015-ųjų metų duomenimis, „Mobvai“ startuolio vertė siekė apie 300 mln. dolerių. Tuo tarpu „Volkswagen“ tai yra pirmoji investicija Kinijoje nuo 2010 m. Vokiečių kompanija investicijas Kinijoje buvo sustabdžiusi dėl nesutarimų su šalies valdžia.