„Tai – kita lyga, pirmiausia valdymo prasme. Automobilis – tarsi pantera, kuri visomis keturiomis savo letenomis tvirtai ir plastiškai kabinasi prie kelio. Tiesa, dar reikės padirbėti, kad pasiekčiau tą greitį, kurį turėjau prieš pusę metų“, – sakė B. Vanagas. Pastarąjį kartą lenktynininkas ralio automobilį vairavo praėjusį spalį, kai Druskininkuose laimėjo „Rally Classic 2016“. Kovinėmis sąlygomis R5 automobilį „General Financing team Pitlane“ komanda išbandė šalia Onuškio esančioje Automotoparko trasoje. Ten B. Vanagas „Juoduoju Vaiduokliu“ įveikė 50 kilometrų greičio ruožų.  Iki pirmojo starto tarptautiniame „Rally Talsi“ gegužės 19 d. Latvijoje B. Vanagas planuoja dar kelis automobilio „Škoda Fabia R5“ testus. 2017 m. sezoną „General Financing team Pitlane“ dalyvaus tarptautinėse „FIA Baltic Rally Trophy“ (BRT) lenktynėse ir Lietuvos automobilių ralio čempionate (LARČ). Artimiausias Talsų ralis yra dar vadinamas „Rally of Champions“. Jis patenka į tris įskaitas – LARČ, BRT ir Latvijos ralio čempionato.  „General Financing team Pitlane“ 2017 m. sezono planai: 05.19 – 20 Talsi Rally (LT/LV/BRT) 06.16 – 17 Rally Kelmė (LT) 07.22 – 23 Rally Latvia, Riga/Jurmala (LV/BRT) 08.04 – 05 Samsonas Rally Rokiškis (LT/BRT) 09.08 – 09 DHL Rally Elektrėnai (LT/BRT) 09.29 – 30 Rally Classic Druskininkai (LT)