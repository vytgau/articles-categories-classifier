Nors visi puikiai žinome apie pavojus vairuojant išgėrus, tačiau pakankamai mažai tyrimų susijusių su mažu vandens vartojimu ir vairavimu, rašoma pranešime žiniasklaidai. 2015 m. Jungtinės Karalystės Loughborough universiteto atliktas tyrimas, kurį finansavo Europos hidratacijos institutas, atskleidė, kad: – per valandą vos gurkštelėjantys (25 ml) vandens vairuotojai kelyje padarė daugiau nei dvigubai klaidų, palyginti su tais, kurie gėrė vandens pakankamai. – klaidų skaičius yra prilyginamas asmenims, kurių kraujyje nustatyta 0,8 promilės alkoholio (dabartinis JK leistinas alkoholio kiekis kraujyje). – klaidos – per vėlus stabdymas, „plaukiojimas“ juostoje ir netgi nevalingas išvažiavimas iš eismo juostos. Be to, maždaug du trečdaliai vairuotojų neatpažino dehidratacijos požymių – nuovargio, galvos svaigimo, galvos skausmo. Problemą išspręsti padėtų paprastas veiksmas – gerti daugiau vandens. 2013 m. dviejų universitetų atliktas tyrimas atskleidė, kad prieš atliekant protines užduotis beveik pusę litro vandens išgėrusių asmenų reakcijos laikas buvo 14 proc. greitesnis nei negėrusių. „Nissan“ pademonstravo inovatyvų sprendimą. Šiandien vienas iš šešių asmenų jau naudoja nešiojamus prietaisus sekančius organizmo parametrus – „Nissan“ pasisėmė įkvėpimo iš sveikatinimo pramonės, kad sukurtų pažangių ir sumanių medžiagų, kurias būtų galima naudoti automobilių pramonėje ateityje. Bendradarbiaujant su olandų dizaino prekės ženklu „Droog“, moderniausia prakaitą aptinkančios technologijos danga SOAK buvo integruota „Nissan Juke“ visureigyje. Šią dangą uždėjus ant „Juke“ vairo ir priekinių sėdynių gaunama paprasta, tačiau efektyvi sistema, rekomenduojanti vairuotojus gerti daugiau vandens. SOAK dangos veikimas paprastas, patekus prakaitui ant jos, ji pakeičia spalvą. Pvz. prisiliečiama prakaituotomis rankomis arba drabužiais. Esant dehidratacijai, SOAK tampa geltonos spalvos; kai asmuo vėl pakankamai atsigeria, ji tampa mėlynos spalvos. Vaizdo įraše lenktynininkas Lucas Ordonezas, „Nissan GT Academy“ ir NISMO („Nissan Motorsport“) atletas, skatina nevairuoti dehidratavus. Žiūrėkite vaizdo įrašą žemiau.  NISMO medicinos konsultantas dr. Harjas Chaggaras pastebėjo: „Nors daugybė atletų gerai supranta, jog reikia palaikyti tinkamą skysčių lygį organizme, tačiau nesportuojantys asmenys nežino dehidratacijos poveikio fiziologijai. Automobilyje integruota prakaitą aptinkanti technologija – tai naujoviškas būdas spręsti problemą. Vairuotojai iškarto pastebės įspėjimą, o pati technologija veiks prevenciškai.“ Naujovišką SOAK dangą sugalvojo „Droog“ tyrėjas ir dizaineris Paulienas Routsas. P. Routsas teigė: „SOAK dangą sukūriau sporto drabužiams. Mano vizija yra sukurti inovatyvius sprendimus, kurie kažkokiu būdu padės drabužį dėvinčiam asmeniui. Pasitelkęs technologijas, noriu suteikti funkciją tiek aprangai, tiek audiniams, tuo pačiu sukuriant naują būdą komunikuoti su kūnu bei stebėti jo būseną.“ Nors šiuo metu „Nissan“ neplanuoja įdiegti prakaitą aptinkančios technologijos į „Juke“, tačiau tai rodo prekės ženklo požiūrį į inovaciją ir perversmą žadančias saugos technologijas. „Juke“ jau turi daugybę pažangių „Nissan Intelligent Mobility“ technologijų. Tarp jų yra išmanioji aplinkinio vaizdo stebėjimo sistema su judančių objektų aptikimo funkcija, aklosios matymo zonos stebėjimo ir įspėjimo krypstant nuo eismo juostos sistemos, kurios jau šiandien užtikrina apsaugą vairuotojams ir keleiviams.