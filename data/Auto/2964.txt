Tą dieną oro temperatūra siekė net 32 laipsnius, o dėl automobilyje tvyrojusio karščio sprogo ant galinės sėdynės paliktas plaukų lako flakonas. Sprogimo jėga buvo tokia didelė, kad flakonas atsidūrė automobilio priekyje, išdaužė priekinį stiklą, kuriame įstrigo. Kaip rašo autoblog.com, ant daugumos aerozolių flakonų dedami įspėjimai dėl temperatūros keliamo pavojaus, vartotojams primenama nelaikyti šių priemonių didesnėje nei 49 laipsnių temperatūroje. Uždarytoje transporto priemonėje oras gali įkaisti itin greitai net ir palyginti nelabai karštą dieną, o tada temperatūra, nepavojinga aerozoliams, gali būti viršijama. Dėl susidariusio spaudimo kyla sprogimo pavojus. Laimei, šį kartą sprogęs plaukų lako flakonas nesužeidė žmonių. „Matėte nuostolį, kuris buvo padarytas išdužus stiklui, – teigė Portlando ugniagesių pajėgų atstovas Richas Chatmanas. – Taigi tokie dalykai gali sukelti didelių nuostolių, jei tuo metu šalia yra žmonių.“ K. Ayres dirba draudimo srityje, taigi yra girdėjusi apie automobiliuose sprogstančius vyno butelius, gaiviųjų gėrimų skardines ir netgi užtaisytus ginklus. Dabar jau ir ji pati turės istoriją, kurią galės papasakoti. 