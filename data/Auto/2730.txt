Skraidančio automobilio „SureFly“ kūrėjai įsitikinę, kad jau po kurio laiko šis mažylis negrįžtamai pakeis asmeninio transporto sektorių. Dvivietis skraidantis aparatas, pilnai apsirūpinus energijos ištekliais, gali įveikti iki 100 kilometrų atstumą. Kūrėjai sako, kad šis skraidantis automobilis gali pakilti į 1200 metrų aukštį ir išvystyti iki 100 kilometrų per valandą greitį. Išsamiau apie kūrinį sutiko papasakoti vienas iš jo sumanytojų ir projekto įgyvendintojų Stevenas Bernsas. Šio skraidančio aparato propeleriai susilanksto, tad šis skraidantis aparatas dydžiu nepranoksta tradicinio didesnio automobilio. Esminis dalykas, kuo ši skraidanti transporto priemonė skiriasi nuo sraigtasparnio, yra jos valdymas – norint jį pilotuoti, nereikia jokių specialių kursų ar piloto licencijos. „SureFly“ pirmą kartą publikai pristatytas Le Buržė aviacijos salone prie Paryžiaus. Tiesa, pakilusio skrydžiui jo išvysti taip ir nepavyko. Pirmieji bandomieji skrydžiai planuojami jau metų pabaigoje, o prekybą šiais skraidančiais automobiliais tikimasi pradėti jau 2019 metais. Kainuos jis beveik 200 tūkst. dolerių.