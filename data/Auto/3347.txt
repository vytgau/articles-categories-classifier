Didžiausias pasaulyje automobilių gamintojas antradienį pranešė, kad, lyginant su tuo pačiu praėjusių metų laikotarpiu, kompanijos veiklos pelnas išaugo 28 proc. „Volkswagen“ pasidžiaugė savo markės automobilių pardavimais, kurie sudaro beveik pusę bendrų koncerno pajamų. Kompanija aukštų pajamų rodiklių priežastimi įvardija „naujų modelių, ypač „Tiguan“, sėkmę bei stiprius finansinius rezultatus Vakarų Europos šalyse“. Vokiečių koncernas visus ketvirčio rezultatus paskelbs gegužės 3 dieną, bet pagrindinį rodiklį nusprendė paskelbti jau dabar dėl įvairių taisyklių, kurios galioja kompanijai pasiekus daug didesnį nei tikėtasi pelną.