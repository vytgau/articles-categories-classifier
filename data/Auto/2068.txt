Jis taip pat vienu įkrovimu dabar jau gali nuvažiuoti 378 km (pagal naująjį Europos važiavimo ciklą) , o automobilio išorės ir vidaus dizainas buvo gerokai atnaujinti. Naujasis modelis yra aptakesnis ir šiuolaikiškesnis. Anot gamintojų, naująjį „LEAF“ bus galima įsigyti Europoje 2018 m. pradžioje. Naujasis „LEAF“ yra „Nissan“ išmanaus mobilumo ir visos kompanijos ateities strategijos pagrindas“, – sako „Nissan“ prezidentas ir generalinis direktorius Hiroto Saikawa. Jis gali įveikti didesnius nuotolius, turi autonominiam važiavimui skirtas sistemas, tokias, kaip parkavimo sistema „ProPILOT Park“ arba sistemą supaprastinančią elektromobilio valdymą – „e-Pedal“. Įmonė įsitikinusi, kad visos inovacijos, panaudotos naujajame modelyje, padės kompanijai sustiprinti lyderės pozicijas elektromobilių rinkoje bei plėsti savo įtaką pasaulinėse rinkose. Jo kertinės stipriosios savybės bus įkūnytos ateities „Nissan“ modeliuose. „Nissan“ išmanaus mobilumo programa yra bendrovės vizija naujai apibrėžti vairavimo ateitį, kurioje automobilis bus šis tas daugiau, nei tiesiog transporto rūšis. Ji išreiškia viziją, kaip ateityje automobilis bus varomas, valdomas ir integruojamas į visuomenę. „Nissan Intelligent Power“ technologijos šerdimi yra naujojo „LEAF“ elektrinės jėgainės agregatas, kuris užtikrina efektyvesnį energijos suvartojimą bei didesnę galią ir pagerintą valdymą. Be šio naujo agregato, automobilyje sumontuotas naujas aukštųjų technologijų ličio jonų akumuliatorius, kuris užtikrina didesnę galią ir talpą. Naujasis elektrinės jėgainės agregatas, kartu su didesniu energijos vartojimo efektyvumu, užtikrina 110 kW (150 AG) galią. Sukimo momentas dabar siekia 320 Nm, o baterijos talpa – 40 kWh.  3 Kw įkrova automobilio bateriją galima įkrauti per 16 valandų, 6 kW – per 8 val., o greitos įkrovos stotelėje 80 procentų įkrovos pasiekiama per 40 minučių. Norintiems nuvažiuoti naujuoju „LEAF“ dar toliau, nei 378 km, „Nissan“ 2018 metų pabaigoje pristatys brangesnę versiją su galingesniu varikliu ir didesne baterija, tad klientai galės rinktis jų poreikius atitinkantį elektromobilį. Intelektualaus važiavimo technologijos Naujame „Nissan LEAF“ yra trys pagrindinės išmanaus vairavimo technologijos. Pirmoji – tai „ProPILOT“. Ji naudojama važiavimui greitkeliu viena juosta. Su šia technologija važiavimas tampa ne toks įtemptas ir paprastesnis. Antroji – „ProPILOT Park“, kuri, gamintojų tikinimu, pakeis žmonių supratimą apie automobilių statymą. Įjungus šią technologiją, ji kontroliuoja visą vairavimą, greitėjimą, stabdymą ir pavarų pasirinkimą, automatiškai nukreipdama automobilį į stovėjimo vietą. Dėl to automobilį pastatyti bus daug lengviau ir tiksliau. Trečia, „e-Pedal“ – tai revoliucinė technologija, kuri pakeis mūsų elektromobilių vairavimo būdą. Vairuotojai galės pradėti važiuoti, greitėti, lėtinti ir stabdyti automobilį pasitelkdami tik akceleratoriaus pedalą. Akceleratoriui esant visiškai atleistam, automatiškai naudojami regeneraciniai ir trinties stabdžiai, todėl automobilis palaipsniui visiškai sustabdomas. Automobilis išlaiko savo padėtį net ant stačių įkalnių, kol akceleratorius vėl paspaudžiamas. „e-Pedal“ jautrumas suteiks papildomo komforto vairuojant. Agresyviomis stabdymo sąlygomis vis dar turi būti naudojamas įprastas stabdžių pedalas. Akumuliatoriaus energijos sąsaja su socialine infrastruktūra „Nissan“ novatoriška elektrinių transporto priemonių potencialo vizija neapsiriboja vien tik naujo „LEAF“ galia. Automobilio akumuliatorius taip pat galima naudoti kaip mobiliuosius energijos kaupiklius. „Vehicle to Grid“ (V2G) technologija apima dvipusį įkrovimą, leidžiantį elektromobilius visiškai integruoti į elektros tinklą. Ji padeda geriau valdyti neprogramuojamus atsinaujinančios energijos srautus, todėl atsinaujinantys šaltiniai tampa dar labiau integruoti ir prieinami. Sistema leidžia elektromobilių savininkams prisijungti prie elektros tinklų ir taip atlikti reikšmingą vaidmenį tinkle bei suteikia galimybę gauti papildomas pajamas. Ėmus plačiau naudoti V2G technologiją, ji pakeis visą „Nissan“ elektromobilių savininkų gyvenimą, nes jie taps aktyviais energijos rinkos dalyviais. Klientai taip pat naudos naujai suprojektuotą sąsają, esančią naujojo „Nissan LEAF“ išmaniojo telefono programoje, kuri leis stebėti automobilio įkrovimo būseną, rasti artimiausią įkrovimo stotelę ir iš anksto prieš važiuojant pašildyti arba atvėsinti automobilį iki idealios temperatūros. Elegantiškas siluetas ir madinga „techno“ išvaizda Naujojo „Nissan LEAF“ dizainas išreiškia „Nissan“ požiūrį į ateitį. Dizainą įkvėpė „IDS Concept“ automobilis, kuris pirmą kartą buvo pristatytas 2015 m. Tokijo automobilių parodoje. Priekyje yra tradicinės „Nissan“ grotelės, atspindinčios kompanijos DNR, kurios vienija su kitais modeliais, tokiais kaip „Nissan X-Trail“ ir Europoje populiariausiu „Qashqai“. Tačiau mėlyna grotelių spalva, būdinga tik naujoms „Nissan“ elektrinėms transporto priemonėms, išskiria ją iš kitų. Aptakiuose LED žibintuose matyti „Nissan“ būdingas bumerango dizainas. Visiškai pertvarkytas ir naujojo „Nissan LEAF“ salonas – skoningas, saikingas ir subtilus. Tai pasiekta naudojant aukštesnės kokybės medžiagas ir bendrą jų derinį bei apdailą, stengiantis, kad „gyvenimas salone“ atitiktų įmantrų važiavimo pobūdį. Keleiviai ir vairuotojas salone iš karto pastebės gyvus mėlynus dygsnius ant sėdynių, prietaisų skydelio ir vairo, bei naujos išvaizdos 7 colių spalvotą (TFT) ekraną. Ekrano komponentų išdėstymas buvo iš naujo suprojektuotas, kad būtų lengviau suvokti pagrindines funkcijas, tokias kaip „Safety Shield“ technologija, įkrovos būsena, galia ir garso bei navigacijos sistemos informacija. Kai kuriose šalyse į informacinę ir pramoginę sistemas automobiliuose su navigacijos sistema buvo įtrauktas „Apple CarPlay“ funkcionalumas. Nuo to laiko, kai 2010 m. imta prekiauti šiuo modeliu, „LEAF“ pasirinko daugiau nei 280 tūkst. pirkėjų ir šis modelis tapo masiškiausiu elektromobiliu pasaulyje.