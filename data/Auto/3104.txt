Automobilių gamintojos vadovas Markas Fieldsas taip pat tikisi sustabdyti JAV automobilių gamintojos akcijų vertės kritimą. Toks darbo vietų naikinimas būtų vienas iš bendrojo išlaidų mažinimo plano punktų. Pagal šį planą ketinama per 2017 metus sutaupyti 3 mlrd. JAV dolerių. „Ford“ nei patvirtino, nei paneigė šios informacijos, tačiau pranešė „susitelkusi ties planais paskatinti pelningą augimą“, „mažinti išlaidas“. Viso pasaulio mastu „Ford“ yra įdarbinusi 200 tūkst. žmonių, pusė iš įmonės darbuotojų dirba Šiaurės Amerikoje. Kovą automobilių gamintoja pranešė apie planus skirti 1,2 mlrd. JAV dolerių trijų gamybos įmonių Mičigano valstijoje modernizavimui ir sukurti 130 darbo vietų „Ford Romeo“ variklių dalių gamykloje. Anot „Ford“, 850 mln. dolerių bus skirta jos gamyklai Veine pertvarkyti, būtent čia „Ford“ planuoja gaminti „Bronco“ ir „Ranger“ modelius. Sausį JAV automobilių gamybos milžinė pranešė nestatysianti naujos automobilių surinkimo gamyklos Meksikoje, kai JAV prezidentas Donaldas Trumpas sukritikavo JAV automobilių gamintojas, gaminančias automobilius Meksikoje. Nuo tada, kai 2014 metų vidurio M. Fieldsas pradėjo eiti savo pareigas, bendrovės akcijų vertė nukrito beveik 40 proc.