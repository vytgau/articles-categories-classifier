Atverstas naujas puslapis koncerno istorijoje „Unikalios spalvos, dar galingesnis variklis ir ribota pasiūla šį automobilį greitai pavertė trokštamu sportinių automobilių gerbėjų trofėjumi visame pasaulyje. „Mums, „Porsche Exclusive Manufaktur“ partneriui Baltijos šalyse, pardavimui šioje rinkoje buvo skirtas vienas „911 Turbo S Exclusive Series“ automobilis. Kaip ir visi šios ribotos serijos automobiliai pasaulyje, jis buvo parduotas per labai trumpą laiką. Tikėtina, kad šį automobilį galėsime pamatyti ir Lietuvos keliuose“, – sako Vilniaus „Porsche“ centro direktorė Rasa Klimavičiūtė. „Porsche Exclusive Manufaktur“ padalinys bus atsakingas ne tik už automobilio personalizavimą pagal kliento viziją, tačiau gamins ir ribotos serijos modelius. Tarp galingiausių Palyginti su standartiniu modeliu, į „911 Turbo S Exclusive Series“ montuojamas 3,8 l darbinio tūrio, šešių cilindrų variklis su dviem turbinomis, turės 27 arklio galiomis daugiau. Viso – 607 arklio galios ir 750 Nm sukimo momentas. Tai leidžia šiam automobiliui nuo 0 iki 100 km/val. įsibėgėti vos per 2,9 sekundės, o 200 km/val. pasiekti per 9,6 sek. Maksimalus pasiekiamas greitis – 330 km/val. Nepaisant padidėjusios galios, degalų sąnaudos išliko tokios pat kaip ir standartinio „911 Turbo S“. Vidutiniškai jis suvartoja 9,1 l benzino šimtui kilometrų.  Išskirtiniu šį automobilį paverčia ne tik padidėjęs variklio galingumas, tačiau ir išvaizda. Specialiai šiam modeliui buvo sukurta „Golden Yellow“ spalva bei anglies pluošto detalės. Iš jo pagamintas priekinės bagažinės dangtis, stogas ir šoniniai oro aptakai. Taip pat iš anglies pluošto pagamintos ir šoninės oro paėmimo angos bei oro paėmimo anga ant variklio dangčio. Sportišką automobilio įvaizdį sustiprina „Turbo Aerokit“ galinis oro aptakas ir juodi lengvojo lydinio ratlankiai su kėbulo spalvos elementais. Ratlankių briaunos, pasitelkus specialias lazerių technologijas, bus preciziškai padengtos kėbulo spalvos „Golden Yellow Metalic“ elementais. Taip pat bus montuojama ir keraminė stabdžių sistema, kurios apkabos pirmą kartą istorijoje galės būti dažomos juoda spalva su „Golden Yellow Metalic“ spalvos „Porsche“ pavadinimu ant jų. Unikalus ir salonas Toks pats unikalus jis – ir viduje. Aštuoniolika krypčių reguliuojamos sėdynės padengtos dviejų sluoksnių perforuota oda, puoštos „Golden Yellow“ spalvos akcentais: siūlėmis ir „Turbo S“ pavadinimu galvų atramose. Pabrėžiant automobilio sportiškumą, „Alcantara“ oda dekoruotose lubose išilgai įkomponuotos dvi aukso spalvos perforuotos juostos. Durų slenksčiams – anglies pluoštas, o juose ryškiai šviečia „Exclusive Series“ pavadinimas. Kiekvienas „Porsche 911 Turbo S Exclusive Series“ turės ypatingą plokštelę, kurioje bus nurodomas automobilio serijos numeris. Klientai turės galimybę patys pasirinkti norimą iš esamų. Specialiai naujiesiems šio modelio savininkams buvo sukurtas ir kelioninių krepšių rinkinys. Jų dizainas ir stilistika dera kartu su visu automobiliu. Jie sukurti būtent taip, kad idealiai tilptų į bagažinę. Kiekvienas „Porsche 911 Turbo S Exclusive Series“ pirkėjas turės galimybę įsigyti ir išskirtinį laikrodį, pagamintą iš chromo, anglies pluošto ir safyro stiklo. Jų bus pagaminta ne daugiau nei 500. Speciali pristatymo kampanija Unikaliam automobiliui „Porsche“ surengė ir išskirtinį pristatymą. Gamintojas sukūrė internetinį puslapį, kuriame automobilį galima apžiūrėti gyvai ir pamatyti būtent tai, kas domina asmeniškai jus. Du robotai, kurių kiekvienas turi po kamerą, gali būti valdomi iš jūsų įrenginio, prijungto prie interneto.