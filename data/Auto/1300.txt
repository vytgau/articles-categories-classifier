Dėl geriausiojo karūnos šiemet varžėsi 34 modeliai, o likus paskutinei konkurso savaitei buvo atrinktas finalininkų septynetukas, į kurį pateko „Audi Q5“, BMW 5, „Hyundai i30“, „KIA Stinger“, „Mazda CX-5“, „Peugeot 5008“ ir „Volkswagen Polo“. Komisijos narių bent po kartą paminėti, bet per plauką likę už septintuko ribos buvo šie modeliai: „Alfa Romeo Stelvio“, „BMW X3“, „Citroen C3 Aircross“, „Ford Fiesta“, „Honda Civic“, „KIA Rio“, „KIA Stonic“, „Opel Insignia“, „Range Rover Velar“, „Škoda Karoq“, „Volkswagen Arteon“. Artimiau susipažinti su „Mazda CX-5“ galite perskaitę apžvalgas čia ir čia. „Lietuvos metų automobilio 2018“ komisiją sudarė šie žurnalistai: Ramūnas Fetingis (BTV laidos „Autopilotas“ vedėjas), Renaldas Gabartas (Alfa.lt autorius), Mindaugas Grinius („Valstiečių laikraščio“ savaitinio priedo „Technikos kiemas“ redaktorius), Dainius Leonavičius (LNK laidos „Ne vienas kelyje“ vedėjas), Vitoldas Milius (žurnalo „Auto Bild Lietuva“ redaktorius), Jurgis Paplaitis (Delfi ir „Motorai“ autorius), Dina Sergijenko (15min automobilių žurnalistė), Ilona Steponėnė (Lrytas.lt Auto rubrikos redaktorė), Valdas Valiukevičius (LNK laidos „Ne vienas kelyje“ prodiuseris) ir Valdas Juozas Vilūnas (LRT laidos „Keliai. Mašinos. Žmonės“ vedėjas).  Kiekvienas komisijos narys savo dispozicijoje turėjo 25 balus, kuriuos galėjo išdalinti septyniems finalininkams vertindamas juos nuo 1 iki 10 balų. Ketvirtą ir penktą vietas užėmė „Audi Q5“ ir „Volkswagen Polo“ (po 34 balus), šeštąją – „Kia Stinger“ (29 balai), septintąją – „Peugeot 5008“ (26 balai). Įspūdingai atrodantis krosoveris „Mazda CX-5“, buvęs tarp kandidatų gauti ir specialų prizą „Už dizainą“, kaip geriausias buvo įvardytas trijų komisijos narių – žurnalo „Auto Bild Lietuva“ redaktorius V. Milius, Delfi.lt autorius J. Paplaitis ir LRT laidos „Keliai. Mašinos. Žmonės“ vedėjas V. J. Vilūnas manė, jog „Mazda CX-5“ labiausiai nusipelnė būti apdovanotas. Daugelio kitų žurnalistų skalėse japoniškas krosoveris užėmė antrą-trečią vietas, tad viso surinktų 49 taškų pakako užtikrintai pergalei. Tai jau trečias kartas per pastaruosius ketverius rinkimus, kai nugali didesnio pravažumo automobilis. „Lietuvos metų automobiliu 2015“ tapo „Nissan Qashqai“, 2017-ųjų geriausiuoju tapo „SEAT Ateca“, o 2018-ųjų – „Mazda CX-5“. Per 21-erius metus vykstančio konkurso istoriją tai – vieninteliai nugalėję SUV modeliai ir jie puikiai atspindi automobilių rinkos tendencijas bei didesnio pravažumo modelių populiarėjimą. Visas konkurso dalyvių sąrašas: „Alfa Romeo Stelvio“, „Audi Q5“, „BMW 5“, „BMW 6 Gran Turismo“, „BMW X3“, „Citroen C3 Aircross“, „Fiat Tipo HB“, „Ford Fiesta“, „Honda Civic“, „Hyundai i30“, „Hyundai i30 N“, „Jeep Compass“, „KIA Picanto“, „KIA Rio“, „KIA Stinger“, „KIA Stonic“, „Land Rover Discovery“, „Range Rover Velar“, „Mazda CX-5“, „Mercedes-Benz E400 4MATIC Coupe“, „Mercedes-Benz GLA 200d 4MATIC“, „MINI Countryman“, „Nissan Micra“, „Nissan Qashqai“, „Nissan X-Trail“, „Opel Crossland X“, „Opel Insignia“, „Peugeot 308 SW GT“, „Peugeot 5008 GT“, „Renault Koleos“, „Škoda Karoq“, „Suzuki Swift 4x4“, „Volkswagen Arteon“ ir „Volkswagen Polo“. Siekiant kuo objektyviau išaiškinti įvairių nominacijų nugalėtojus, konkurso komisija šiemet atliko nemažai papildomų testų. Pavyzdžiui, visi keturiais ratais varomi automobiliai buvo bandomi „Peak Point“ platformoje, kur atskleidžiamos visos stipriausios ir silpniausios visureigių vietos, bei kilo į sniego kalną Druskininkų „Snow arenoje“. Komisijai automobilių inžinerijoje padėjo susigaudyti pakabų specialistas Domas Zinkevičius, dizaino vingrybėse – buvusi „Lamborghini“ dizainerė Lina Ginkutė, technologijose – jų specialistas Arnoldas Lukošius, o kai kuriuos bandymus atlikti pagelbėjo Vilniaus Gedimino technikos universiteto (VGTU) mokslininkai bei jų turima moderni įranga. Atskirose nominacijose į nugalėtojus pretendavo ir nugalėjo (paryškinta): Metų visureigis: „Audi Q5“, „Land Rover Discovery“, „Nissan X-Trail“. Sportiškiausias automobilis: „Alfa Romeo Stelvio“, „Hyundai i30 N“, „KIA Stinger“. Metų vairas: Rokas Baciuška, Antanas Juknevičius, Kasparas Navickas. Už dizainą: „Mazda CX-5“, „Range Rover Velar“, „Mercedes-Benz E-Class Coupe“. Verslo klasės automobilis: „BMW 5“, „BMW X3“, „Volkswagen Arteon“. „Automobilis startuolis“: „Alfa Romeo Stelvio“, „BMW 530d xDrive“, „BMW X3“. „Saugiausias stabdis“: „Hyundai i30“, „Mazda CX-5“, „Mercedes-Benz GLA“. Šeimos automobilis: „Mazda CX-5“, „Peugeot 5008“, „Škoda Karoq“. Saugiausio automobilio nominaciją tradiciškai steigia legendinis lenktynininkas Stasys Brundza. Jis, remdamasis nepriklausomos asociacijos „Euro NCAP“ tyrimų duomenimis, saugiausiu modeliu išrinko „Volkswagen Arteon“.