Įmonės „Aston Martin“ apsisprendimas dėl AMG variklio pritaikymo veikiausiai lems neabejotiną V8 modelių sėkmę. Ir ne veltui – juk tai didelį greitį išvystantys, be to, tiksliai valdomi bei patogiai vairuojami, todėl pranašesni už V12 DB11, automobiliai. Sprendimas pritaikyti „Aston“ V8 variklį su dviem turbokompresoriais leido pasiūlyti alternatyvą pernai išleistiems DB11 modeliams, varomiems V12 variklių su dviem turbokompresoriais. Šių dviejų DB11 modelių su skirtingais varikliais jokiu būdu negalima laikyti analogiškų automobilių pora. Senesnę versiją su 12 cilindrų varikliu galima pavadinti sunkiasvoriu griozdu, o štai sumontavus AMG V8 buvo galima atsisakyta vieno radiatoriaus, todėl naujesnį modelį ir reikėtų vadinti pranašesniu. Šiokių tokių pranašumų, žinoma, turi ir V8 pirmtakas: V12 modelis leidžia išvystyti didesnį greitį, nes yra beveik 100 AG galingesnis. Galima priminti, kad 12 cilindrų varikliai „Aston“ automobiliuose montuojami palyginti retai: tik kartą pasirodė DB9 „Aston“ markės modeliuose, yra pritaikyti naujiems „Vantage“, o 6 ir 12 cilindrų DB7 modeliai niekada nebuvo gaminami tuo pačiu metu. Kalbant apie kainą, reikia pasakyti, kad Jungtinėje Karalystėje trečdalio cilindrų atsisakyti apsisprendžiantys DB11 pirkėjai sutaupytų 13 tūkst. svarų sterlingų (maždaug 14,8 tūkst. eurų), kuriuos galėtų laisvai išleisti atsarginiams ratams, dažams, apdailai ir stereofoninei įrangai. Tačiau, pavyzdžiui, Kinijoje, dėl taikomų vietinių mokesčių „Aston“ su 4 litrų talpos 8 cilindrų varikliu būtų net 70 tūkst. svarų sterlingų (79,7 tūkst. eurų) pigesnė už alternatyvą su V12 varikliu. Visgi ne vien kaina turėtu padėti nuspręsti, ar ketinamam įsigyti „Aton“ automobilių išties būtini visi 12 cilindrų. Kadangi modelis su 8 cilindrais yra 115 kilogramų lengvesnis, todėl pavyko ne tik efektyviau paskirstyti jo svorį, bet ir pakoreguoti DB11 pakabą bei vairavimo mechanizmą, siekiant užtikrinti tikslesnį valdymą. O juk kaip tik ši savybė ir sulaukė daugiausia kritikos po pernai vykusio DB11 su V12 varikliu testavimo. Tarp konkrečių patobulinimų, susijusių su V8 pakaba, reikia paminėti įvorių, taip pat priekinių ir užpakalinių stabilizatorių sutvirtinimą, kiek pakeistą ratų geometriją ir atnaujintus amortizatorius, užtikrinančius didesnį komfortą ir efektyvesnį korpuso valdymą DB11 GT, S ir S+ vairavimo režimais. Dėl atitinkamų pakeitimų pavyko padidinti užpakalinės ašies teikiamą atramą. Nors faktiniai spyruoklių standumo koeficientai liko tokie pat, vairo stiprintuvo kalibravimas patobulintas. Nuvažiavus pakankamą atstumą, nelieka abejonių, kad „Aston Martin DB11 V8“, palyginti su galingesniu, tačiau brangesniu 12 cilindrų variklio variantu, kur kas labiau atitinka Didžiosios Britanijos automobilių gamintojui nuo seno artimus standartus.