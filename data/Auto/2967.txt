Pirmosiose lenktynėse A. Jasikonis užėmė 10-ąją vietą ir pelnė 11 įskaitinių taškų, o antrosiose liko 17-as (4 tšk.). Pirmosiose lenktynėse nugalėtoju tapo vokietis Maximilianas Naglas („Husqvarna“), antrosiose – belgas Clement'as Desalle („Kawasaki“). Bendroje čempionato įskaitoje A. Jasikonis su 143 taškais iš 12-os vietos smuktelėjo į 13-ąją. Pirmaujantis italas Antonio Cairoli turi 347 taškus. Iš viso klasifikuoti 42 sportininkai. Iš viso pasaulio motokroso čempionatą sudaro 19 etapų. Dešimtasis iš jų vyks birželio 11 dieną Rusijoje.