Kelių policija skaičiuoja, kad tokių pažeidimų nustatoma vidutiniškai 1,5 tūkst. per mėnesį. „Pats aktualiausias dalykas yra tai, kad mažėja kalbančiųjų, bet daugėja besinaudojančiųjų. Tai yra naršančių internete, socialiniuose tinkluose, rašančių žinutes, kai tuo metu vairuotojo dėmesys yra visiškai nukreipiamas nuo dalyvavimo eisme ir sutelkiamas būtent į tą mobilųjį įrenginį, kas yra draudžiama pagal kelių eismo taisykles“, – aiškina Lietuvos kelių policijos tarnybos viršininkas Vytautas Grašys. Už tokį pažeidimą numatyta bauda nuo 60 iki 90 eurų. Tačiau baudos vairuotojų negąsdina - pažeidimų vis daugėja. Psichologė Genovaitė Petronienė sako, kad nuolatinis naudojimasis mobiliaisiais – šio laikotarpio liga. Žmonės nebemoka susitvarkyti su savo jausmais, kilus įtampai jie griebia mobilųjį telefoną ir naršo. Išsamiau – Erikos Alonderytės reportaže nuo 10 min. 14 sek. 