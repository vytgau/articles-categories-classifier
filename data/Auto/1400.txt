Praeitą penktadienį Lietuvos laiku kompanija „Tesla“ oficialiai pristatė naujos kartos modelį „Roadster“. Jį pavadino greičiausiu masinės gamybos automobiliu planetoje – dvejų durų modelis įsibėgėja iki 100 km/val. tik per 1,9 sek. E. Muskas vėliau patikslino, kad tai... – bazinio modelio rodikliai. Jis pabrėžė, kad gaminant automobilį, bus naudojamos „SpaceX“ technologijos, kurios „atveria revoliucines galimybes“. Elektromobilis „Tesla Roadster“ turi tris elektros variklius, kurių maksimalus sukimo momentas – stulbinantys 10000 Nm. Ketvirtį mylios (apie 400 m) šis modelis įveikia per 8,8 sek. Maksimalus automobilio greitis – daugiau nei 400 km per valandą. Teigiama, kad užmiestyje viena įkrova (suprantama, ne maksimaliu greičiu) nuvažiuojamas atstumas – 992 m.