Vykdant prezidento Vladimiro Putino programą „Nacionalinė technologijų iniciatyva“, prie Strateginių iniciatyvų agentūros sukurta darbo grupė, formuojanti nepilotuojamų transporto priemonių rinką. Šiai grupei priklauso Švietimo ir mokslo ministerijos, Pramonės ir prekybos ministerijos, informacinių technologijų korporacijos „Cognitive Technologies“ bei įmonės „Avtodor“ atstovai, taip pat investuotojai. Darbo grupei vadovauja „KAMAZ“ generalinis direktorius S. Kogoginas, rašo agentūra TASS. Kaip S. Kogoginas pranešė anksčiau, nepilotuojamo autotransporto Rusijoje vystymui skirtos investicijos 2017 metais sudarys apie 7 milijardus rublių (apie 114 milijonų eurų), iš kurių 3,5 milijardo (57 milijonus eurų) sudarys biudžetinės lėšos, ir tokią pačią sumą skirs darbo grupės „AutoNet“ (autotransporto valdymo be vairuotojo tinklas) dalyviai. Prognozuojama, kad rusiškos nepilotuojamos transporto priemonės pasaulinėje rinkoje pasirodys 2025 metais. 2015 metais įmonėje „KAMAZ“ buvo sukurtas pirmojo Rusijoje nepilotuojamo automobilio prototipas. Jo pagrindu tapo serijinis sunkvežimis „KAMAZ-5350“ su visų varomų ratų važiuokle 6х6. Automobilis gali be vairuotojo pagalbos savarankiškai važiuoti nustatytu maršrutu. Sunkvežimio dirbtinio intelekto sistema skiria kelio žymėjimą, ženklus bei kitus kelių eismo dalyvius, įskaitant ir pėsčiuosius.