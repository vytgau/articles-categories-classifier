Kaip teigiama pristatyme, „GT Concept“ išplės sportinių AMG modelių gamą, pasiūlant ir keturdurį automobilį. Tuo metu užkulisiuose kalbama, kad šį modelį „Mercedes-Benz“ specialiai sukūrė konkurencijai su „Porsche Panamera“. Prototipo pagrindu tapo modulinė kompanijos MRA platforma, skirta gaminti galiniais ir visais ratais varančius automobilius. Kuriant šį modelį panaudota daug aliuminio ir didelio standumo plieno.  Automobilio hibridinėje pavaroje sumontuotas atnaujintas AMG 4 litrų darbinio tūrio V8 benzininis variklis su dviem turbinomis ir elektrinis motoras, kurių bendra galia siekia apie 800 AG ir pranoksta visų iki šiol sukurtų „Mercedes-AMG GT“ modelių galingumą. Anot kūrėjų, šis modelis 100 km/val. greitį galės pasiekti greičiau nei per 3 sek. Visų ratų pavarą, turinčią galimybe esant poreikiui visą sukimo momentą perduoti į galinius ratus, šis automobilis perims iš „Mercedes-AMG E 63“ modelio. Elektrinio variklio galia bus tiekiama tik galiniams ratams. Gamybinė šio modelio versija į gatve turėtų išriedėti 2019 metais.