Pirmosiose lenktynėse A. Jasikonis finišavo 13-as, o antrosiose – 11-as. Iš viso per abejas lenktynes jis pelnė 18 įskaitinių taškų. Etapo nugalėtoju tapo abejas lenktynes laimėjęs olandas Jeffrey Herlingsas (KTM, 50 tšk.). Abu kartus antras finišavo nugalėtojo titulą ginantis italas Antonio Cairoli (KTM, 44 tšk). Bendroje įskaitoje A. Jasikonis tarp 28 klasifikuotų sportininkų yra 12-as. Jo sąskaitoje – 31 taškas. Pirmauja J. Herlingsas (97 tšk.), o antras yra A. Cairoli (91 tšk.). 20-metis A. Jasikonis praėjusiais metais tapo pirmuoju lietuviu, pasirašiusiu sutartį su gamykline „Suzuki World“ komanda. Šiaip ekipai pasitraukius iš čempionato, lietuvis persikėlė į „Honda Redmoto Assomotor“ komandą. Iš viso pasaulio motokroso čempionatą sudaro 20 etapų. Trečiasis iš jų vyks kovo 25 dieną Valensijoje (Ispanija).