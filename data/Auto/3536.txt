Pagal įstatymo projektą, užsieniečiams vairuotojams teks mokėti mokesčius, važiuojant tam tikrais keliais Vokietijoje. Atvykstantiems trumpam arba vairuojantiems aplinką mažiau teršiančius automobilius mokesčiai bus mažesni. Maksimalus metinis kelių mokestis užsienio automobiliui bus 130 eurų, informuoja „Reuters“. Įstatymas iki priėmimo susidurs su keliomis kliūtimis. Pavyzdžiui, Saro ir Reino krašto-Pfalco žemių parlamentai pareiškė, kad bus reikalingas pereinamasis komitetas, kuris tarpininkautų tarp Vokietijos žemutinių parlamento rūmų ir tarp Vokietijos federalinių žemių atstovybės, todėl įstatymas galėtų būti priimtas tik po rugsėjo 24 d. vyksiančių federalinių rinkimų. Be to, šiam įstatymui nepritaria Europos Parlamento nariai. Jie argumentuoja tuo, kad įstatymas pažeidžia sutarties dėl Europos Sąjungos veikimo nediskriminavimo principą.