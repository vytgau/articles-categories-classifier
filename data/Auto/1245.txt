Bendrai per 11 šių metų mėnesių „Audi“ skaičiuoja 1 mln. 699 tūkst. 550 parduotų automobilių visame pasaulyje, tai yra 0,8 proc. mažiau negu 2016-aisiais. „Lietuvoje taip pat stebime „Audi“ pardavimų augimą. Tai sudaro 9 proc. lyginant su tuo pačiu laikotarpiu pernai, o populiariausiojo modelio – „Audi Q7“ – net 32 proc. „Audi A6“ šių metų pardavimai palyginus su tuo pačiu laikotarpiu pernai išaugę 76 proc. Naujieji modeliai „Audi Q2“ ir „Audi Q5“ taip pat sutikti labai gerai. Pardavimų augimo Lietuvoje tikimės ir kitąmet“, – sakė Ilzė Grasė-Kibildė, „Audi“ prekės ženklo vadovė Lietuvai ir Latvijai. Pasaulyje fiksuotam „Audi“ pardavimų augimui įtakos turėjo nemažėjanti „Audi Q2“ ir šeimoms skirtų „A5“ modelių paklausa. Kinija vėl pasirodė esanti ta rinka, kurioje absoliutus „Audi“ augimas yra didžiausias. Po gegužę pasirašyto bendradarbiavimo susitarimo su vietos partneriais naujus pardavimų rekordus Kinijoje prekės ženklas siekia kiekvieną mėnesį. Toks rezultatas per mėnesį sumažino bendrą pardavimų nuosmukį iki 2,1 procento – nuo sausio iki lapkričio iš viso parduoda 528 tūkst. 706 automobiliai. Europoje pastarąsias kelias savaites dominavo rinkoje pasirodęs modelis „A8“. Prekyboje jis pasirodė antroje lapkričio pusėje. Bendrai, nuo šių metų pradžios Europoje beveik 797 tūkst. 150 vairuotojų atsiėmė savo naujų „Audi“ automobilių raktelius. Tai yra 0,4 proc. daugiau negu tuo pačiu metu pernai, rašoma pranešime. 