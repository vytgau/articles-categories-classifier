Sausį bendrovė pranešė apie bendradarbiavimą su Japonijos technologijų įmone „DeNA“ dėl autonominių automobilių parko sukūrimo, skelbia „The Wall Street Journal“. Antradienį „Nissan“ paskelbė apie konkretų planą, kada tokie automobiliai pasirodys keliuose. Skelbiama, kad iš pradžių du „Leaf“ elektromobiliai su daugybe kamerų ir jutiklių važinės Jokohamos mieste netoli „Nissan“ būstinės. Šiuose automobilyje bus vairuotojas, o automobilio judėjimą seks specialus centras. Gyventojai gali teikti paraiškas dalyvauti pirmuose bandymuose. „Nissan“ planuoja autonominius „Leaf“ automobilius pagal autonominių taksi projektą paleisti važinėti Japonijos keliais ateinančio dešimtmečio pradžioje.