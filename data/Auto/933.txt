„Volvo XC60“ surinko beveik maksimalų – 98 proc. – įvertinimą suaugusių keleivių apsaugoje, o didelių visureigių klasėje pelnė 95 proc. balų pagalbinių saugumo sistemų kategorijoje – net 20 proc. daugiau nei kitas geriausius rezultatus parodęs didelis visureigis, taip dar kartą patvirtinant, kad „Volvo Cars“ gamina saugiausius automobilius. „Naujasis XC60 yra vienas saugiausių kada nors pagamintų „Volvo“ automobilių, – sako Malina Ekholm, „Volvo Cars“ Saugumo padalinio viceprezidentė. – Jis turi daug naujų technologijų, skirtų padėti vairuotojui, apsaugoti keleivius ir kitus eismo dalyvius, pėsčiuosius ir dviratininkus, taip pat mažinti susidūrimo pavojų. Didžiuojamės, kad „Volvo Cars“ įsipareigojimas diegti naujausias saugumo technologijas buvo įvertintas dar vienu „Geriausiu klasėje“ apdovanojimu.“ Pelnęs šį „Euro NCAP“ apdovanojimą, „Volvo XC60“ pakartojo 2015 m. „Volvo XC90“ pasiekimą, kuris taip pat buvo įvertintas ir kaip geriausias didelis visureigis, ir kaip geriausią rezultatą pasiekęs automobilis. Dar vienas saugumo bandymų nugalėtojas – mažų šeimyninių automobilių klasėje geriausiu tapęs „Volvo V40“. „Mes turime viziją, kad jau 2020 metais niekas nežus ir nebus sunkiai sužeistas, važiuodamas nauju „Volvo“ automobiliu, – sako M. Ekholm. – „Volvo XC60“ pasiekimas yra puikus mūsų pasiryžimo patvirtinimas kurti naujausias saugumo ir pagalbines technologijas, siekiant užsibrėžto tikslo.“  „Volvo XC60“ drauge su S90 ir V90 užtikrino, kad „Volvo Cars“ yra pirmasis automobilių gamintojas, kurio trys automobiliai pelnė aukščiausius įvertinimus „Euro NCAP“ autonominio avarinio stabdymo AEB (Autonomous Emergency Braking angl.) bandymuose – miesto, užmiesčio ir pėsčiųjų apsaugoje. Trys „Volvo“ automobiliai yra vieninteliai, pelnę geriausius įvertinimus visose trijose AEB sistemos bandymuose. „Volvo S90“ ir V90 taip pat buvo itin aukštai įvertinti 2017 m. „Euro NCAP“ „Geriausio klasėje“ apdovanojimuose, pelnę 95 proc. balų suaugusių keleivių apsaugos ir 93 proc. pagalbinių saugumo sistemų kategorijose. „Euro NCAP“ įvertinimas tapo dar vienu apdovanojimu po to, kai „Volvo XC60“ buvo išrinktas 2017–2018 metų Japonijos Metų automobiliu. 2017 m. Jungtinės Karalystės „Car Tech Awards“ apdovanojimuose XC60 laimėjo Saugiausio automobilio, geriausių saugumo technologijų ir geriausios navigacinės sistemos kategorijose, taip pat „Professional Driver“ Metų automobilio konkurse buvo paskelbtas geriausiu prestižiniu SUV. „Volvo XC60“ taip pat tapo vienu iš trijų 2018 m. Šiaurės Amerikos „Utility of the Year“ apdovanojimų finalininku, kurio nugalėtojas bus paskelbtas sausio 15 d. Kasmet „Euro NCAP“ organizacija skelbia „Geriausio klasėje“ nominacijos nugalėtoją, taip įvertinant tuos automobilius, kurių bandymų rezultatai buvo geresni nei kitų tais pačiais metais debiutavusių automobilių. Tam naudojama balų sistema, kuria kiekvienoje klasėje vertinamos keturios kategorijos: suaugusių, vaikų, pėsčiųjų apsauga ir pagalbinė saugumo įranga.