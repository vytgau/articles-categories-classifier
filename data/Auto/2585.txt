Kaip rašoma pranešime žiniasklaidai, tokį rezultatą automobiliui leido pasiekti inovatyviausios elektroninės saugumo sistemos ir kėbulo konstrukcija. Įvertino už novatorišką kėbulo konstrukciją Vieną geriausių per visą „Euro NCAP“ istoriją rezultatų „Stelvio“ pademonstravo vertinant suaugusių keleivių saugumą. „Alfa Romeo“ pelnė net 97 proc. įvertinimą – aukščiausią, kurį yra gavęs visureigis. Visų smūgių metu „Stelvio“ pademonstravo puikią viduje važiuojančių keleivių apsaugą. Tokį aukštą saugumo lygį užtikrina kėbulo konstrukcija, kuriai panaudotas aliuminis ir aliuminio kompozitai. Toks sprendimas leidžia užtikrinti ne tik tvirtumą, bet ir sumažinti svorį, kuris taip pat labai svarbus avarijos atveju, nes kuo mažesnis svoris, tuo mažesnės inercijos jėgos automobilį veikia susidūrimo metu.  Naujausios technologijos padeda išvengti susidūrimo „Alfa Romeo Stelvio“ gavo aukštą „Euro NCAP“ ekspertų įvertinimą ir už pėsčiųjų apsaugą. Naujasis italų kūrinys jau standartinėje įrangoje turi autonominę stabdymo sistemą (AEB), kuri atpažįsta pėsčiuosius ir, jeigu vairuotojas nereaguoja į sistemos siunčiamus perspėjimus, kritiniu atveju pati stabdo automobilį. Ši autonominio stabdymo sistema taip pat reaguoja ir į kitus automobilius tiek važiuojant mieste, tiek ir užmiestyje. Dar viena standartiškai montuojama pagalbinė sistema leidžia nenukrypti nuo važiavimo linijos. Po dangčiu – galingi varikliai „Alfa Romeo Stelvio“ siūlomas su benzininiais ir dyzeliniais varikliais. 2,2 l turbodyzelinis variklis gali turėti 180 arba 210 arklio galių. Toks variklis automobiliui nuo 0 iki 100 km/val. leidžia įsibėgėti per 6,6 sekundės ir pasiekti maksimalų 215 km/val. Greitį. 2,0 l „MultiAir“ turbobenzininis variklis gali išvystyti 200 arba net 280 arklio galių. Toks variklis „Stelvio“ nuo 0 iki 100 km/val. leidžia įsibėgėti vos per 5,7 sekundės, o maksimalus greitis siekia 230 km/val. Visi į šį „Alfa Romeo“ modelį montuojami varikliai poruojami su 8 pavarų ZF automatinėmis pavarų dėžėmis, kurios, pasirinkus „Dynamic“ režimą, pavaras perjungia vos per 15 šimtųjų sekundės dalių. Sportiškas interjeras ir idealus svorio balansas Tam, kad automobilis ne tik atrodytų, bet ir važiuotų sportiškai, inžinieriai visus pagrindinius ir stambiausius automobiliu mazgus pasistengė sumontuoti kaip įmanoma arčiau kėbulo centro, todėl svorio pasiskirstymas tarp priekinės ir galinės ašių idealus – 50:50. Žinoma, tą leido pasiekti ir labai lengvos, bet tvirtos „Stelvio“ gamybai naudojamos medžiagos. Važiuoklės ir stabdžių elementai, taip pat durys bei variklio ir bagažinės dangčiai pagaminti iš aliuminio, o kardaninis velenas – iš anglies pluošto. Dėl šių inovatyvių sprendimų „Alfa Romeo Stelvio“ svoris siekia vos 1,6 tonos. „Alfa Romeo Stelvio“ kainos Lietuvoje prasideda nuo 36 tūkst. 990 eurų.