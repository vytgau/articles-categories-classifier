Lenktynės prasidėjo drėgnoje Brno trasoje. Prieš startą visi sportininkai pasirinko šlapiai trasos dangai skirtas padangas. Kadangi švietė saulė, buvo tik laiko klausimas kada lenktynininkai pasuks į techninio aptarnavimo zoną persėsti ant kitų motociklų. Kvalifikacijos nugalėtojas M. Marquezas sėkmingai startavo ir išlaikė lyderio poziciją. Tiesa, ispanas pirmavo neilgai. Penktame trasos posūkyje jį aplenkė „Ducati“ atstovas Jorge Lorenzo. Praradęs vieną poziciją M. Marquezas toliau ritosi rikiuote žemyn. Galų gale antrojo rato pabaigoje „Honda“ lenktynininkas nusprendė pirmasis pasukti į techninio aptarnavimo zoną ir persėsti ant kito motociklo. Kiti sportininkai pasekė M. Marquezo pavydžiu, tuo tarpu J. Lorenzo, Valentino Rossi, Andrea Dovizioso ir Johannas Zarco liko trasoje. Praradęs poziciją italui V. Rossi, J. Lorenzo nusprendė atlikti sustojimą. Ispanas prarado daug laiko, nes sustojimo metu „Ducati“ komanda nebuvo užvedusi antrojo motociklo. V. Rossi, A. Dovizioso ir J. Zarco toliau laikėsi trasoje, tuo tarpu M. Marquezas važiavo 8-10 sek. greičiau nei lenktynių lyderiai. Galų gale penktame varžybų rate V. Rossi ir A. Dovizioso nusprendė pasukti į techninio aptarnavimo zoną, tuo tarpu J. Zarco toliau suko ratus su šlapiai trasos dangai skirtomis padangomis. Prancūzui nespėjus atlikti sustojimo, jį lengvai aplenkė M. Marquezas. Kai visi sportininkai atliko sustojimus, M. Marquezas artimiausią varžovą lenkė 20 sek. Lenktynių pabaigoje ispanas sulėtino tempą ir be didesnio vargo finišo liniją kirto pirmas, antroje vietoje likusį komandos draugą Danį Pedrosą aplenkęs daugiau nei 10 sek. Ant paskutinio apdovanojimų pakylos laiptelio užlipo „Yamaha“ lenktynininkas Maverickas Vinalesas, kuris lenktynių metu sustojimą atliko tame pačiame rate kaip ir J. Lorenzo. Lenktynių pabaigoje užvirė atkakli kova dėl ketvirtosios vietos. Paskutiniuose ratuose Calą Crutchlow pavijo V. Rossi. Pastarajam pačioje lenktynių pabaigoje pavyko aplenkti britą ir finišuoti ketvirtoje vietoje. Etapo rezultatai: (vieta, lenktynininkas, komanda, laikas) 1. Marcas Marquezas Honda 44:15.974 2. Dani Pedrosa Honda +12.438 3. Maverickas Vinalesas Yamaha +18.135 4. Valentino Rossi Yamaha +20.466 5. Calas Crutchlow LCR Honda +20.892 6. Andrea Dovizioso Ducati +23.259 7. Danilo Petrucci Pramac Ducati +24.079 8. Aleixas Espargaro Aprilia +30.559 9. Polas Espargaro KTM +30.754 10. Jonas Folgeris Tech3 Yamaha +33.236 11. Alexas Rinsas Suzuki +33.290 12. Johannas Zarco Tech3 Yamaha +34.595 13. Karelas Abrahamas Aspar Ducati +34.697 14. Jackas Milleris MVDS Honda +38.062 15. Jorge Lorenzo Ducati +40.100 16. Scottas Reddingas Pramac Ducati +44.376 17. Tito Rabatas MVDS Honda +45.454 18. Samas Lowesas Aprilia +53.976 19. Andrea Iannone Suzuki +1:23.346 20. Hectoras Barbera Avintia Ducati +1 ratas – Bradley Smithas KTM - – Lorisas Bazas Avintia Ducati - – Alvaro Bautista Aspar Ducati - Čempionato įskaita: vieta, pilotas, taškai 1. Marcas Marquezas 154 2. Maverickas Vinalesas 140 3. Andrea Dovizioso 133 4. Valentino Rossi 132 5. Dani Pedrosa 123 6. Johannas Zarco 88 7. Jonas Folgeris 77 8. Danilo Petrucci 75 9. Calas Crutchlow 75 10. Jorge Lorenzo 66 11. Alvaro Bautista 44 12. Jackas Milleris 43 13. Aleixas Espargaro 40 14. Scottas Reddingas 33 15. Lorisas Bazas 31 16. Andrea Iannone 28 17. Karelas Abrahamas 23 18. Tito Rabatas 23 19. Polas Espargaro 21 20. Hectoras Barbera 21 21. Alexas Rinsas 12 22. Bradley Smithas 8 23. Michele'is Pirro 7 24. Samas Lowesas 2 25. Sylvainas Guintoli 1