Kompanija „Volkswagen“ palaipsniui atsisako tų modelių, kurie prastai perkami. Pirmąja išlaidų mažinimo plano auka tapo trejų durų „Scirocco“. Šio modelio gamyba bus nutraukta jau rugpjūčio gale ir „Volswagen“ pamainos šiam automobiliui nėra numačiusi, mat sumažėjus paklausai miesto visureigių naudai, mažų hečbekų paklausa Europoje krito iki istorinių žemumų. Be to, dėl „dyzelgeito“ kompanija „Volkswagen“ buvo priversta atsisakyti daugelio ryškių projektų, kurie jai gali būti nuostolingi. Sutaupytus pinigus „Volkswagen“ skirs naujų elektromobilių kūrimui ir gamybai. „Volkswagen Scirocco“ yra surenkamas kompanijos „Autoeuropa“ gamykloje Portugalijoje. Vietoj „Scirocco“ šioje gamykloje leis kompaktišką miesto visureigį „T–Roc“, kuris stos ant konvejerio praktiškai iškart po premjeros, įvyksiančios rugsėjo mėnesį automobilių salone Frankfurte. „Volkswagen Scirocco“, kurio antra karta pasirodė dar 2008 metais, yra ne vienintelė minėtos programos auka. Paskui jį „Volkswagen“ nusiteikusi nugramzdinti į užmarštį automobilį „Beetle“. Taip pat paaiškėjo, kad kita modelio „Audi A3“ karta visai neturės trejų durų modifikacijos.