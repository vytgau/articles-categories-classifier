„Džiugu, kad pavyko šiuos automobilius išsinuomoti gerokai pigiau, nes pasiūlyta kaina yra maždaug 30 proc. pigesnė nuo „Audi“ atstovų Lietuvoje siūlomo oficialaus kainoraščio“, – teigia policijos generalinis komisaras Linas Pernavas. Po viešųjų pirkimų, pasiūlyta vieno automobilio kaina su visa būtina įranga – 45 tūkst. 260 Eur su PVM (rinkoje toks automobilis kainuotų apie 65 tūkst. Eur). Automobiliai bus nuomojami iš Kelių priežiūros ir plėtros programos lėšų, skiriamų Saugaus eismo programoms ir jų priemonėms įgyvendinti. Pasirašyta veiklos nuomos sutartis 5 metams, su galimybe šiuos automobilius įsigyti už likutinę 12 proc. vertę. Automobiliai pirkti atviro tarptautinio viešojo konkurso metu, kuriame dalyvavo 3 įmonės. Papildyta 14.44 val. Iš viso tarptautiniame viešajame konkurse dalyvavo 3 įmonės. Tiekėjas turės suteikti 3 metų arba 120 tūkst. kilometrų ridos garantiją, taip pat 10 metų garantiją nuo kėbulo korozijos. Departamento atstovai BNS taip pat informavo, kad šią savaitę pasirašyta pirkimo sutartis ir dėl dar 152 automobilių: mikroautobusų, konvojavimo automobilių bei kriminalistams skirtų furgonų. Iš konkursą laimėjusios „Autovici“ už 711 tūkst. 480 eurų bus įsigijama 15 „Peugeot Expert“ mikroautobusų kriminalinių tyrimų ekspertams (dalyvavo trys įmonės), iš „Inchcape Motors“ – 23 mikroautobusai konvojavimui „Ford Transit Custom“, už 662 tūkst. 354 eurus (dalyvavo aštuonios įmonės). Didžiausia dalis - 114 mikroautobusų „Volkswagen Trapnsporter Kombi“, skirtų reagavimui, bus perkama iš bendrovės „Altas komercinis transportas“ - bendrovės pateiktas 4 mln. 892 tūkst. 732 eurų vertės pasiūlymas įvertintas kaip geriausias iš trijų įmonių. Viešųjų pirkmų tarnyba (VPT) anksčiau kritikavo pastarojo konkurso sąlygas, kurios, pasak tarnybos, buvo palankios tik „Volkswagen Transporter“ automobiliams – įsikišus prezidentei Daliai Grybauskaitei, policija ir VPT rado kompromisą dėl naujų sąlygų ir išskaidė konkursą į dalis.