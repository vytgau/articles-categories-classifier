Skelbiama, kad tokius pokyčius lemia auganti paklausa, gerėjančios technologinės galimybės ir gerėjanti potencialių pirkėjų finansinė padėtis. Skaičiuojama, kad 2016 metais pramogų ir informacijos sistemos sudarė daugiau nei 35 proc. visų Šiaurės Amerikos automobilių pramonės pajamų. Ne paslaptis, kad šiam rinkos sektoriui prognozuojamas ir tolimesnis augimas. Kone kiekvienas originalios įrangos gamintojas siūlo ir įvairių pramogų bei informacijos sistemų paketų. Be to, šiuo metu pasaulyje jau yra daugiau automobilių, siūlančių tokią galimybę, nei jos neturinčių. Tikimasi, kad tokie technologiniai sprendimai kaip „Apple“ siūlomas „CarPlay“ arba „Antroid“ pristatomas „Auto“ jau labai greitai atsidurs praktiškai kiekviename automobilyje. Ekspertų ataskaitoje akcentuojama, kad pramogų ir informacijos sistemų paklausa jau dabar labai didelė. Taip pat pabrėžiama, kad klientai pageidauja, kad jos būtų kuo įmanoma daugiau automatizuotos ir kuo mažiau trikdytų vairuojančiojo dėmesį. Juo labiau, kad kone kiekvienas vairuotojas turi išmanųjį telefoną, kuris vienaip ar kitaip sąveikauja su pramogų ir informacijos sistema. „Bluetooth“, bevielio interneto ir duomenų laikymo debesijos paslaugose poreikis ir USB taškų būtinybė taip pat prisideda prie spartaus pramogų ir informacijos sistemų populiarėjimo. Nors ataskaitoje apie tai ir nekalbama, akivaizdu, kad, neišvengiamai artėjant autonomiškų automobilių erai, tokios sistemos taps būtinybė – juk vairuotojams norėsis kažkuo užsiimti kelionių metu. Komercinėms paskirties automobiliams vis svarbesnės taps įvairios navigacijos sistemos, nes jomis kliausis vis daugiau pristatymo paslaugų teikėjų. Kaip ten bebūtų, tokie pokyčiai tikrai nėra netikėti: panašu, kad pramogų ir informacijos sistemos atėjo ir įsitvirtins ilgam.