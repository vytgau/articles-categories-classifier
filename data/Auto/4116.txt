Pavyzdžiui: o kas nutiks, jei važiuodami paspausite šiuolaikinio automobilio variklio užvedimo/išjungimo mygtuką? Variklis, aišku, užges, bet tik tokiu atveju, jei važiuosite labai lėtai. Tačiau, kas nutiks netyčia nuspaudus mygtuką važiuojant greitai? Štai, vaizdo įrašo autoriaus vairuojamame „Ford Fusion“ veikia apsaugos funkcija, neleidžianti taip sustabdyti dideliu greičiu lekiančios transporto priemonės. Vis dėlto jei nuspausto mygtuko neatleisite, automobilis tiesiog išsijungs. Kai kurių aukščiausios klasės modelių variklį galima išjungti neatsižvelgiant į greitį. Bet, pavyzdžiui, dėl sudėtingo „Mercedes“ arba BMW pavarų perjungimo mechanizmo iš naujo užvesti automobilį nėra taip lengva. Tad važiuojant tuneliu piko valandomis tokių eksperimentų geriau nedaryti, o daugiau apie juos galite pasižiūrėti vaizdo medžiagoje.