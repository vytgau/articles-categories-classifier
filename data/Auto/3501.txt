Tuo tarpu praėjusių metų ketvirtąjį ketvirtį dėl metų pabaigoje kilusių gamybos problemų įmonė automobilių pristatė 9 proc. mažiau. „Tesla“ buvo įsteigta 2003 metas, ją valdo verslininkas Elonas Muskas, kuriam priklauso raketas gaminanti bendrovė „SpaceX“. Praėjusią savaitę Kinijos įmonė „Tencent Holdings“ įsigijo 5 proc. elektromobilių gamintojos „Tesla“ akcijų už beveik 1,8 mlrd. JAV dolerių. „Tencent“ teikia populiariausią Kinijoje susirašinėjimo paslaugą „WeChat“, kurios dėka pastaraisiais metais suklestėjo daugybė žaidimų kūrėjų, reklamos ir socialinių tinklų įmonių. Įmonė investuoja į daugelį sektorių, įskaitant žaidimų bei pramogų pramones, debesų kompiuteriją. Anot „Tesla“, „Tencent“, turėdama 5 proc. akcijų paketą, neturės įtakos JAV įmonės valdymui. „Tesla“ dirbo nuostolingai beveik trejus metus, bet jos akcijos per pastaruosius dvylika mėnesių pabrango daugiau nei 18 proc.