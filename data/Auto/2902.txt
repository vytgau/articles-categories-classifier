Kaip skelbia leidinys „Motor Authority“, naujieji kūriniai pagaminti naudojant paskutinių „Saab 9-3“ platformą, tačiau aprūpinti visiškai elektrifikuotomis pavaromis, kurių charakteristikos neatskleidžiamos. Kinai žurnalistams pranešė tik viena įkrova naujųjų modelių įveikiamą distanciją, kuri siekia apie 300 kilometrų. Automobiliuose sumontuota ir šiuolaikiška elektronikos bei programinė įranga. Čia siūloma Wi-Fi ryšio prieiga, bevieliu būdu gaunami programinės įrangos atnaujinimai, automobilio baterijos duomenis sekanti programėlė mobiliam telefonui ir t. t.  Teigiama, kad naujieji automobiliai bus skirti dalijimosi paslaugos reikmėms 15,5 mln. gyventojų turinčiame Tiandzino mieste. Anot gamintojų, jie jau gavo 150 tūkst. vnt. užsakymų iš įvairių Kinijos kompanijų. NEVS anksčiau buvo atgaivinusi senųjų „Saab“ modelių gamybą Kinijos rinkai, tačiau pernai Švedijos aeronautikos kompanija „Saab AB“ uždraudė jai pardavinėti automobilius su senuoju vardu.