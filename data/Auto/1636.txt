Naujoji MMC strategija remiasi inžinerijos teikiamomis galimybėmis – tai nuoseklus kompanijos įsipareigojimas vykdyti tyrimus bei diegti naujoves. Kaip tikinama pranešime, naują koncerno šūkį padiktavo per šimtmetį sukaupta patirtis – „Mitsubishi“ visuomet gamino ambicingus automobilius, nevaržomiems vairuotojams. „Mes siekiame kurti automobilius, kurie atitiktų klientų lūkesčius išskirtiniam dizainui, o kartu būtų galingi, autentiški, funkcionalūs – būtent todėl mus mėgsta“, – sakė MMC dizaino vadovas Tsunehiro Kunimoto. Visiškai elektriniame, didelio našumo visureigyje „e-Evolution Concept“ įkūnytos visos atnaujinto prekės ženklo idėjos, derinančios SUV bei elektromobilių privalumus. „Mitsubishi e-Evolution Concept“ veidas yra naujojo MMC dizaino pavadinimu „dinamiškas skydas“ pavyzdys. Stiklu apsaugotos juodos priekinės grotelės – subtili užuomina apie tai, kad šis automobilis yra didelio našumo elektrinė transporto priemonė. Savitumo suteikia po priekiniais žibintais įmontuotos didelės oro įleidimo angos. Pats kūnas pasižymi stipriais, aptakiai siaurėjančiais pečiais, masyvumo automobilio išvaizdai suteikia raumeningos padangos. Šešiakampio formos galinė dalis yra pasiskolinta iš legendinio visureigio „Mitsubishi Pajero“.  „e-Evolution Concept“ salone horizontalus prietaisų skydelis tarsi plūduriuoja priešais vairuotoją. Didelis plokščias ekranas apima visą prietaisų skydelio plotį, jį papildo du mažesni ekranai, kuriuose matosi priekinės ir galinės vaizdo kamerų fiksuojami vaizdai. Vairuotojui užtikrinamas neribotas 360 laipsnių matomumas, sukuriantis futuristinį efektą. Prototipas naudoja aukšto sukimo momento (high-torque), didelio našumo elektrinius variklius, maitinamus didelės talpos baterijos, įmontuotos po automobilio grindimis, centre, todėl itin žemas svorio centras užtikrina didesnį vairavimo stabilumą. Trijų variklių 4WD sistema vieną variklį naudoja priekinių ratų pavarai, du – galiniams ratams. „e-Evolution Concept“ stabdžiai vietoje įprastų hidraulinių naudoja elektrinius cilindrus. „e-Evolution Concept“ smegenimis dirba dirbtinio intelekto sistema (AI), papildanti vairuotojo gebėjimus. Daugybė jutiklių leidžia sistemai iš karto perskaityti kelių ir eismo sąlygų pokyčius, taip pat vairuotojo ketinimus. Nesudėtingai derindama vairuotojo ketinimus su transporto priemonės veikimu, sistema padeda įvairaus vairavimo įgūdžių vairuotojams. Užfiksavusi vairuotojo įgūdžių lygį, sistema sukuria mokymo programą, kuri teikia patarimus balsu bei prietaisų skydelio ekrane.