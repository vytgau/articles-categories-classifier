Ypatinga „Panamera“ sėkmė Kaip teigiama pranešime žiniasklaidai, pasauliniu mastu milžiniškas augimas pasiektas klientams pristačius apie 28 tūkst. naujų „Panamera“ modelių – 83 proc. daugiau, lyginant su praėjusiais metais. Išaugusiais pardavimais gali didžiuotis ne tik „Panamera“, bet ir kiti, gerokai ankstesnių metų rodiklius viršiję „718“ modeliai. Per praėjusius metus 6 proc. išaugo sportinių automobilių su viduryje įrengtu varikliu pardavimas – maždaug 25 tūkst. tokių modelių išriedėjo pas naujus šeimininkus. Susižavėjimas „911“ taip pat niekur neišblėso: 2017 m. daugiau nei 32 tūkst. transporto priemonių buvo pristatytos klientams visame pasaulyje. Geriausiai visais laikais „Porsche“ markei parduodamas visureigis „Macan“ toliau išlaiko aukščiausius praėjusių metų pardavimo rodiklius – jo pristatyta daugiau kaip 97 tūkst. (+2 proc.). Lietuviai rinkosi visureigius Puikius pardavimo rezultatus pernai Vilniaus „Porsche“ centras fiksavo ir vietinėje rinkoje. „Kaip ir pasaulyje, taip ir Lietuvoje daugiausiai buvo parduodama „Cayenne“ ir „Macan“ automobilių. Pirkėjai 2017-aisiais taip pat rinkosi ir lenktynių trasai tinkančius „911“, „Boxster“ ar „Cayman“ modelius. Pavyzdžiui, į gatves pernai iš mūsų salono išvažiavo 14 naujų „911“ modelio „Porsche“ automobilių. Ypač džiugina tai, kad limuzino klasės sedanas „Porsche Panamera“ pernai Lietuvoje buvo pats populiariausias savo klasėje ir pagal pardavimo apimtis lenkė kitų gamintojų flagmanus – jų buvo parduota net 29. Matydami augantį rinkos potencialą, panašių rezultatų tikimės ir šiemet“, – sako Rasa Klimavičiūtė, Vilniaus „Porsche“ centro direktorė.  Kinija – didžiausia rinka Kinija ir toliau išlieka didžiausia „Porsche“ rinka: pristačius daugiau nei 71 tūkst. automobilių, praėjusiais metais pardavimai šioje šalyje išaugo dešimčia procentų. Po sėkmingų praėjusių metų, toliau stebimas sėkmingas augimas tiek JAV (+2 proc.), tiek Europoje (+2 proc.). „2018 m. pagrindiniams prekybos regionams JAV ir Kinijai bus pristatytas naujasis „Cayenne“, o tai žada dar didesnį pardavimo augimą“, – teigė „Porsche“ pardavimų ir marketingo vadovas Detlevas von Platenas, pridurdamas, kad „Porsche“ prekės ženklo išskirtinumas išliks svarbiausiu bendrovės prioritetu ateityje. 2018 m. kompanija išsikėlė tikslą išlaikyti praėjusiais metais pasiektus rodiklius.