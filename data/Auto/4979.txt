Antradienį GM paskelbė prognozes, kad visų metų rezultatai bus ne prastesni, nei skelbta ankstesnėse prognozėse, – 5,50-6 JAV doleriai už akciją. Nors JAV automobilių ir lengvųjų sunkvežimių pardavimai šįmet neaugo, GM teigė, kad trečiąjį ketvirtį padaugėjo individualių pirkėjų ir sumažėjo nuolaidų. Konkurentė „Ford Motor“, savo trečiojo ketvirčio rezultatus pateiksianti ketvirtadienį, įspėjo, kad sulėtėjusi JAV automobilių rinka turės neigiamo poveikio bendrovės visų metų pelnui. Šiuo metu GM kontroliuoja daugiau nei 70 proc. Šiaurės Amerikos SUV klasės automobilių rinkos. Modelių, kaip „Cadillac Escalade“, kaina prasideda nuo 70 tūkst. JAV dolerių. Prieš prasidedant dienos prekybai, GM akcijų vertė buvo pakilusi maždaug 1 proc., iki 33,15 proc. Geri GM rezultatai ir ateities perspektyvos labiausiai priklauso nuo JAV ir Kinijos ekonomikų. Bendrovė pranešė dirbusi nuostolingai Europoje, Pietų Amerikoje ir Azijos rinkoje už Kinijos ribų. Trečiojo ketvirčio nuostoliai Europoje sudarė 100 mln. JAV dolerių. Vyriausiasis finansininkas Chuckas Stivensas antradienį sakė, kad šįmet išvengti nuostolių Europoje bus „labai, labai sunku“. Tačiau, jo teigimu, GM pasirengusi padaryti viską, kad veikla Europoje vėl būtų pelninga. Krintantis svaras veikia ir GM, nes Europoje dauguma jos automobilių parduodami Britanijoje, Vokietijoje, Ispanijoje ir kitose eurą naudojančiose šalyje. Ch. Stivensas informavo, kad spalio 1 d. GM 2,5 proc. padidino automobilių kainas Britanijoje. GM teigimu, nuo praėjusių metų trečiojo ketvirčio grynosios pajamos daugiau nei padvigubėjo – iki 2,8 mlrd. JAV dolerių, 1,76 JAV dolerio už akciją.