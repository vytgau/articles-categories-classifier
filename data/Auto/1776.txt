Europos verslo asociacijos (AEB) Automobilių gamintojų komiteto duomenimis, per tris šių metų ketvirčius Rusijoje nupirkta 1,129 mln. naujų lengvųjų asmeninio naudojimo ir komercinės paskirties automobilių – 10,6 proc. daugiau nei prieš metus. Pardavimai vien tik praėjusį mėnesį buvo 17,9 proc. solidesni nei pernai rugsėjį – 148,4 tūkst. automobilių. Per mėnesį (rugsėjį, palyginti su rugpjūčiu) pardavimai augo 11,8 procento. AEB pagerino naujų lengvųjų automobilių paklausos Rusijoje augimo šiais metais prognozę nuo 4 proc. iki 11,8 procento. Apie 147 mln. gyventojų turinčioje Rusijoje 2016-aisiais parduota 1,42 mln. naujų lengvųjų automobilių – 11 proc. mažiau nei 2015 metais.