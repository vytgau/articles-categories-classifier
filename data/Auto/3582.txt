Tai pirmoji naujų automobilių gamykla Didžiojoje Britanijoje po daugiau nei dešimties metų pertraukos bei pirmoji skirta išskirtinai elektrinių transporto priemonių gamybai. LTC, priklausanti Kinijos bendrovei „Geely“ (jiems priklauso ir „Volvo“), sako, kad naujojoje gamykloje sukurta per tūkstantį naujų darbo vietų. Elektrinių automobilių gamykla, atstovų teigimu, per metus pagamins daugiau nei 20 tūkst. automobilių. Iš pradžių didžiausias dėmesys bus skiriamas būtent juodiems elektriniams taksi automobiliams. Kitus automobilius, kuriuose diegiama ta pati variklio sistema, gamykla kurs ateityje. Gamykloje veiks Tyrimų bei vystymo centras, skirtas elektrinių automobilių variklių sistemoms ir itin lengvoms korpuso struktūroms iš aliuminio. LTC atstovų teigimu, gamykloje bus naudojamos „pačios pažangiausios“ technologijos, kurios buvo sukurtos bendradarbiaujant su kitomis „Geely“ priklausančioms bendrovėms, įskaitant „Volvo“. Nors bendrovės atstovai kol kas daugiau informacijos apie variklio specifikacijas nesuteikia, LTC teigimu, bendrovės taksi automobilių širdis – „kokybiškos ir laiko patikrintos „Volvo“ elektrinių variklių technologijos“ – bei komponentai, sudarantys naują itin lengvą platformą. Bendrovė jau seniau skelbė, kad šie elektriniai automobiliai galės be vargo įveikti didelius atstumus. Esą per dieną tokį automobilį pakaks įkrauti vos vieną kartą. „Taksi vairuotojas per dieną nuvažiuoja nuo 240 iki 320 kilometrų, taigi pati mintis, jog automobilį pakaktų įkrauti vos kartą, atrodo itin patraukli. Prekyba elektriniais automobiliais prasidės jau rudenį, prieš tai, kai 2018 metų sausio 1 dieną įsigalios naujas Londono transporto įstatymas, kuriame numatytas reikalavimas visiems taksi automobiliams mažiausiai 48 kilometrų atstumą įveikti su „nulinėmis emisijomis“.