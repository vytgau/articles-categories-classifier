Jeigu vairuotojas miegojo mažiau nei keturias valandas, pavojus išauga net 11,5 karto! 32 proc. Rusijoje apklaustų vairuotojų prisipažino, kad bent kartą užsnūdo vairuodami, o net 3,8 proc. prabudo tik nuo smūgio ar atsitrenkę į atitvarą. Palyginimui: Europoje taip pat buvo atliktas panašus tyrimas, kurio metu paaiškėjo, kad tik kas penktas vairuotojas prisipažįsta bent kartą užsnūdęs prie vairo. Remiantis oficialia statistika, kas penktas eismo įvykis Senajame žemyne įvyksta būtent dėl pervargusio vairuotojo kaltės. 24 proc. vairuotojų iš Rusijos primygtinai tvirtina, kad prie vairo nėra niekada užsnūdę, tačiau mieguistumo jausmas jiems pažįstamas. Tik 30 proc. apklaustųjų praktikuoja pati veiksmingiausią kovos su nuovargiu būdą: saugiai sustoja ir 20-30 minučių pasnaudžia. Likusieji linkę, kad ir kas nutiktų, tęsti kelionę. 33 proc. respondentų, bandydami išsibudinti, geria tonizuojančius gėrimus: 18 proc. kliaujasi kava ir arbata, o 15 proc. – energetiniais gėrimais. Antrasis pagal populiarumą būdas, kaip neužmigti prie vairo – garsi muzika ir dainavimas, jį renkasi 23 proc. apklaustųjų. 7 proc. miegus bando vaikyti fiziniais pratimais ir yra pasirengę dėl jų trumpam stabtelėti. 6,7 proc. kliaujasi intensyviu žandikaulių darbu: kramto kramtomąją gumą arba gliaudo saulėgrąžas. Kiek menkiau populiaresnės tokios priemonės kaip citrinos gabaliukas po liežuviu, draugų kompanija, kuri kelionės metu linksmintų pokalbiais, ar matematinių uždavinių sprendimas. Amerikos miego medicinos akademijos specialistai rekomenduoja pajutus mieguistumą sustabdyti automobilį arba vairą perduoti kitam vairuotojui. Apie gresiantį pavojų perspėja šie simptomai: – nuolatinis žiovulys ir limpančios akys; – vis svyranti galva; – negalėjimas prisiminti paskutinių kelionės kilometrų; – pavojingas priartėjimas prie priekyje važiuojančio automobilio; – neatidumas kelio ženklams, reikiamo posūkio praleidimas; – nesąmoningas nuslydimas į kitą kelio juostą.