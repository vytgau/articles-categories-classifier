Parodoje demonstruojamame naujame septynių vietų visureigyje „Mazda CX-8“, kuriame montuojamas patobulintas, švarus „SKYACTIV-D 2.2“ dyzelinis variklis. Deja, šis modelis bus skirtas tik Japonijos rinkai – tenykščiai vartotojai CX-8 galės įsigyti kitų metų gruodį. Visgi „Mazda“ stendo parodoje ašis – naujas tendencijas ir technologijas pristatantis kompaktiško hečbeko prototipas. Koncepcinio modelio technologijos, kurių visuma ir toliau bus vienijama SKYACTIV vardo, pagrįstos naująją „Mazda“ filosofija, kurios kertinis akmuo – dėmesys žmogui ir jo poreikiams. Gryną MMC dizaino viziją reprezentuojantis antrasis „Mazda“ prototipas apibrėžia naujos kartos „Mazda“ automobilių išvaizdos tendencijas bei dar stipriau išreikštą ir visame pasaulyje pripažinimą pelniusią KODO dizaino kalbą. Optimalus funkcionalumas ir išskirtinis našumas – toks yra hečbeko prototipe įmontuoto variklio „SKYACTIV-X“ tikslas. Tai pirmasis komercinis benzininis galios agregatas, degiojo mišinio uždegimui kameroje naudojantis ne žvakės kibirkštį, o slėgio degimo kameroje sukeltą degiojo mišinio temperatūros šuolio efektą. Panašiu principu veikia dyzeliniai varikliai.  Lankytojams bus parodyta ir speciali „Mazda MX-5“ versija „Red Top“. Pavadinimas ne veltui susijęs su raudona spalva – akis traukia tamsiai raudona automobilio išorė ir rausvos odos sėdynių apmušalai. Šių metų rugpjūtį MMC paskelbė „Zoom 2030“ – ilgalaikę tvarios plėtros viziją, sukurtą atsižvelgiant į sparčiai besikeičiančią automobilių pramonę ir skirtą padėti įveikti iššūkius, su kuriais ateityje susidurs visuomenė ir Žemės planeta. Vizijos pagrindiniu akcentu tapo naujos kartos benzininis variklis „SKYACTIV-X“, kurio technologija leidžia reikšmingai pagerinti degalų ekonomiją. Tarptautinė automobilių paroda Tokijuje vyks spalio 28 – lapkričio 5 dienomis.