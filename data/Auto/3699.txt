Pagrindinis brito varžovas Sebastienas Ogier tryliktame greičio ruože apsisuko ir taip prarado apie 10 sek. Tuo pasinaudojęs K. Meeke‘as persvarą prieš prancūzą padidino iki 30,9 sek. Jei S. Ogier pavyks Meksikos ralyje finišuoti antroje pozicijoje, jis susigrąžins pirmąją vietą lenktynininkų įskaitoje. Trečioje vietoje kol kas sėkmingai laikosi „Hyundai“ atstovas Thierry Neuville. Belgas nuo antrą vietą užimančio S. Ogier atsilieka beveik 40 sek. Daugiau nei dviem minutėmis nuo ralio lyderio atsiliekantis Ottas Tanakas užima ketvirtą vietą. Jei nepadarys rimtesnės klaidos ar nesusidurs su technikos gedimais, estas turėtų išsaugoti šią poziciją. Artimiausią varžovą, penktą vietą užimantį Haydeną Paddoną, O. Tanakas lenkia daugiau nei minute. Už „Hyundai“ lenktynininko bendroje rezultatų lentelėje išsirikiavo du „Toyota“ komandos atstovai – Jari-Matti Latvala ir Juho Hanninenas. Šiuos du sportininkus skiria vos 0,3 sek. Rezultatai: Daugiau F-1 naujienų skaitykite čia.