Be automatinės avarinio stabdymo sistemos, su „Opel Grandland X“ bus galima rinktis ir kitų moderniausių aukščiausios klasės vairuotojo pagalbinių ir saugumo sistemų. Pvz. vairuotojo mieguistumo nustatymo sistema nustatys vairuotojo mieguistumo požymius ir duos įspėjamąjį signalą, primindama apie reikalingas pertraukas ilgos kelionės metu. Greitai augančioje SUV rinkoje „Opel“ pristatys ir kitą išskirtinę funkciją – neakinančius AFL LED priekinius žibintus, kurie automatiškai prisitaiko prie bet kokios situacijos ir skirsto šviesos srautus, neakindami atvažiuojančių iš priekio. Ramesnį ir sklandesnį vairavimą užtikrins „Opel OnStar“ sistema. Ši sistema ne tik gali pagelbėti pavogus automobilį ar patyrus eismo įvykį, bet taip pat suteikia Wi-Fi interneto prieigą ir kitas „Opel OnStar“ asistento paslaugas. Įvykus nelaimingam atsitikimui, asmeninės pagalbos sistema automatiškai susisiekia su keleiviais esančiais automobilyje, ir tai daro realus konsultantas, o ne automatinis atsakiklis.