„Ford“ galią komercinių Europos automobilių rinkoje užtikrina universaliojo „Ford Transit“ sėkmė. Šios šeimos pardavimo rezultatas gegužę ir vėl rekordinis – parduota 24 tūkst. 175 transporto priemonės. Pikapo „Ford Ranger“ pardavimas augo 19 procentų, parduota 3200 automobilių. Gegužės mėnesio pardavimas šiam modeliui buvo sėkmingiausias nuo 1999 metų. Pastebimai augo ir „Ford“ SUV pardavimas. Jų gegužę nupirkta net 17 procentų daugiau negu prieš tai buvusį mėnesį. Augimo varikliu tapo „Kuga“, „EcoSport“ ir „Edge“. „Ford Kuga“ pardavimas augo 9 proc., parduota 11 tūkst. 800 vienetų šios markės automobilių. Ir tai geriausias šio modelio pardavimo rezultatas nuo pat 2008 metų. Nepertraukiamą „Ford“ SUV pardavimo augimą lėmė naujosios „Kuga“ šeimos papildymas „ST-Line“ bei „Vignale“ versijomis. „Ford EcoSport“ pardavimas gegužę pašoko 16 procentų iki 5900 vienetų ir pasiekė rekordą – geriausią gegužės mėnesio pardavimą nuo 2014 metų. Nedidelio šeimos automobilio „EcoSport“ populiarumą lėmė vartotojams pasiūlytas efektyvus ekologiškas variklis – daugybę apdovanojimų pelnęs 1 litro darbinio tūrio benzininis variklis „EcoBoost“. Atsižvelgdama į besiformuojančius naujus vartotojų poreikius, „Ford“ kompanija Europos rinkai pernai pristatė tris naujus SUV. O per kitus trejus metus įmonė pristatys dar penkis, kurių vienas – elektromobilis. Pastarojo baterijos turėtų pakakti vienu ypu įveikti 480 kilometrų distanciją. Pernai „Ford“ SUV pardavimas Europoje aplenkė bendros rinkos augimo tempą. Kompaktiškojo „EcoSport“, vidutinio dydžio „Kuga“ ir didesnio „Edge“ parduota net 31 proc. daugiau negu 2015 metais. 2016-ieji buvo visų laikų geriausi pardavimo metai „Kuga“ bei „EcoSport“ modeliams. Populiarėja prabangios komplektacijos modeliai Europos lengvųjų automobilių rinkoje „Ford“ užima 6,4 proc. Pastarųjų „Ford“ automobilių per gegužę Europoje parduota 3 proc. daugiau – 88 tūkst. 200 transporto priemonių. Daugiausia parduota aukštos komplektacijos automobilių – įskaitant „Titanium“, „Vignale“, „ST-Line“, ST ir RS – net 63 proc. visų lengvųjų „Ford“ automobilių. Padidintos galios automobilių – „Fiesta ST“, „Focus ST“, „Focus RS“, „Ford Mustang“ ir „Ford GT“ – pardavimas augo 7 procentais, nupirkta 4700 vienetų. Įdomu tai, kad šiuos automobilius vis dažniau renkasi vyresnio amžiaus vartotojai. „Ford“ duomenimis, per paskutiniuosius šešerius metus „karštųjų hečbekų“ pirkėjų vidutinis amžius padidėjo dešimtadaliu. Vien pernai padidintos galios „Ford“ automobilių, įskaitant „Fiesta ST“, „Focus ST“, „Focus RS“ bei „Ford Mustang“, įsigyta 60 procentų daugiau negu 2015-aisiais. Bendroje Europos automobilių rinkoje „Ford“ užimama dalis yra 7,4 procento. Palyginti su pernai metų geguže, šiemet Europoje parduota 6 procentais daugiau „Ford“ markės automobilių. Per gegužę jų iš viso nupirkta 118 tūkstančių. Tokius skaičius „Ford“ pateikia iš rinkos, kurią sudaro dvidešimt Europos šalių: Austrija, Belgija, Jungtinė Karalystė, Čekija, Danija, Suomija, Prancūzija, Vokietija, Graikija, Vengrija, Airija, Italija, Nyderlandai, Norvegija, Lenkija, Portugalija, Ispanija, Rumunija, Švedija bei Šveicarija. Gegužę „Ford“ sėkmingai augino turimą rinkos dalį trijose didžiausiose Europos rinkose: Vokietijoje – iki 7,8 proc., Turkijoje – iki 12,9 proc. ir Prancūzijoje – iki 4,7 proc. Lietuvoje „Ford“ automobilių per gegužę įsigyti 108 vienetai. Palyginti su praėjusių metų gegužės mėnesio pardavimo rezultatu, šiemet „Ford“ parduota 42 proc. daugiau. Vienvaldis lyderis – „Ford Transit“ šeima. Jų per gegužę parduota dvigubai daugiau negu pernai per tą patį mėnesį. Auga ir „Ford Ranger“ pardavimo apimtys. Lengvųjų automobilių segmente lyderiais išlieka „Ford Focus“ ir „Ford Fiesta“. Puikius rezultatus demonstruoja ir „Ford Kuga“ bei „Ford Mondeo“.