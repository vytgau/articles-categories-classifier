Prognozuota, kad bus parduota 3000 automobilių, o iš tiesų nuo pernai sausio iki gruodžio parduota 3286 automobiliai – 99,3 proc. daugiau, lyginant su 2015 m., kai buvo parduota 1654 automobiliai, informuoja carscoops.com. Pirmą pusmetį daugiausia parduota sportinių modelių – „McLaren 570S“ ir „McLaren 570GT“. Ir toliau sėkmingai pirko „McLaren 675LT“ – jų pernai parduota 1255. „Planavome, kad tai bus spartaus augimo metai dėl sportinių modelių gamybos, bet (rezultatai) pranoko net optimistiškausius mūsų lūkesčius, pagerėjimas matėsi visuose regionuose. Taip pat nemažai investavome į mūsų ateitį“, – teigė „McLaren Automotive“ prezidentas Mike‘as Flewittas. Šiaurės Amerika išliko didžiausia „McLaren“ rinka – 2016 m. čia nupirko 1139 automobilius (106 proc. daugiau). Europoje parduoti 996 automobiliai (153 proc. daugiau). Kinija – sparčiai besiplečianti rinka, čia iš viso parduota 228 automobiliai. Azijos ir Ramiojo vandenyno regione prekyba padaugėjo 90 proc. 69 proc. prekyba pagerėjo Artimuosiuose Rytuose, Afrikoje, Centrinėje i Pietų Amerikoje.