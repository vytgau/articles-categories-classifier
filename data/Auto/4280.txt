Mažinti maksimalų leistiną greitį nuspręsta Maironio ir A. Mickevičiaus gatvėse. Jomis bus galima judėti 30 km/val. greičiu, o prieš pat Laisvės alėją, kuria vaikščioja pėstieji, bus galima važiuoti 20 km/val. greičiu. Tikimasi, kad šie pakeitimai padės sudrausminti proto neturinčius vairuotojus, kurie nesivadovauja eismo saugumo reikalavimais ir šią atkarpą kerta važiuodami 50 km/val. ar greičiau. Komisijos posėdyje atkreiptas dėmesys ir į netvarkingai šiose gatvėse paliekamus automobilius. Policija pažadėjo sustiprinti automobilių statymo kontrolę šiose miesto gatvėse. Eismo pakeitimai įsigalios, kai bus įrengti nauji greitį ribojantys ženklai.