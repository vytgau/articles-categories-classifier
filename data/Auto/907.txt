„Baigėme 2017-uosius su geriausiais visų laikų „Volkswagen“ pardavimais“, - sakė „Volkswagen“ prekių ženklo keleivinių automobilių markės valdybos pirmininkas Herbertas Diessas. Pasauliniai „Volkswagen“ markės automobilių pardavimai paaugo 4,2 proc., iki 6,2 mln., o pardavimai Kinijoje išaugo 5,9 proc., iki 3,2 mln., ir sudarė daugiau nei pusę visų pardavimų. Pardavimai taip pat solidžiai augo Jungtinėse Valstijose, Rusijoje ir Brazilijoje, bet šios šalys yra gerokai mažesnės „Volkswagen“ rinkos, nei Kinija. „Volkswagen“ savo pardavimų skaičius paskelbė automobilių parodoje Detroite. Joje kompanija pristatys atnaujintą „Jetta“ versiją, kuri bus pigesnė, nei jos pirmtakės, ir kainuos 18 tūkst. 545 dolerius.