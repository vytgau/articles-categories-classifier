Reeksportas išliko svarbiu rinkos augimo veiksniu: 386 kovą įregistruoti nauji automobiliai (iš jų – 344 „Fiat“) buvo išregistruoti dar iki mėnesio pabaigos, o dar bent 22 bus išregistruoti artimiausiu metu. Kovą asmeninių automobilių (M1) rinka padidėjo 26 proc. iki 2049 vnt., o lengvųjų komercinių transporto priemonių (N1) registravimas augo dar sparčiau: 29 proc. iki 313 vnt. Kalbant apie atskiras darbo dienas, pati sėkmingiausia buvo kovo 30 d., kuomet įregistruota net 215 automobilių. Prasčiausia diena buvo kovo 13 d., kuomet įregistruotas 41 automobilis. Praeitą mėnesį Lietuvos naujų automobilių rinkoje toliau pirmavo „Fiat“ markė (379 vnt.), į antrąją vietą pakilo „Toyota“ (326 vnt.), o trečiąją užėmė „Volkswagen“ (272 vnt.). Tarp prestižinių markių toliau pirmavo BMW (45 vnt.). Kovą tarp asmeninės paskirties (M1) modelių pirmavo „Fiat 500“ (183 vnt.), „Fiat 500X“ (119 vnt.) bei „Nissan Qashqai“ (95 vnt.). Tarp lengvųjų komercinių automobilių (N1) populiariausias buvo „Fiat Ducato“ (45 vnt.). Tiesa, reikia pastebėti, jog 176 „Fiat 500“, 117 „Fiat 500X“ ir 28 „Fiat Ducato“ buvo išregistruoti dar iki mėnesio pabaigos. 2017 m. I ketvirtį Lietuvoje iš viso įregistruoti 6225 nauji lengvieji automobiliai, t.y. 18 proc. daugiau nei atitinkamu laikotarpiu 2016 m. (5271 vnt.).