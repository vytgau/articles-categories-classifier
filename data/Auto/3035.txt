Vien „BaTCC“ čempionate jau užsiregistravo 33 dalyviai, o Baltijos šalių 4 valandų ištvermės lenktynėse startui jau ruošiasi 18 komandų. Be šių čempionatų, savaitgalį vyks ir „Dzintara Aplis“ įskaitinis varžybų etapas: šioje lenktynių serijoje užsiregistravo jau 19 dalyvių. Taigi, savaitgalį laukia visų šių čempionatų antrasis etapas. Kaip ir visada, visose lenktynių serijose gausu lietuvių. „BaTCC“ dalyvių sąraše galima išvysti Egidijų Valeišą ir jo „Porsche 911 GT3 997“: pastarasis trasoje varžysis ir Baltijos šalių ištvermės lenktynėse („Skuba racing“ komanda), Vytenį Gulbiną ir jo „BMW M3“, antrąjį sezoną dalyvaujantį Marių Dijoką ir jo labai galingą „BMW 316 GTR“, Vitalijų Parchomenko ir „Seat Ibiza“, bei čempionato naujoką Kristijoną Pelanį. Tarp senbuvių – pirmojo etapo metu pergale besidžiaugę Edvinas Mardosas ir „Honda Civic“ bei Aurimas Mištautas su „BMW 325i“. Na, ir žinoma, dvi Lietuvos merginos, Ernesta Globytė („VW Golf GTI TCR“) bei Indrė Senkutė („VW Golf VI“) ruošiasi pirmosioms šio sezono lenktynėms Estijoje. Prieš savaitę vykusio Lietuvos „Wolf race“ žiedinių lenktynių čempionato metu I. Senkutės automobiliui dingo stabdžiai: laimei, pavyko atsipirkti smulkesniais kėbulo apgadinimais ir, panašu, kad technika startui Estijoje bus visiškai paruošta. O E. Globytės „VW Golf GTI TCR“, kaip ir E. Valeišos „Porsche 911 GT3“, ruošiasi ne tik BaTCC, bet ir ištvermės lenktynių serijai. Žvelgiant į dalyvių sąrašą, intrigą kelia dar nematytas dalyvis iš Danijos Frederikas Holmas, lenktynėse ketinantis startuoti „Renault Megane V6“ automobiliu. Tai – lenktynininko debiutas Baltijos šalių čempionate. „BEC 4H“ čempionate – 15 komandų iš Lietuvos Kaip ir visada, didžiausio populiarumo tarp Lietuvos lenktynininkų susilaukė 4 valandų ištvermės lenktynės. Šioje serijoje startui ruošiasi net 15 komandų iš Lietuvos. Čia daug naujienų tarp dalyvių būtų kiek sunkiau rasti. Tiesa, „Greičio akademija“ šį sezoną stiprina savo pajėgas: komandos gretas papildė daugiau lenktynininkų, tad pastarieji pasidalino į dvi komandas: „Greičio akademija I“ ir „Greičio akademija II“.  Tarp planuojamų lyderių šiame etape – „Volkswagen Golf GTI TCR“ („Nero racing by Gsr“ komanda) su E. Globyte ir Nerijum Malaševičium, „Skuba racing“ su E. Valeiša bei Džiugu Tovilavičium, „Rotoma Racing“ su „BMW M3“, Robertu Graudiniu, Mindaugu Boguševičium bei komandos pajėgas papildžiusiu Gintaru Morkevičium. Panašu, kad pirmojo etapo metu prarastas pozicijas mėgins atsikovoti ir „Lexus Team LT“ bei puikų rezultatą demonstravę dyzeliniu BMW ginkluota komanda „Flash Racing Latvia“ ir šio čempionato naujokai „EST1 Racing“ komanda, dalyvaujanti akį traukiančiu „Porsche Cayman GT4“ automobiliu. Lenktynių favoritais laikytai komandai koją kelyje pergalės link pakišo technikos kaprizai ir šioks toks komandos nesusidirbimas, tačiau lenktynininkai garantavo, kad šį kartą, važiuodami „namų“ trasoje, jie galės pademonstruoti kur kas puikesnį rezultatą. Technika koją pakišo ir čempionato senbuviams iš Lietuvos „Juta Bauer Rally Team“ su Ramūnu Čapkausku ir Audrium Stasiulevičium. Pastaroji komanda taip pat taiko į podiumą ne tik klasėje, bet ir absoliučioje įskaitoje. „Dzintara Aplis“ čempionato serijoje – ir lietuvis „Dzintara Aplis“ lenktynių serija Baltijos šalyse žinoma kaip senesnės technikos varžybos: čia ratus trasoje dalyviai suka su VAZ ir „Volga“ automobiliais, tačiau tai – ne vienintelė technika, kurią galima išvysti. Starto tiesiojoje rikiuosis ir išskirtiniai „Formula Mondial“ bolidai. Šie ganėtinai lengvi agregatai ginkluoti 1600 cm3 varikliais. „Dzintara Aplis“ lenktynių serija būtų sunkiai įsivaizduojama be nuolatinio dalyvio ir Lietuvos vardo garsintojo Adomo Petrovo. Šis lenktynininkas savaitgalį trasoje varžysis daugelio jau atpažįstamu „VAZ 1600“. Nors dalyviai daiktus kelionei į Estiją pradeda krautis jau ketvirtadienį, pagrindinės lenktynės dalyvių laukia šeštadienį ir sekmadienį. Negalintys palaikyti savo favoritų trasoje, varžybų rezultatus galės stebėti „Timing Team“ dėka. Kaip ir visada, laikai gyvai skelbiami jų interneto puslapyje bei „My Laps“ sistemoje. Preliminarus savaitgalio varžybų tvarkaraštis: PENKTADIENIS, 2017.05.26 10:00 – 20:00 Laisvos treniruotės 10:00 – 20:00 Techninė komisija 10:00 – 19:00 Registracija ŠEŠTADIENIS, 2017.05.27 08:00 – 9:00 Registracija (Tik BaTCC ir BEC 4H dalyviams) 08:00 – 9:20 Techninė komisija (Tik BaTCC ir BEC 4H dalyviams) 09:30 Vairuotojų susirinkimas (BEC 4H dalyviams) Laisva treniruotė 1 10:00 – 10:30 BEC 10:35 – 10:50 VAZ (1300+1600) 10:55 – 11:10 Formula (Easter + Mondial) 11:15 – 11:30 VOLGA (Volga + Voga 406 + Moskvich) 11:35 – 11:50 BTC (BTC1 + BTC2 + BGT + BO) 11:55 – 12:10 KC (S1600 + National Class) Laisva treniruotė 2 12:30 – 13:00 BEC 13:05 – 13:20 VAZ (1300+1600) 13:25 – 13:40 Formula (Easter + Mondial) 13:45 – 14:00 VOLGA (Volga + Voga 406 + Moskvich) Kvalifikacija 14:10 – 14:20 BEC 14:20 – 14:50 Pietų pertrauka Laisva treniruotė 2 14:50 – 15:05 BTC (BTC1 + BTC2 + BGT + BO) 15:10 – 15:25 KC (S1600 + National Class) 15:40 – 16:00 Starto rikiuotė: BEC 4H 16:00 – 20:00 BEC 4H lenktynės 20:10 Apdovanojimai (BEC 4H dalyviams) SEKMADIENIS, 2017.05.28 08:00 – 10:00 Registracija (BaTCC ir LaTCC dalyviams) 08:00 – 10:20 Techninė komisija (BaTCC ir LaTCC dalyviams) 10:30 Vairuotojų susirinkimas (BaTCC ir LaTCC dalyviams) Kvalifikacija 11:00 – 11:10 VAZ (1300+1600) 11:20 – 11:30 Formula (Easter + Mondial) 11:40 – 11:50 VOLGA (Volga + Voga 406 + Moskvich) 12:00 – 12:10 BTC (BTC1 + BTC2 + BGT + BO) 12:20 – 12:30 KC (S1600) Apšilimas 12:30 – 12:40 KC (National Class) 12:40 – 13:00 Pietų pertrauka Lenktynės 13:00 – 13:25 VAZ (1300+1600) 13:35 – 14:00 Formula (Easter + Mondial) 14:10 – 14:35 VOLGA (Volga + Voga 406 + Moskvich) 14:45 – 15:10 BTC (BTC1 + BTC2 + BGT + BO) 15:20 – 15:45 KC (S1600 + National Class) 16:00 – 16:25 VAZ (1300+1600) lenktynės ir apdovanojimai 16:45 – 17:10 Formula (Easter + Mondial) lenktynės ir apdovanojimai 17:30 – 17:55 VOLGA (Volga + Voga 406 + Moskvich) lenktynės ir apdovanojimai 18:15 – 18:40 BTC (BTC1 + BTC2 + BGT + BO) lenktynės ir apdovanojimai 19:00 – 19:25 KC (S1600 + National Class) lenktynės ir apdovanojimai