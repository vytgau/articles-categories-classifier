Kaip pasakoja įvykio liudininke tapusi Cinthia Lara, ji buvo pasistačiusi automobilį šalia parduotuvės Čula Vistoje (Kalifornijos valstija), kai priešais jos akis pralėkė du automobiliai. Jie varžėsi tarpusavyje ir spaudė garso signalus. Staiga priekyje buvęs automobilis sustojo ir iš jo išlipęs vairuotojas nusprendė stoti į akistatą su persekiotoju. Tą akimirką C. Lara nusprendė išsitraukti savo telefoną ir pradėjo filmuoti „tam atvejui, jeigu blogai virstų dar blogiau“. Galiausiai iš abiejų automobilių išlipo poros ir užvirė rimta kova. Jie ėmė kumščiuotis, draskyti plaukus, viena moteris buvo partrenkta ant žemės, jai kelis kartus buvo spirta į galvą. Mušeikų tramdyti suskubo keli praeiviai. Tarp ju buvo ir Čula Vistos policijos pareigūnas, kuriam tuo metu buvo ne darbo valandos.