Tiek penktadienį, tiek šeštadienį neprilygstamas buvo Dominyko Butvilo ir Renato Vaitkevičiaus ekipažas. Jie pirmą kartą ralyje važiavo su „Škoda Fabia“ automobiliu. „Mums šis ralis buvo puikus, laimėjom viską, ką galėjom. Ir patirties, ir gerų emocijų, ir viską“, – apdovanojimų ceremonijoje džiaugėsi D. Butvilas. D. Butvilas DELFI sakė, kad šiek tiek nerimauja, nes jam skirta pirmoji startinė pozicija, todėl jis bus priverstas prastumdyti sniegą už jo startavusiems lenktynininkams. Tačiau dėl to jo tempas smarkiai nenukentėjo, atvirkščiai, jis greičio ruožuose dominavo. Nors pradžioje viskas nesiklostė tobulai, pirmąjį greičio ruožą baigė trečioje vietoje, tačiau vėliau jam nesugebėjo prilygti niekas – antrąją vietą užėmusį Giedriaus Notkaus ir Daliaus Strižano ekipažą jis aplenkė net 1 min 11,4 sek. Trečias liko Martyno Samsono ir Mindaugo Varžos ekipažas vairuojantis „Mitsubishi“, nuo lyderio bendroje įskaitoje jis atsiliko beveik pusantros minutės. Tiesa, M. Samsonas ilgą laiką buvo antroje vietoje ir atkakliai kovojo su G. Notkumi, tačiau galų gale buvo priverstas pripažinti varžovo pranašumą.  Ketvirtą vietą užėmė kaimynai iš Latvijos Janis Vorobjovsas ir Ivo Pūkis. Penkti liko Deividas Jocius ir Donatas Zvicevičius, kurie dar pirmajame penktadienio greičio ruože apdaužė savo „Mitsubishi Lancer Evo IX“. Rezultatai: (vieta, ekipažas, automobilis, atsiliko) +21:21.60  Ralio miestelyje susirinkęs gausus būrys žiūrovų ne tik stebėjo besivaržančius sportininkus, tačiau ir šildėsi prie laužų bei mėgavosi įvairiausiomis pramogomis. „Halls“ festivalio miestelyje žiūrovai išmėgino jėgas padangų slalomo, virvės traukimo, regbio kamuolių ir pasagų mėtymo rungtyse, taip pat galėjo pažaisti diskogolfą, kroketą ir lankinį. Geriausiai pasirodžiusieji buvo apdovanoti suvenyrais ir varžėsi dėl pagrindinio prizo – spausdintuvo. Šiemet ralyje buvo gausu ir tėvų su vaikais, jie laiką leisdo specialioje vaikų zonoje.