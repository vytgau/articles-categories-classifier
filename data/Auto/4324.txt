Savo kolekciją Danila Citovičius kaupia jau gerus 20 metų. Dabar Baltarusijos Zabrodjės kaime, kuriame ir gyvena, jis nusprendė atidaryti savotišką retro automobilių muziejų. Ekspoziciją sudaro daugiau nei 80 vintažinių automobilių, motociklų, autobusų ir net greitosios pagalbos mašinų. Dalis eksponatų pagaminti dar 3-ąjį XX amžiaus dešimtmetį. Pirmasis automobilis Danilos kolekcijoje – keturiais ratais varomas sovietinis karinis lengvasis GAZ-67B. Po stogu D. Citovičius laiko pačius brangiausius ir vertingiausius eksponatus – Antrąjį pasaulinį karą menančius tiek sovietinius, tiek vokiečių gamintus automobilius, kuriais važinėjo karo vadai. D. Citovičius pasakoja, kad kiekvienais metais rasti senų automobilių tampa vis sudėtingiau, o juos remontuoti – vis brangiau. Eksponatų iš savo kolekcijos jis neparduoda. Pinigų restauracijai užsidirba mašinas nuomodamas kino ir reklamų kūrėjams.