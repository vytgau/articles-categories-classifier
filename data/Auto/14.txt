Per šiuos metus trijų Baltijos šalių vairuotojams numatyta surengti 24 sesijas „Audi Sport Driving Academy by Autojuta“, rašoma prandešime spaudai. Čia gyvai susipažinti su išskirtiniais vokiečių gamintojo kūriniais galės beveik keturi šimtai vairuotojų. Oficiali „Audi“, „Volkswagen“ ir „Seat“ atstovė Lietuvoje šio projekto ėmėsi atsižvelgdama į sparčiai augantį klientų pasitikėjimą ir vis didėjančią sportiškųjų modelių paklausą. „Esame vieninteliai „Audi Sport“ atstovai Lietuvoje, todėl jaučiame pareigą ir atsakomybę prieš klientus – ne tik parduoti, bet ir suteikti visokeriopą pagalbą, kad šių automobilių vairavimas teiktų maksimalų malonumą. Kol kas analogų tokiai programai nematyti visoje šiaurinėje Europos dalyje“, – ambicingai kalbėjo Kauno „Audi“ centro pardavimų vadovas Vytautas Švedas. Idėją padiktavo klientų poreikiai Vien per paskutinius metus Kaune parduoti du savo dizainu ir techninėmis charakteristikomis išsiskiriantys „Audi R8“, o kartu su jais į gatves išriedėjo ir keletas RS6, RS5 ir RS3 modelių. Pasak Vytauto Švedo, tai greičiausi, emocionaliausi ir įdomiausi „Audi“ serijos automobiliai, prieinami visiems ir skirti naudoti bendrojo naudojimo keliuose, bet išsiskiriantys savo galingumu, dinamika, stabilumu, variklio garsu ir, ne mažiau svarbu – išraiškingesne išvaizda. Būtent jų atstovai sudaro ir ekstremalaus vairavimo akademijos automobilių parką. Lenktynių trasose dalyviai vairuos mažiausiai keturis „Audi RS3 Limo“ modelius ir tiek pat naujųjų „Audi RS4 Avant“ modelių. 100 km/val. greitį per 4,1 sek. pasiekiantis RS3 sedanas laikomas greičiausiu savo segmente. Jo didesnysis brolis RS4 automobilių gurmanams apskritai dar menkai pažįstamas, nes po pernykščio pristatymo Frankfurto automobilių parodoje pirmieji egzemplioriai Baltijos šalyse viešai jis dar tik pasirodys. Dalinsis sukaupta patirtimi Patyrusių lenktynininkų komanda nutarė apjungti savo patirtį bei žinias ir tuo pasidalinti su Lietuvos, Latvijos ir Estijos vairuotojais. Visa edukacinė programa saugiai ir patikimai vyks lenktynių trasose. Maža to, šaltuoju metų laiku ekstremalaus vairavimo pratybos gali persikelti ant ledo dangos, į tikromis žiemomis garsėjančias Skandinavijos šalis – Švediją ar Suomiją. „Audi Sport“ vairavimo akademijos instruktorių branduolį sudaro daugkartinis Lietuvos ir Baltijos šalių ralio čempionas V. Švedas, „Porsche Cup“ nugalėtojai bei prizininkai ir lietuviškųjų Palangos 1000 km lenktynių rekordininkai broliai Jonas ir Ignas Gelžiniai bei jų pirmtakas – daugiau kaip 40 metų patirtį automobilių sporte ir vairavimo edukacijoje sukaupęs Audrius Gelžinis. Beje, jaunėliai J. ir I. Gelžiniai yra Tarptautinės automobilių sporto federacijos (FIA) instituto absolventai bei saugaus vairavimo ambasadoriai. Registracija jau prasidėjo „Neabejojame, kad nauja paslauga sudomins tobulėti siekiančius vairuotojus ir visus tuos, kuriems važiavimas automobiliu nėra vien tik eilinė kelionė iš taško A į tašką B. Sieksime, kad tokios netikėtos ir ekstremalios situacijos, kaip slystelėjęs automobilio galas ar priekis, jiems nekeltų jokios panikos ar diskomforto, o kiekvienas manevras prie vairo būtų protingai valdomas bei kontroliuojamas. Visko mokysimės uždarose lenktynių trasose, kad pajausti, kaip „elgiasi“ automobilis važiuojant didesniu greičiu nei leistina įprasto naudojimo keliuose. Kiekvieną susidariusią situaciją spręsime saugiai ir legaliai“, – jau pažįstamą sportiško vairavimo instruktoriaus darbą bei pagrindinius tikslus apibūdino V. Švedas. Renginiuose į trasą išriedės iki 10 sportiškomis savybėmis pasižyminčių dinamiškų ir greitų automobilių. Dalyvių skaičių planuojama riboti iki 16 asmenų vienam užsiėmimui, kad kiekvienas gautų visapusišką instruktorių dėmesį, teorines žinias, pakankamą koncentruotos informacijos kiekį ir maksimaliai daug važiavimo laiko, gludinant praktinius vairavimo įgūdžius. Savo techninį arsenalą organizatoriai papildė specialia įranga, padėsiančia fiksuoti ne vien starto-finišo laikus, bet ir naujųjų technologijų dėka išmatuoti vairuotojų reakcijos laiką, greitį, stabdymo bei greitėjimo atstumus ir panašiai. Pirmoji „Audi Sport“ vairavimo akademijos sesija numatyta birželio mėnesį, o registracija į renginį jau prasidėjo. Daugiau informacijos galima rasti internete: www.autojuta.lt.