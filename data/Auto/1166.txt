Gamintojai akcentuoja erdvų automobilio, tinkamo šeimai, saloną, komfortą bei didžiausia klasėje erdvę gale sėdinčių keleivių kojoms. Sulankstoma ir atlošo kampo reguliavimo funkciją turinti antroji sėdynių eilė padės lengvai transformuoti erdvę pagal savo poreikius. Septynvietėse šio modelio versijose, kurios sudaro net 40 proc. visų parduodamų modelių gamos Europoje, patekimas į trečiąją sėdynių eilę yra patogus ir paprastas, žada gamintojai. Klientams pageidaujant geresnio garso naujajame „X-Trail“, dabar „Tekna“ komplektacijoje standartiškai montuojama visiškai nauja aštuonių garsiakalbių sistema „BOSE“, kuri pasižymi dviem 25 mm aukštų dažnių garsiakalbiais priekyje, 165 mm žemų dažnių garsiakalbiu abejose priekinėse durelėse ir 130 mm vidutinių dažnių garsiakalbiu galinėse durelėse.  Pajėgų penkių arba septynių vietų „X-Trail“ komplektacijų gama papildyta „N-Connecta“ versija, siūlančia daugiau įrangos, vertės ir papildomų funkcijų. Be „Acenta“ funkcijų, „N-Connecta“ komplektacija turi „NissanConnect“ informacijos ir pramogų sistemą, išmaniąją aplinkinio vaizdo stebėjimo sistemą, išmanųjį raktelį ir variklio užvedimą mygtuku, stogo bėgelius, priekinius ir galinius statymo jutiklius ir bagažinės atidarymo laisvų rankų funkciją montuojamus, kaip standartinę įrangą. Atnaujintas „X-Trail“ mūsų šalyje kainuos nuo 22 tūkst. 690 eurų su PVM. Versijos su 2 litrų dyzeliniu 177 AG ir 380 Nm varikliu kaina prasideda nuo 31 tūkst. 590 eurų.