Davidu Kennedy pasivadinęs asmuo pažymėjęs E. Muską išsiuntė tokio turinio žinutę: „Stebėdamas „Tesla“ elektromobilių įkrovimo stoteles tematau anglimis kūrenamą elektrinę. Kad ir kiek visus maustytum, akivaizdu, jog technika varoma anglimi.“ Internautas, beje, iš dalies teisus. Juk didžiausias kiekis elektros tinklais plūstančios energijos tiekiamas iš anglimis kūrenamų elektrinių, todėl ir elektromobiliai, nors ir su nuliniais variklių išmetalų rodikliais, nėra tokie jau nekenksmingi, kaip kad turėtų būti. Pastaruoju metu konstatuojamas akivaizdus atsinaujinančiųjų išteklių energijos vartojimo proveržis. Pasigirdo tvirtinimų, kad kai kurių šalių energijos poreikius būtų galima laisvai patenkinti eikvojant vien iš saulės ir vėjo išgaunamą energiją, nors žvelgiant pasauliniu mastu vien tokia energijos gavyba, žinoma, būtų išimtis iš bendrosios taisyklės. Žinia apie saulės energijos teikiamas galimybes E. Muskui anaiptol ne nauja – jis ir pats ne kartą vardijo šio energijos šalinio pranašumus. Vis dėlto teigiamas požiūris į tokio tipo energiją neturėjo jokios įtakos sprendimui prijungti „Tesla“ transporto priemones prie elektros tinklo, o kaip išgaunama jas varanti elektra, tarsi ir ne įmonės reikalas. Atsakydamas į D. Kennedy žinutę E. Muskas pareiškė, kad visose greito įkrovimo stotelėse jau montuojami tam tikri saulės baterijų plokščių ir akumuliatorių baterijų deriniai, dėl kurių šios vietos turėtų būti laikomos išskirtinėmis. Prisimenant, kad apie panašius planus buvo kalbėta dar 2012 metais, kai įkrovimo tinklas tebuvo projekto stadijos, reikia pasakyti, kad idėja nėra nauja. Vis dėlto savo atsakymą E. Muskas papildė ir kiek drąsesniu pareiškimu. Jis patikino, kad beveik visos įkrovimo stotelės galų gale bus atjungtos nuo elektros tinklo ir tieks vien iš saulės išgaunamą energiją. Gaila, kad E. Muskas nepasivargino nurodyti tokių savo užmačių įgyvendinimo termino. Nors dar keletą metų veikiausiai teks palaukti, gerai bent tiek, kad tokias idėjas „Tesla“ vadovas jau mini kaip vieną iš ilgalaikių tikslų.