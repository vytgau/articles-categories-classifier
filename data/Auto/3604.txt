„Mes norime prisidėti prie mirtinų autoavarijų skaičiaus mažinimo“, – sakė įmonės „Heiankaku“ atstovas Shigenori Ariga. Jo bendrovei esą neretai tenka dirbti su žmonėmis, kurie per eismo nelaimes netenka artimųjų. Sparčiai senėjančioje japonų visuomenėje didėja senyvo amžiaus vairuotojų keliama rizika. Jei nori toliau vairuoti, vyresni nei 75 metų amžiaus asmenys nuo šio mėnesio turi išlaikyti kognityvinių gebėjimų testą. Į šią amžiaus kategoriją Japonijoje patenka 4,8 mln. vairuotojų. Sh. Ariga sakė, kad nuolaida už vairuotojo pažymėjimo atidavimą buvo įvesta paskatinus vietos policijai Aičio prefektūroje. Tokie asmenys – arba jų artimieji – mirties atveju galės sutaupyti 50 000 jenų (410 eurų).