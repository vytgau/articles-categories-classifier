Pažymima, jog tai – didžiausia kaina, kada nors sumokėta Šveicarijoje už transporto priemonės registracijos numerį. Jis buvo išstatytas varžytinėse vasario 15 d., ir lygiai po mėnesio paaiškėjo nugalėtojas. Ženklą sudaro raidės VS, reiškiančios Valė (Valais) regioną, ir skaičius 1. Kaip tik dėl „pirmojo“ numerio jis laikomas unikaliu. Dėl jo varžėsi 17 žmonių. Pirkėjo vardas ir lytis paaiškės registruojant automobilį su šiuo numeriu. Nežinomasis pagerino ankstesnį rekordą, kuris priklausė kitam šveicarui iš Sankt Galeno kantono, sumokėjusiam 135 tūkstančius frankų (126 tūkstančiai eurų) už numerį „SG 1“.