Dėl geriausių motociklų titulų šiuose rinkimuose varžėsi net 208 įvairių gamintojų modeliai. Pasak „Modus Group“ atstovo, BMW ir „MINI“ prekės ženklų vadovo Lietuvoje Aurimo Tamašausko, BMW motociklų populiarumas sparčiai auga Lietuvos rinkoje – per praėjusius metus jų pardavimas šalyje išaugo 60 proc., tikimasi panašių rezultatų pasiekti ir šįmet. Galingasis „BMW S1000RR“ geriausiu motociklu Sportinių motociklų kategorijoje išrinktas jau trečius metus iš eilės. Šįmet surinkęs beveik 18 proc. visų skaitytojų balsų, šis motociklas užtikrintai nugalėjo konkuruojančius modelius iš Italijos ir Tolimųjų Rytų. Balsavusieji išskyrė tokias šio motociklo ypatybes kaip didelę galią ir aktyvias saugumo sistemas įskaitant stabdymo sistemą „Race ABS“, sukibimo kontrolę „Dynamic Traction Control“ bei adaptyvųjį pakabos valdymą „Dynamic Damping Control“.  Krosoverių kategorijoje surinkęs beveik 20 proc. visų balsų praėjusiais metais pelnytą titulą apgynė „BMW S1000XR“ modelis. Balsavusieji vartotojai jam simpatijas atidavė dėl ypatybių derinio – sportiško važiavimo charakteristikų, papildomų kelioninių galimybių ir individualizuotos išvaizdos. Tuo metu „BMW R1200RS“ antrus metus iš eilės pelnė geriausio turistinio motociklo laurus. Savo kategorijoje jis surinko 22,5 proc. visų balsų, o vartotojai jį įvertino už universalias ir dinamiškas važiavimo charakteristikas, pritaikomumą ilgoms kelionėms. Ketvirtuoju geriausiu motociklu tapo „BMW R nineT“ modelis, nuskynęs laurus Moderniosios klasikos kategorijoje. Šį motociklą savo favoritu pasirinko 25 proc. balsavusiųjų, kurių dėmesį patraukė klasikinis modelio dizainas, inovatyvios technologijos ir veržlaus važiavimo ypatybės. „Metų motociklo 2017“ rinkimuose įvertinimų sulaukė ir populiariausio BMW motociklo modeliai „BMW R1200GS Rallye“ ir „BMW R1200GS Adventure“, taip pat naujasis klasikinės išvaizdos „BMW R nineT Urban GS“ ir gatvės stiliaus modelis „BMW R1200R“. Motorolerių kategorijoje palankių įvertinimų pelnė BMW elektrinis motoroleris „C-Evolution“, miesto motoroleriai „BWM C650 Sport“ ir „BMW C650 GT“. Nuo 1999 metų organizuojami „Metų motociklo“ rinkimai laikomi svarbiausiais motociklų ir motorolerių įvertinimais Europoje. Šįmet šiuose rinkimuose savo balsus atidavė 49,6 tūkst. vartotojų.