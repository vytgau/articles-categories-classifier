Visi keturi pretendentai į nugalėtojo titulą iš tiesų nemenkai skiriasi: varomi galine ir abiem ašimis, komplektuoti su šešių, aštuonių bei dešimties cilindrų varikliais, plati ir gamintojų geografija: Vokietija, Japonija bei Didžioji Britanija. Tačiau visus vienija motorų galia – apie 600 AG. Atnaujintas „Nissant GT-R“ didžiuojasi V6 turbovarikliu, kuris išvysto 570 AG galią, visiems ratams perduodamą per šešių laipsnių automatinę pavarų dėžę su dviem sankabomis. Iki 100 km/val. šis automobilis gali įsibėgėti vos per 2,9 sekundės, o maksimalus jo greitis – 315 km/val. „McLaren 570S“ komplektuojamas su 3.8 litro V8 varikliu ir dviem turbinomis. Jo galia – 570 AG, įsibėgėjimas iki 100 km/val. – per 3,1 sek., o maksimalus greitis – 328 km/val. Visais ratais varomas „Porsche 911 Turbo S“ gali pasigirti 580 AG galią generuojančiu 3 litrų V6 motoru bei automatine septynių laipsnių ir dviejų sankabų pavarų dėže. Iki 100 km/val. greičio jis įsibėgėja per 2,7 sek. ir pasiekia maksimalų 330 km/val. greitį. Tuo metu „Audi R8 V10 plus“ išsiskiria 5.2 litro atmosferine dešimties cilindrų jėgaine, kuri generuoja 610 AG galią, bei septynių laipsnių dviejų sankabų „automatu“. Greitėdamas nuo 0 iki 100 km/val. šis automobilis užtrunka 3 sek. ir gali skrieti 330 km/val. greičiu. Tad kuris iš šių „žvėrių“ greičiausiai įveikė klasikinę ketvirčio mylios distanciją? Sužinosite pažiūrėję vaizdo medžiagą žemiau. 