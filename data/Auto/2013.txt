Kvalifikacijoje R.Baciuška buvo 11 ir tik 0.190 sek. atsiliko nuo kvalifikacijos nugalėtojo Riccardo Longhi. Konkurencijos lygį akivaizdžiai iliustruoja tai, kad 103 kvalifikacijos dalyvių atsilikimas nuo lyderio buvo mažesnis nei 1 sekundė. Atrankos į finalą važiavimuose R. Baciuška du kartus buvo trečias, po vieną kartą ketvirtas ir šeštas. Dar dviejuose važiavimuose iš karto po starto buvo prarasta labai daug pozicijų ir pavyko finišą pasiekti 17 ir 12 vietose. Atrankos važiavimuose sportininkams skiriami baudos taškai pagal jų finišo poziciją. 45 baudos taškai lėmė 17 starto vietą finale, į kurį patenka tik 34 geriausi. Iškart po starto R.Baciuškai pavyko pakilti į 15 vietą, tačiau įpusėjus lenktynėms lietuvis buvo nublokštas atgal į 21 poziciją iš kurios jau kilo tik aukštyn ir finiše buvo klasifikuotas 16 vietoje.  Rugsėjo mėnuo R. Baciuškai nepaprastai įtemptas. Pirmą mėnesio savaitgalį jis debiutavo Europos ralio kroso čempionate Prancūzijoje, kur finišą kirto trečioje vietoje. Praėjęs savaitgalis buvo skirtas kartingo pasaulio supertaurei, o ateinantį savaitgalį R. Baciušką prie lenktyninio automobilio vairo vėl galėsite matyti Rygoje vyksiančiame Europos ralio kroso čempionato etape. Rygos trasoje jis jau yra nugalėjęs, tad palaikomas gausiai susirinksiančių žiūrovų iš Lietuvos, gali dar kartą nustebinti.