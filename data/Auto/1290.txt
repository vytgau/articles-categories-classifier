Tokių, kaip jau minėta, į antrąjį „NemunRing Winter Games“ etapą susirinko beveik du šimtai, didesnė dalis rinkosi greitesnę – sprinto trasą. Beveik penkių kilometrų iššūkis, vietomis leidžiantis įsibėgėti ir iki triženklių rodmenų buvo apgaulingas – apie tai dalyvius prieš startą informavęs „Juta Racing“ atstovas Ignas Gelžinis kvietė ypatingai atsakingai vertinti trasos dangą ir nepasiklysti sudėtingose kūgelių vingrybėse. Toks užduoties apibūdinimas itin patiko dalyvių palaikyti susirinkusiems fanams – šie išsirikiavo ant pylimo trasos viduryje ir netruko išvysti šių žemės kalnų stiprumą testuojančius BMW, „Renault“ ir „Mitsubishi“ vairuotojų akis – su pamestais buferiais, bet be didesnių nuostolių, palydimi žiūrovų palaikymo, šie traukė atgal į dalyvių zoną ir skolintų priemonių pagalba bandė taisyti savo bolidus. Tuo metu trasoje išsiskyrė tie, kurie Igno patarimų paklausė – per ledu kaustytus miško takelius riedėjo atsargiai, pylimų stiprumo nebandė ir tik pasiekę antrąją trasos dalį, „paleisdavo greičio kasas“ finišo link. Kantrybė ir neskubėjimas šiame etape buvo lemtingas faktorius ir taures namo išsivežė su vidiniu noru lėkti geriausiai susitvarkę pilotai. Sprinto greičiausieji: FWD (Priekine ašimi varomi automobiliai) 1 vieta Žygintas Šitkauskas 2 vieta Sergej Finenko 3 vieta Deividas Gezevičius RWD (Galine ašimi varomi automobiliai) 1 vieta Juozas Keršys 2 vieta Vytautas Venclovas 3 vieta Edvinas Savickas AWD (Visomis ašimis varomi automobiliai) 1 vieta Gediminas Jankauskas 2 vieta Donatas Dirginčius 3 vieta Igoris Aleksejevič OPEN 2WD (Sportiniai, viena ašimi varomi automobiliai) 1 vieta Ramūnas Brazaitis 2 vieta Tomas Michailovinas 3 vieta Justas Simaska OPEN 4WD (Sportiniai, visomis ašimis varomi automobiliai) 1 vieta Emilis Bakanauskas 2 vieta Gediminas Jankauskas 3 vieta Lukas Pečeliūnas  Kol sprinto trasoje dalyviai sprendė savo sukibimo problemas, net dviejose slalomo trasose virė veiksmas. Prieš keletą metų niekam nebeįdomia ir per mažai emocijų keliančia šaka išvadintas sportas išgyvena renesansą ir už tai atsakinga gali jaustis „Suzuki taurė“. Galimybė grumtis vienodomis sąlygomis sugrąžino intrigą į šį, vienareikšmiškai meistriškumo reikalaujantį sportą, jį atgaivino ir leidžia jam vešėti bei plėstis. Maža rizika apgadinti automobilį ir vidinė kova su savimi bei priešininkais – slalomo kasdienybė ir šio savaitgalio trasos aktyvumas žada šviesią ateitį tiek slalomui, tiek visam automobilių sportui – pradmenis sukramtę mėgėjai netruks pasukti į sprintą, o vėliau – gal ir į žiedines lenktynes. Atskiro paminėjimo nusipelnė Gytis Stalerūnas – jis išrinktas savaitgalio „Super Slalomistu“ ir sulaukė išskirtinio prizo – automobilio akumuliatoriaus pakrovėjo. Tokį titulą Gytis užsitarnavo tapdamas entuziastingiausiu naujosios „Super Slalomo“ rungties dalyviu. Slalomo greičiausieji: FWD (Priekine ašimi varomi automobiliai) 1 vieta Laurynas Navickas 2 vieta Aurimas Kisielius 3 vieta Gytis Greičius RWD (Galine ašimi varomi automobiliai) 1 vieta Ramūnas Brazaitis 2 vieta Andrius Bakšys 3 vieta Juozas Keršys AWD (Visomis ašimis varomi automobiliai) 1 vieta Lukas Pečeliūnas 2 vieta Tomas Mickus 3 vieta Kęstutis Ivanauskas „Suzuki Taurė“ 1 vieta Vincas Gerdžiūnas 2 vieta Marius Kėbla 3 vieta Vaidas Paulikas „BMW Taurė“ 1 vieta Eimantas Šiugždinis 2 vieta Gintaras Stepačiovas Trečiasis, preliminariai jau žiemiškas „NemunRing Winter Games“ etapas į trasą pakvies prieš pat didžiąsias metų šventes – gruodžio 17 dieną. Su šiuo etapu smagiausios žiemos varžybos pasieks čempionato vidurį, tad pradės aiškėti galimi lyderiai. Dar trys progos aplankyti „Nemuno žiedą“ visų norinčių smagiai praleisti laiką trasoje lauks sausio ir vasario mėnesiais.