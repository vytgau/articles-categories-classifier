Taigi kiek? „Bloomberg“ atliko matematinius skaičiavimus: bendrovė praeitais metais pardavė 238 tūkst. automobilių, o pelnas siekė 3,81 mlrd. eurų. Tai reiškia, kad vienas parduotas automobilis bendrovės kišenes papildė vidutiniškai 16 tūkst. eurų. Kitaip tariant, „Porsche“ už kiekvieną savo parduotą automobilį galėtų nusipirkti po naujutėlę „Volkswagen Jetta“. Jeigu būtų priimtas toks sprendimas, už visą gautą pelną pavyktų įsigyti 238 tūkst. „VW Jetta“ automobilių. Savaime suprantama, tai vidurkis. Neabejotinai kai kurie „Porsche“ modeliai, pavyzdžiui „Panamera Turbo S E-Hybrid“ ar „911 Turbo Cabriolet“, atneša žymiai didesnį pelną. Jų kaina siekia virš 180 tūkst. eurų. Štai „Macan“ kaina prasideda nuo maždaug 47 tūkst. – natūralu, kad pelnas bus mažesnis nei nuo ką tik minėtųjų brangiųjų. Nieko keisto, kad, kraudama tokį solidų pelną, „Porsche“ praktiškai be skausmo įsigijo visą „Volkswagen Group“, kuri dabar tapo didžiausiu automobilių gamintoju visame pasaulyje.