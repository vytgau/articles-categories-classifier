Visa tai susiję su šiltnamio efektu ir mūsų bendru polinkiu į atmosferą išmetinėti šį efektą sukeliančias dujas. Nors globalinio atšilimo klausimu visada buvo skeptiškai nusiteikusių žmonių, kurie priemones, kurių buvo imtasi, vadino beprasmėmis, tačiau pastarieji įvykiai rodo, kad jie buvo neteisūs. Jau trejus metus iš eilės šiltnamio efektą sukeliančių dujų emisija, atrodo, įšaldyta. Geras žinias paskelbė „Global Carbon Project“ – tai iniciatyva, kai matuojami į atmosferą žmogaus veiklos išmetamo anglies dvideginio kiekiai ir kiek jo aplinka sugeria. Atėmus tai, ką sugeria aplinka, iš to, kiek išmetama, gaunamas tas anglies dvideginio kiekis, kuris lieka įstrigęs atmosferoje ir kuris sukelia šiltnamio efektą. Iš visų lakiųjų medžiagų, kurios patenka į šią kategoriją, būtent anglies dvideginio koncentracijai žmonės turi daugiausiai įtakos. Kaip jūs tikriausiai gerai žinote, transportas yra vienas iš veiksnių, pastaraisiais dešimtmečiais prisidedančių prie anglies dvideginio lygio augimo. Iš tiesų, asmeniniai automobiliai tokio didelio vaidmens neatlieka, kur kas labiau kenkia laivai ir lėktuvai, tačiau buvo manoma, kad atsidūrėme tokioje situacijoje, kai reikia skaičiuoti net ir mažiausius išmetamus kiekius. Nors automobilių gamintojai iš tikrųjų pradėjo demonstruoti daug daugiau dėmesio tam, kiek anglies dvideginio išmeta jų transporto priemonės, tikrieji pokyčiai vyno Jungtinėse Amerikos Valstijose ir Kinijoje. Be abejonės, dvi didžiausios pasaulio ekonomikos sumažino savo priklausomybę nuo anglies ir tai turėjo tiesioginių padarinių: tikimasi, kad anglies dvideginio emisija Jungtinės Amerikos Valstijose ir Kinijoje sumažės atitinkamai 1,7 ir 0,5 procento. Tokius duomenis pateikia „Green Car Reports“. Žinoma, po nuolatinio augimo per pastaruosius du dešimtmečius pastovios emisijos labai aukštame lygyje nepakanka. Kitas žingsnis būtų jos sumažinimas iki priimtino lygio ir tikrai atrodo, kad automobilių pasaulis atlieka savo pareigą – kiekvienas prekės ženklas planuoja pagaminti daugybę elektrinių automobilių. Vienintelis dalykas dabar svarbu, kad prisidėtų energetikos sektorius ir jis rastų būdą, kaip tiekti švarią elektros energiją visiems šiems elektra varomiems automobiliams.