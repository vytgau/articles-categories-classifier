Kaip teigiama pranešime žiniasklaidai, pirmuoju šio umodelio savininku tapo VšĮ „Vilniaus technologijų ir meno centras“, valdančio didžiausią Baltijos ir Šiaurės šalyse IT startuolių parką „Vilnius Tech Park“, direktorius Darius Žakaitis. „Šiandien „Vilnius Tech Park“ yra regiono startuolių ekosistemos širdyje. Beveik 800 darbuotojų kiekvieną dieną parke kuria inovacijomis paremtus produktus ir technologijas, siekdami būti pirmaisiais ne tik Lietuvoje, bet ir pasaulyje. „Nissan“ taip pat nori būti visų priekyje, todėl šis žingsnis, padėsiantis sujungti pirmaujantį startuolių parką su pirmaujančiais automobilių pramonėje buvo labai natūralus“, – teigia D. Žakaitis. „Nissan“ kompanija sutelkė nuo 2010-ųjų sukauptą patirtį ir ją panaudojo kuriant antros kartos modelį. Praėjus vos keliems mėnesiams nuo naujojo „Nissan Leaf“ debiuto Europoje, šio modelio išankstiniai užsakymai jau perkopė 14 000 vienetų. O tai reiškia, kad kas 12 minučių parduodama po naują „Nissan Leaf“. Šis „Nissan“ modelis išlieka populiariausia elektrine transporto priemone pasaulyje, kurios pardavimai jau perkopė 300 000 vienetų ribą. Elektra varomas, įmantrios technologijos pilnas naujasis „Leaf“ yra pirmasis „Nissan“ automobilis Europoje su pažangiomis pagalbinėmis sistemomis, tokiomis kaip „e-Pedal“, leidžiantis vairuoti ir stabdyti pasitelkiant tik vieną pedalą, ir parkavimo sistema „ProPILOT Park“. Vienu įkrovimu šis automobilis gali įveikti iki 378 km, o tiek automobilio išorės, tiek vidaus dizainas yra atnaujinti ir modernizuoti.  „Naujasis „Leaf“ yra „Nissan“ išmanaus mobilumo ir visos kompanijos ateities strategijos pagrindas, – sako kompanijos „Nissan Nordic Europe“ komunikacijos vadovas Baltijos šalims Mindaugas Plukys. – Esame tikri, kad inovacijos, įdiegtos naujajame modelyje, padės stiprinti lyderės pozicijas elektromobilių rinkoje. Šio automobilio kertinės stipriosios savybės bus įkūnytos ateities „Nissan“ modeliuose.“ Naujasis „Nissan Leaf“ jau skina tarptautinius apdovanojimus. „CES“ parodoje JAV jis apdovanotas „Geriausios Inovacijos“ apdovanojimu, o JK autoritetingas pirkėjų gidas „WhatCar?“ įvardino „Leaf“ geriausiu elektriniu automobiliu 2018 metais. Apžiūrėti ir išbandyti naująjį „Nissan Leaf“ bus galima visose „Nissan“ atstovybėse nuo šių metų kovo. Gamintojų atstovai skelbia, kad Baltijos šalyse jau sulaukta 58 išankstinių užsakymų.