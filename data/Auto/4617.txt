„Ford“ prezidentas Europos, Artimųjų Rytų ir Afrikos regionui Jimas Farley sakė, kad „Ford“ tikslas metams buvo 600 mln. dolerių (564 mln. Eur) pelnas, tačiau lūkesčius pavyko pranokti jau pirmąjį pusmetį. Per pirmuosius devynis 2016 metų mėnesius „Ford“ deklaravo 1,039 mlrd. dolerių (0,976 mlrd. Eur) pelną iki mokesčių ir 4,9 proc. pelno maržą. „Mes pranokstame prognozes tik dėl mūsų žmonių pastangų“, – gerų žodžių darbuotojams negailėjo J. Farley. „Ford“ kol kas nepateikia duomenų, kokio pelno tikisi metams pasibaigus.