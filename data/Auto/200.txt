Remiantis 2018 metų sausį patvirtintomis naujomis taisyklėmis, visi nauji Didžiosios Britanijos taksi automobiliai privalo būti arba hibridiniai, arba elektriniai. Naujausius automobilius gamina bendrovė „London Electric Vehicle Company“, priklausanti Kinijos koncernui „Geely“. Kaip teigia generalinis LEVC direktorius Chrisas Gabby, bendrovė planuoja šiame segmente užimti lyderės poziciją – tiek nacionaliniu, tiek pasauliniu lygiu. Bendrovė iš Koventrio, kuri anksčiau vadinosi „London Taxi Company“, tau turi užsakymų iš Nyderlandų ir Norvegijos. Artimiausiu metu ketinama pradėti bendradarbiavimą su Vokietija, Australija ir Pietryčių Azijos valstybėmis. Įkrovus bateriją, tokiu automobiliu galima nuvažiuoti beveik 130 kilometrų. Benzinu varomas variklis kelionę prailgina iki 600 kilometrų. Nemažai taksistų abejoja, ar mieste pakaks įkrovimo stotelių. Miesto valdžia žada, kad šiais metais jų bus jau 150, o iki 2020 metų – 300.