Šalies ekologijos ministras Nicolas Hulot šį žingsnį vadina „revoliuciniu“. Šiuo metu benzinu ar dyzelinu varomos mašinos sudaro 95 proc. Prancūzijos rinkos. Žmonėms, neišgalintiems nusipirkti naujų, mažiau aplinkai kenkiančių automobilių, bus mokamos kompensacijos. Taip pat planuojama per ateinančius penkerius metus atsisakyti anglį naudojančių elektrinių ir perpus sumažinti branduolinės energijos apyvartą. Naujų taisyklių atsiradimą paskatino Jungtinių Valstijų pasitraukimas iš Paryžiaus klimato sutarties birželio pradžioje.