„Toyota Motor“ pareiškė, kad statys gamyklą Bachoje, Meksikoje, kurioje bus surenkami „Corolla“ modeliai, skirti Jungtinėms Valstijoms. Nieko nebus! Statykite gamyklą Jungtinėse Valstijose, arba mokėsite didelius mokesčius pasienyje“, – perspėjo Donaldas Trumpas. D. Trumpas sausio 3 d. sukritikavo šalies automobilių gamintoją „General Motors“ už tai, kad ši renka automobilius Meksikoje, o vėliau be muito įveža juos į Jungtines Valstijas. „Gaminkite modelį JAV arba mokėkite didelius pasienio muitus“, – „Twitter“ paskyroje pareikalavo išrinktasis prezidentas, turėdamas galvoje modelį „Chevrolet Cruz“. Tą pačią dieną bendrovė „Ford“ pranešė, kad nebestatys 1,6 mlrd. dolerių vertės naujos įmonės Meksikos miete San Luis Potosyje ir investuos 700 mln. JAV dolerių į įmonės, veikiančios Flet Roko mieste Mičigano valstijoje, gamybos plėtrą. D. Trumpas gruodžio 29 d. įvardijo dvi taisykles, kurių laikysis jo vadovaujama administracija: „pirk amerikietišką prekę“ ir „samdyk amerikiečius“.