Pirmasis „The Grand Tour“ anonsinis filmukas pasirodė spalio mėn. pradžioje. Peržiūrėjus jį iš karto tapo aišku, kad naujajame televizijos šou bus visko, dėl ko žiūrovai taip mylėjo „Top Gear“: lenktynių superautomobiliais, šaudančių tankų ir J. Clarksono bei Richardo Hammondo aštrių juokelių, skirtų J. May. Anksčiau šios laidos kūrėjai paskelbė kelis anonsus, kuriuose teigiama, kad per filmavimus sunaikinti 27 automobiliai, išgerta beveik 15 tūkst. puodelių kavos, surengtos 59 lenktynės ir sulaužyta viena ranka. Pirmojo šou „The Grand Tour“ epizodo premjera bus rodoma per „Amazon Prime“ ir įvyks jau lapkričio 18 d. Šią televizijos laidą ketinama rodyti trejus metus, parengtos 36 serijos. „The Grand Tour“ laidų filmavimai kainuos apie 250 mln. JAV dolerių (232 mln. eurų). 