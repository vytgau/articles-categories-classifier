Pirmąsias lenktynes laimėjo slovėnas Timas Gajseris („Honda“), antrąsias - italas Antonio Cairoli (KTM). Bendroje čempionato įskaitoje A. Jasikonis su 241 tašku liko 13-oje pozicijoje. Užtikrintai pirmauja A. Cairoli. Jis turi 523 taškus ir artimiausią varžovą lenkia net 92 taškais. Iš viso klasifikuoti 48 sportininkai. Ten pat vykusiame Europos „85cc“ klasės motokroso čempionato etape įvyko tragedija. Po avarijos susižeidė, o vėliau ligoninėje nuo patirtų sužalojimų mirė moldavas Igoris Cuharčiukas. Iš viso pasaulio motokroso čempionatą sudaro 19 etapų. 14-asis iš jų vyks rugpjūčio 6 dieną Belgijoje.