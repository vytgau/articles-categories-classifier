- Spalio 31-lapkričio 6 d. - transporto priemonių važiavimo greičio kontrolė. - Lapkričio 1-20 d. - pėsčiųjų, dviračių vairuotojų, vadeliotojų kontrolė (atšvaitų, kitų šviesą atspindinčių elementų elementų naudojimas tamsiuoju paros metu ar esant blogam matomumui; pėsčiųjų važiuojamosios kelio dalies perėjimo ar ėjimo ten, kur draudžiama, kontrolė; eismo reguliavimo signalų, kelio ženklų, ženklinimo reikalavimų, eismo tvarkos automagistralėse laikymasis). - Lapkričio 14-20 d. - pavojingo ir chuliganiško vairavimo kontrolė. - Lapkričio 21 d. (pirmadienis) - transporto priemonių vairuotojų blaivumo patikrinimai. - Lapkričio 21-27 d. - privalomų saugos priemonių (diržai, šalmai) naudojimo, vaikų vežimo automobiliuose taisyklių laikymosi kontrolė; dviračių vairuotojų ryškiaspalvių liemenių su šviesą atspindinčiais elementais naudojimo kontrolė. - Lapkričio 28-gruodžio 4 d. - transporto priemonių važiavimo greičio kontrolė. Per dešimt šių metų mėnesių policijos pareigūnai jau išaiškino 306 922 Kelių eismo taisyklių pažeidimus. Daugiausia užfiksuota nustatyto važiavimo greičio viršijimo atvejų - 109 363. Automobiliuose važiavo ir saugos diržų nebuvo užsisegęs 17 941 asmuo, tarp jų 3 095 keleiviai. Įkliuvo 17 583 neblaivūs vairuotojai, tarp kurių 8 123 neblaivūs dviračių vairuotojai ir 170 vadeliotojų, taip pat 1 624 asmenys, kurie vairavo transporto priemones būdami neblaivūs ir neturėdami teisės vairuoti. 15 648 vairuotojai patraukti administracinėn atsakomybėn už tai, kad vairuodami, naudojimosi mobiliojo ryšio priemonėmis (neturėdami laisvų rankų įrangos). Išaiškinti 11 326 pėsčiųjų padaryti Kelių eismo taisyklių pažeidimai, iš jų 1 583 atvejai - važiuojamosios kelio dalies perėjimas arba ėjimas ja ten, kur draudžiama, 1 453 atvejai - pėstiesiems nustatytų elgesio tamsiuoju paros metu arba esant blogam matomumui reikalavimų nesilaikymas. Už pavojingą ir chuliganišką vairavimą nubaustas 561 vairuotojas, iš jų 28 buvo neblaivūs. Nustatyti 396 atvejai, kai motociklų (mopedų) vairuotojai važiavo be saugos šalmų, ir 78 keleiviai, nevykdę motociklininko šalmų naudojimo tvarkos. Lietuvos kelių policijos tarnyba atkreipė dėmesį, kad siekiant užtikrinti visų eismo dalyvių saugumą ir užkirsti kelią dalyvauti eisme asmenims, ignoruojantiems Kelių eismo taisykles, kiekvieną savaitgalį yra organizuojami reidai vienoje ar keliose šalies apskrityse. Policija prašo visų būti atsakingais eismo dalyviais, rūpintis ne tik savo, bet ir kitų saugumu, gerbti vienas kitą.