Kaip rašoma svetainėje thebarentsobserver.com, įdiegus programėlę į išmanųjį telefoną realiu laiku bus siunčiami įspėjimai apie į kelią išėjusius elnius. Su realia situacija keliuose siūloma susipažinti ir atsidarius įspėjimais išmargintą žemėlapį. Programėlės kūrėjai – Lapijos ekonominės plėtros centro specialistai. Beje, apie internetu gautą įspėjimą jums praneš varpelio skimbtelėjimas, primenantis į Kalėdų Senio roges pakinkyto Rudolfo varpelių žvangėjimą. Taip tikrai nutiks artinantis prie teritorijos, kurioje ką tik buvo pastebėta elnių. Geografinės vietovės nustatymas Įspėjimus apie netoliese klajojančius šiaurės elnius sistemoje registruoja daugiau nei 1,8 tūkst. vairuotojais dirbančių asmenų, pavyzdžiui, sunkvežimių, taksi vairuotojai ir kiti, kasdien Lapijos keliais ne vieną kilometrą ratais įveikiantys asmenys. Pastebėję į kelią išėjusį elnią, jie labai nesunkiai apie tai paskelbia. Naudojant programėlę internete užregistruojama geografinė vietovė ir nepraėjus nė akimirkai visi prie jos artėjantys programėlės naudotojai gauna įspėjimą apie klaidžiojantį elnią. Programėlėje užregistruotas įspėjimas valandą neištrinamas. Elniui perėjus į kitą vietą, kiti programėlės naudotojai iš beveik dutūkstantinio vairuotojų profesionalų būrio atitinkamai pakoreguoja įspėjimą. Taip sistemos teikiama informacija visą laiką naujinama, todėl įspėjimai apie Lapijos keliuose pasirodančius elnius siunčiami ištisą parą. Su Lapijos ekonominės plėtros, transporto ir aplinkosaugos centru vairuotojai profesionalai bendradarbiauja nuo 2016 metų. Kasdien jie išsiunčia nuo pusšimčio iki tūkstančio įspėjimų apie pastebėtus elnius. Eismo įvykių jau dabar sumažėjo Kad nuo 2016 metų birželio sumažėjo su elniais susijusių eismo įvykių, vairuotojai profesionalai pastebėjo dar tada, kai išleisti parengta sistema buvo testuojama. Iš viso per 2016 metus įvyko 3470 šiaurės elnių sukeltų eismo įvykių, o tai yra 838 mažiau nei prieš metus. Galutinis programėlės kūrėjų tikslas – efektyviau užtikrinti saugumą kelyje ir iki 2020 metų net perpus sumažinti elnių sukeliamų eismo įvykių skaičių. Tuose automobiliuose, kuriuose veikia naujausia navigacijos sistemos versija, gaunanti „V-Traffic“ informaciją, įspėjimų apie elnius programėlė bus įdiegta automatiškai. Apie tai sužinosite iš signalo ir atitinkamo ekrano. Per navigacijos sistemą teikiama „V-Traffic“ paslauga šiandien prieinama daugiau nei pusei milijono Suomijoje važinėjančių vairuotojų. Verta pasakyti, kad įspėjimus siunčianti programėlė visiškai neseniai buvo įvertinta policijos įsteigtu 2017 metų nacionaliniu saugumo keliuose prizu. Žvilgsnis į Norvegija ir Švediją Kol kas programėlę įmanoma atsisiųsti tik Suomijoje, tačiau jos kūrėjai viliasi, kad ji tikrai galėtų padėti užtikrinti saugumą Norvegijos ir Švedijos šiaurinių regionų keliuose. Programėlės testavimas buvo pradėtas dar 2015 metais. Atsižvelgiant į pateiktus atsiliepimus, ji buvo kiek pakoreguota, o išleistą galutinę jos versiją jau galima atsisiųsti Suomijoje.