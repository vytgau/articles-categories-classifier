2015 m. lankydamasis Kopenhagoje kompanijos „Tesla“ įkūrėjas Elonas Muskas griežtai pasisakė prieš paramos nutraukimą. Danų elektromobilių pardavėjai buvo atleisti nuo astronominio 180 proc. importo mokesčio, kuris šioje šalyje taikomas įprastiems automobiliams. E. Musko baimės nebuvo be pagrindo – 2016 m. Danijoje daugiau nei 60 proc. sumažėjo visų elektrinių įkraunamų (taip pat įkraunamų hibridų) automobilių pardavimai („Europos automobilių gamintojų asociacijos“ duomenimis). Nauja mokesčių tvarka „visiškai sužlugdė rinką“, interviu sakė „Danų elektromobilių aljanso“ vadovas Laerke Fladeris. Labiausiai iš visų elektromobilių Danijoje nukentėjo „Tesla“, kuri 2015 m. šioje šalyje pardavė 2768 elektromobilius, o 2016 m. – tik 176. Tai reiškia, kad amerikiečių pardavimai krito neįtikėtinais 93,5 procento. Tiesa, 2015 m. buvo išskirtinai sėkmingi dėl iš esmės tos pačios priežasties – danai suskubo pirkti elektromobilių, kol nebuvo nutraukta parama. Šiuo metu Danijos vyriausybė vėl svarsto, kokiomis priemonėmis padidinti elektromobilių pardavimus šalyje.