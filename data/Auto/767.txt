Vilniaus salonas yra vienas pirmųjų Lietuvoje, įrengtas pagal visus „Mazda“ kokybės bei dizaino standartus. Salono išorės fasadą papuošė naujos dviejų prekės ženklų iškabos. Pagal gamintojo reikalavimus atnaujinus salono apšvietimą, automobilių ekspozicijos erdvė tapo šviesi ir jauki. Salono interjere vyrauja šviesios spalvos – balta ir pilka. Visa tai tarnauja „Mazda“ automobilių dizaino – judesio sielos, KODO – atskleidimui. „Mazda“ automobilių dizaino ir technologijų dermė siūlo ypatingą stilių, įkvepia norą vairuoti ir suteikia pasitikėjimo savimi. Todėl vieta, kurioje susitinka automobiliai ir pirkėjai, turi atitikti „Mazda“ dizaino ir kokybės koncepciją. Mums ypatingai svarbus kiekvieno kliento lūkesčių išpildymas, todėl ir toliau investuosime kurdami naujus automobilius, diegdami naujausias technologijas, siekdami maksimalios Jinba-Ittai – žirgo ir raitelio vienovės – vairavimo patirties“, – kalbėjo Markku Riekkola, „Mazda“ vadovas Šiaurės Europos šalims. Bendrą „Mazda“ ir „Mitsubishi“ Vilniaus atstovybės plotą sudaro 1700 kvadratinių metrų. Čia įsikūrę sandėliai, automobilių remonto dirbtuvė, serviso zona, ekspozicijos erdvė. Rekonstrukcijos metu atnaujinta 500 kvadratinių metrų erdvė: automobilių eksponavimo, serviso klientų aptarnavimo, klientų laukimo zonos. „Po vienu stogu sujungus dviejų stiprių Japonijos prekės ženklų praktinę patirtį ir žinias, savo klientams galėsime pasiūlyti dvigubai daugiau dėmesio bei pasirinkimo galimybių. Tiek „Mazda“, tiek „Mitsubishi“ automobiliai pasižymi ištikimybe japoniškam subtilumui ir kokybei. Esu įsitikinęs, kad į atsinaujinusį saloną užsukęs pirkėjas įvertins šių dviejų Japonijos automobilių gamintojų siūlomą patrauklios kainos ir aukščiausios kokybės santykį“, – sakė „Mazda“ ir „Mitsubishi“ Vilniaus atstovybės vadovas Olegas Ivanovas.  Į Lietuvą atvyko „Mitsubishi Eclipse Cross“ „Eclipse Cross“, SUV linijoje atsistodamas šalia „ASX“ ir „Outlander“ modelių, atverčia visiškai naują „Mitsubishi“ gamybos, dizaino ir automobilių dinamikos puslapį. Sportiško visureigio pavadinimas „Eclipse“ (iš angl. „saulės užtemimas“) simbolizuoja šviesos žiedą, susidarantį visiško saulės užtemimo metu. Itin sodri raudona kėbulo spalva primena švytintį saulės žiedą, užtemimo metu matomą iš už mėnulio. Kaip teigiama pranešime, ypatingą išskirtinumą ir individualumą visureigio kėbului sukuria pleišto formos linijos, gaubiančios automobilio šonus, apsauginį skydą primenančios priekinės grotelės, galinio lango apdailos detalės, nuožulnus stogas, įstrižos formos priekiniai LED žibintai, ištįsusios galinės stabdymo šviesos. Kėbulo spalvų paletėje išsiskiria ryški raudona spalva. Pagal poreikį, naująjį „Eclipse Cross“ galima bus įsigyti dviejų ar visų varančiųjų ratų. Po automobilio variklio gaubtu slepiasi naujai suprojektuotas 1,5 litro darbinio tūrio tiesioginio įpurškimo benzininis motoras su turbokompresoriumi, išvystantis 164 arklio galias. Dviejų varančiųjų ratų modeliai gaminami su 6 laipsnių mechaninėmis arba 8 laipsnių automatinėmis CVT greičių dėžėmis. Keturių varomųjų ratų automobiliai turi automatines 8 laipsnių greičių dėžes. Integruota automobilio dinamikos valdymo sistema (angl. Super All-Wheel Control, S-AWC) paskirsto automobilio galią į ratus, atsižvelgdama į vairavimo sąlygas. Į sistemą įtraukta stabdžių aktyvavimo sistema suteikia automobiliui stabilumo bei dinamiškumo. Ši sistema turi tris vairavimo režimus: normalioms kelio sąlygoms – „Auto“, apsnigtam keliui – „Snow“, o sudėtingo reljefo kelionei – „Gravel“. Automobilis aprūpintas pažangiomis aktyvaus saugumo technologijomis: susidūrimo prevencijos sistema, automatiškai stabdanti automobilį siekiant išvengti smūgio ar jį sušvelninti; eismo juostos laikymosi sistema; aklųjų zonų išvengimo sistema, pranešanti, kad artėja automobilis ir padedanti važiuojant atbuline eiga; prisitaikanti greičio kontrolė; išmanioji saugumo sistema, valdanti variklio bei akseleratoriaus darbą, jei vairuotojas elgiasi nesaugiai; prisitaikantys žibintai, neakinantys priešais atvažiuojančių vairuotojų; 360 laipsnių panorama su penkiomis vaizdo kameromis padeda ne tik kelyje, bet ir statant automobilį; elektroninis stovėjimo stabdys; pajudėjimo įkalnėje sistema. Anot gamintojų atstovų, naująjį „Mitsubishi Eclipse Cross“ jau galima užsisakyti ir apžiūrėti „Mitsubishi“ salonuose Vilniuje, Kaune ir Klaipėdoje. Jo kaina prasideda nuo 19 tūkst. 990 eurų, „Invite“ komplektacijos – nuo 24 tūkst. 999 eurų, „Intense“ – nuo 27 tūks. 999 eurų, o „Instyle“ – nuo 31 tūkst. 999 eurų.