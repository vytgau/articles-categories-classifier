Kaunietis, antradienio vakarą skubėdamas namų link, visiškai atsitiktinai vaizdo registratoriumi užfiksavo, kaip automobilio „Opel“ vairuotojas neatsakingai važiuoja per nereguliuojamą pėsčiųjų perėją, kuria eina du mokyklinio amžiaus jaunuoliai. Vaizdo įraše matoma, kad Ašigalio gatvę kertantys jauno amžiaus kauniečiai, ramiai žingsniuoja per nereguliuojamą pėsčiųjų perėją, juos praleidžia vairuotojai, tačiau vienas automobilis nesustoja. Jaunuoliai staiga susimėto ir atsitraukia. Jei ne jų reakcija ir atsargumas, pėsčiųjų perėjoje galėjo įvykti itin skaudi avarija su tragiškomis pasekmėmis. Raginame visus eismo dalyvius keliuose būti atidiems ir gerbti pėsčiuosius taip siekiant išvengti nereikalingų žūčių Kauno gatvėse.