Kauno Savanorių pr. 441A atidaryta plovykla išsiskiria rekordiniu našumu, nes per valandą gali aptarnauti iki 200 automobilių – tai du kartus daugiau nei Kauno Baltų prospekte esančioje „Švaros brolių“ tunelinėje plovykloje ir 30 kartų daugiau nei įprastoje degalinės plovykloje, kuri gali nuplauti apie 6 automobilius per valandą. Po automobilį kas 18 sekundžių „Šioje tunelinėje plovykloje veikia 41 metro ilgio konvejeris, kuriuo vežamas automobilis nuplaunamas per 2,05 min, o į plovyklą naujas automobilis gali įvažiuoti kas 18 sekundžių. Todėl kokybiškai ir operatyviai bus nuplautas ne tik vairuotojo automobilis, bet greitai ištirps ir prieš jį esanti eilė. Atvažiavus prie plovyklos ir matant dešimties automobilių eilę – jos turėtų nelikti jau po trijų minučių. Taigi ši plovykla ypač tiks tiems, kurie nenori stovėjimui eilėje ir automobilio plovimui paskirti pusvalandžio, o ieško kur gali tai padaryti greitai. Nebent vairuotojas norės pasinaudoti automobilio vidui skirtais siurbliais – kur viskas priklauso tik nuo asmeninių įgūdžių“, – teigia „Švaros brolių“ generalinis direktorius Evaldas Kinderis. Atidarymo proga plovykloje rugsėjo 20 dieną nuo 18 iki 21 val. automobilį bus galima nusiplauti nemokamai, o nuo rugsėjo 21 d. iki spalio 1 d. – su 50 proc. nuolaida. Pigiau pasirūpinti automobilio švara bus galima ir spalio mėnesį, nes visoms programoms naujoje plovykloje bus taikoma 30 proc. nuolaida.  Vilniečiai automobilius plauna dažniau Pasak E. Kinderio, Vilniuje vienai tunelinei plovyklai tenkantis vidutinis srautas – 33 proc. didesnis nei Kaune. Atsižvelgiant į automobilių skaičiaus skirtumą didžiuosiuose miestuose, vilniečiai tunelinėmis plovyklomis naudojasi beveik dešimtadaliu dažniau nei kauniečiai. Vilniaus gyventojai ir miesto svečiai taip pat linkę dažniau rinktis brangesnes plovyklos programas nei Kauno vairuotojai. „Metų pradžioje atidaryta tunelinė plovykla Baltų pr. jau nuplovė daugiau nei 35 tūkst. automobilių. Tikimės, kad šioje vietoje atidaryta plovykla leis kauniečiams dar patogiau prižiūrėti automobilius, o iš Vilniaus atkeliavę svečiai galės greitai ir kokybiškai nusiplauti automobilį prieš svarbų susitikimą Kaune. Ypač jeigu to nespėjo padaryti kitame ilgiausios šalies gatvės gale, Vilniaus Savanorių prospekte, esančioje tunelinėje plovykloje“, – sako E. Kinderis. Į tunelines plovyklas investavo 4,2 mln. Eur Naujos plovyklos statyboms ir įrengimui skirtos investicijos siekė daugiau nei 2,8 mln. Eur. „Švaros broliai“ į plovyklos įrengimą investavo 1,1 mln. Eur, o UAB „Celonas“ į nekilnojamą turtą investavo daugiau nei 1,7 mln Eur. Naujoje plovykloje sumontuota daugiau nei 40 metų automobilių plovimo sprendimus JAV vystančios ir jau standartu už Atlanto tapusios įmonės įranga. Ši plovykla – antroji „Švaros brolių“ tunelinė plovykla Kaune ir penktoji visoje Lietuvoje. Šiais metais įmonė į naujų tunelinų plovyklų įrengimą investavo 4,2 mln. Eur.