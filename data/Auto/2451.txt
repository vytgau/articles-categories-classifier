VW, 2015 metų rugsėjį kilus skandalui, visame pasaulyje privalėjo atšaukti įrangos atnaujinimui per 11 mln. transporto priemonių, kuriose buvo programinės įrangos, klastojančios emisijų testo rezultatus. Praėjus maždaug dvejiems metams, beveik 5,5 mln. iš 8,5 mln. Europoje su šiuo skandalu susijusių automobilių buvo modifikuoti. Vien Vokietijoje tai atlikta 1,8 mln. automobilių. Nepaisant to, daug automobilių savininkų nenori, kad jų automobiliuose būtų įdiegta nauja programinė įranga, kuri pasirūpintų, kad automobiliai atitiktų emisijų standartus. Taip yra todėl, kad baiminamasi, jog atnaujinimai mažina transporto priemonių galią ir didina degalų sąnaudas. Daliai VW vairuotojų automobilio registracija jau panaikinta, teigia Vokietijos KBA agentūros atstovai. VW atstovas straipsnio autoriams situacijos komentuoti nepanoro.