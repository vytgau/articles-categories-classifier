„Išmanūs telefonai, planšetės, o nuo šiol – ir automobiliai – taps mobiliojo tinklo dalimi ir įsilies į skaitmeninio pasaulio naudotojų kasdienybę. „Mobile World Congress“ parodoje pademonstruosime, kad sklandus ryšys ir maksimalus elektroninis saugumas yra nemažiau svarbūs nei intuityvi mobiliųjų įrenginių sąsaja ir patogus valdymas“, – sako Helmutas Matschi, „Continental“ Valdybos narys ir Vidaus įrangos padalinio vadovas. Ateitis – nepertraukiamas duomenų srautas Nepertraukiamas ir kokybiškas mobilusis ryšys yra itin svarbus vairuotojams, kurie be jokių apribojimų automobilyje nori naudotis jiems įprasto skaitmeninio pasaulio privalumais. Tačiau akivaizdu, kad dar yra tokių vietų, kur ryšys yra nekokybiškas, o duomenų siuntimas trūkinėja. Šios problemos sprendimui „Continental“ sukūrė išankstinį ryšio numatymą, kuris vertina maršrute esančio ryšio kokybę, pasitelkdamas iš kitų tinklo naudotojų gaunama informacija. Įvertinus gautus duomenis bus žinoma, kurioje vietoje ryšys bus itin silpnas ar net dings, ir iš anksto bus parengiamas automobilio įrenginių duomenų srauto naudojimas. Pavyzdžiui, vairuotojas bus perspėjamas apie artėjančią blogesnio ryšio zoną ir informuojamas, kada vėl bus galima tęsti pokalbį. Be to, ši programa parinks duomenų siuntimo prioritetus – pristabdys atnaujinimų atsisiuntimą tam, kad būtų užtikrintas kokybiškas internetinės muzikos srautas. Taip pat itin tikslūs ir nuolatos atnaujinami duomenys yra itin svarbūs savavaldžiams automobiliams – dar viena priežastis, kad išankstinio ryšio numatymas taps itin svarbia ateities mobilumo dalimi. Tad jei bus nustatyta, kad automobilis važiuos ten, kur negalės būti užtikrintas tinkamas duomenų srauto perdavimas didelės raiškos realaus laiko žemėlapių rodymui, šios atkarpos duomenys bus atsiunčiami iš anksto.