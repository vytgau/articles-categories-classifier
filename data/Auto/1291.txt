- gruodžio 4-10 d.: pavojingo ir chuliganiško vairavimo kontrolė, atkreipiant dėmesį į vairuotojų elgesį prieš pėsčiųjų perėjas, nesustojimą prieš jas, kai reikalauja Kelių eismo taisyklės. Papildomai bus atkreipiamas dėmesys į važiavimą per sankryžas, sankryžų blokavimą, važiavimą esant draudžiamam šviesoforo signalui. Pareigūnai taip pat kontroliuos neleistiną važiavimą eismo juostose, skirtose maršrutiniam transportui, sieks nustatyti pavojingai manevruojančius asmenis, neleistino lenkimo atvejus ir kitus pažeidimus, įtakojančius avaringumą keliuose. - gruodžio 11-17 d.: vairuotojų blaivumo, apsvaigimo nuo narkotikų ar kitų psichiką veikiančių medžiagų, kontrolė. Didžiausias dėmesys bus skiriamas automobilių taksi, krovininių ir mokyklinių automobilių vairuotojų kontrolei, jauno amžiaus ir pradedančiųjų vairuotojų kontrolei, taip pat dviračius vairuojančių asmenų blaivumo patikrinimams. Taip pat šiomis dienomis bus nukreiptas į privalomų saugos priemonių naudojimą, kontroliuojant saugos diržų, saugos šalmų naudojimą, vaikų vežimą automobiliuose. Atskiras dėmesys bus nukreiptas į mobiliojo ryšio priemonių naudojimą vairuojant, įspėjamųjų signalų naudojimą. - gruodžio 18-24 d.: važiavimo greičio kontrolė, atkreipiant dėmesį į leistino važiavimo greičio kontrolę vietinės reikšmės keliuose, mažesniuose miestuose, miesteliuose, gyvenvietėse, žvyrkeliuose. Visą gruodžio mėnesį pareigūnai padidintą dėmesį skirs pažeidžiamiausiems eismo dalyviams ir organizuos priemones, kurių metu kontroliuos pėsčiuosius, dviračių vairuotojus, vadeliotojus. Ypatingai pabrėžiamas atšvaitų, žibintų, šviesą atspindinčių elementų naudojimas.