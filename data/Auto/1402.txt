Mažytis automobilis „Fiat 126P“ XX amžiaus aštuntą dešimtmetį komunistinėje Lenkijoje buvo laikomas prestižo ir pavydėtinos padėties visuomenėje simboliu. Vėliau susidomėjimas būtent šia transporto priemone ėmė mažėti ir mažėjo tol, kol 2000 metais jos gamyba buvo nutraukta. Neseniai ši transporto priemonė krito į akį garsiam aktoriui Tomui Hanksui. Prieš metus jis savo paskyroje socialiniame tinkle „Twitter“ juokais paskelbė kelias nuotraukas šalia šio mielo „Fiat“. Šios jo žinutės atkreipė Lenkijos Belsko-Bialos mieste gyvenančios Monikos Jaskolsli dėmesį. Būtent šiame Lenkijos mieste kadaise buvo gaminami šie automobiliai. Lenkė nusprendė surasti senutėlį „Fiat“, jį restauruoti ir padovanoti garsiam Holivudo aktoriui. Kaip tarė, taip padarė. Pirmadienį, lapkričio 20 dieną, automobilis išriedėjo iš dirbtuvių ir iš Belsko-Bialos miesto patraukė į Varšuvą. Po remonto mažasis „Fiat“ perdažytas sniego baltumo spalvota, o salonui parinkta žaismingos salotinės spalvos oda. Ateinančias kelias savaites „Fiat“ bus labdaringais tiksliais eksponuojamas Varšuvos oro uoste, o vėliau bus išgabentas T. Hanksui į Los Andželą. Visos surinktos lėšos atiteks Belsko-Bialos vaikų ligoninės remontui.