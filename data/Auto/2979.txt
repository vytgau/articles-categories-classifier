„Labai gerai vertinu mūsų rezultatą ir mūsų rodytą tempą. Tai buvo pirmasis ralis, kuomet lenktyniauju „Škoda Fabia R5“ automobiliu žvyriniuose greičio ruožuose. Privalėjome mokytis labai greitai ir prisitaikyti prie kintančios dangos. Manau, kad užduotį įvykdėme su kaupu. Sulaukėme daug dėmesio iš vietos žiniasklaidos ir sveikinimų iš konkurentų. Buvo labai gera kova. F. Nivette ir B. Bouffier neleido atsikvėpti ir privertė kovoti dėl kiekvienos sekundės“, – pirmaisiais įspūdžiais po finišo dalinosi D. Butvilas. Visuose, išskyrus „Rajd Gdansk“, Lenkijos ralio etapuose sportininkai varžosi asfalto trasose, todėl D. Butvilas sėkmingai pasinaudojo turima patirtimi žvyriniuose raliuose ir iškovojo iki šiol aukščiausią rezultatą itin konkurencingame Lenkijos ralio čempionate.  „Rajd Gdansk“ nugalėjo pirmojo etapo laimėtojas lenkas F. Nivette, nuo jo D. Butvilas atsiliko 52,3 sekundės, o trečiasis likęs prancūzas B. Bouffier atsiliko dar 26,8 sekundės. Trečiasis Lenkijos ralio čempionato etapas „Rajd Rzeszowski“ vyks rugpjūčio 3-5 dienomis.