Tai yra naujas smūgis Vokietijos automobilių gamybos pramonei, smarkiai nukentėjusiais nuo dyzelinių automobilių oro taršos duomenų klastojimo skandalo, vadinamojo „dyzelgeito“. Europos Komisija atsisakė patvirtinti, kad BMW yra susijusi, tačiau pridūrė, kad kratos yra susijusios „su nuogąstavimais, kad kelios Vokietijos automobilių gamybos kompanijos galėjo pažeisti ES konkurencijos taisykles, kurios draudžia kartelius ir kitas verslą ribojančias praktikas“. „Daimler“ pasisiūlė bendradarbiauti su Europos Komisija įtariamo didžiausio Vokietijoje kartelinio susitarimo tyrime Vienas iš trijų Vokietijos automobilių pramonės gigantų „Daimler“ pasisiūlė Europos Komisijai būti pagrindiniu liudininku įtariamo vieno didžiausių Vokietijos pramonės istorijoje kartelinio susitarimo tyrime, kad išvengtų milžiniškos baudos, rašo „Deutsche Welle“. Apie tai penktadienį paskelbęs „Daimler“ finansų padalinio vadovas Bodo Ueberis pabrėžė, jog kol kas nėra žinoma, ar Europos Komisija jau pradėjo tirti didžiuoju pavadintą kartelinį susitarimą Vokietijos automobilių pramonėje, kuriame, kaip manoma, galėjo dalyvauti „Daimler“, „Bayerische Motoren Werke“ (BMW) ir „Volkswagen“. Anot jo, labiau tikėtina, jog tyrimas tebėra parengtinėje stadijoje. Vokietijos žurnalas „Der Spiegel“ liepos mėnesį rašė, jog Europos Sąjungos ir Vokietijos konkurencijos prievaizdai imasi naujo įtariamo kartelio susitarimo, kuris tarp „Volkswagen“, įskaitant patronuojamąsias įmones „Audi“ ir „Porsche“, taip pat „Daimler“ ir BMW buvo sudarytas praėjusio amžiaus paskutiniame dešimtmetyje. Spėjama, jog trijų Vokietijos automobilių pramonės gigantų atstovai daug metų rengdavo susitikimus, kuriuose koordinuodavo pastangas, susijusias su dyzelinių transporto priemonių išmetamaisiais teršalais, technologijų kūrimu, išlaidų valdymu, santykiais su tiekėjais ir bendra įmonių strategija. BMW jau pareiškė jokiuose slaptuose susitarimuose dalyvavęs. Tuo tarpu „Volkswagen“ savo kaltę yra pripažinęs iš dalies, tačiau „Daimler“ šį savo konkurentą aplenkė ir pirmas kreipėsi į Europos Komisiją. Tik pirmasis bendradarbiauti vykdant tyrimą dėl įtariamo neteisėto sandorio pasisiūlęs jo dalyvis gali tikėtis lengvinančių aplinkybių statuso, rašo „Deutsche Welle“.