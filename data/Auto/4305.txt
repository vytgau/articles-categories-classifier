Septintus metus iš eilės „Clio“ vainikavo Prancūzijos rinkos pardavimų rezultatus, šio modelio prekybos apimtims pasiekus 112 tūkst. vienetų. „Captur“ modelis Prancūzijoje išsaugojo geriausiai perkamo miesto visureigio poziciją, bendroje lengvųjų automobilių rinkoje užimdamas ketvirtąją vietą. Naujasis „Renault Mégane“ užėmė aštuntąją vietą: jo prekybos rezultatas, palyginti su ankstesniuoju modeliu, pagerintas 17 proc. „Twingo“ taip pat pateko į geriausiai perkamų modelių dešimtuką, miesto automobilių segmente užimdamas įspūdingą 27 proc. dalį. 2016 metais pristatytas „Talisman“ jau nuo birželio pirmauja D segmente. Istorinio E segmento lyderio „Espace“ pardavimai padidėjo 13 proc. „Renault“ gimtinėje išsaugojo savo pirmavimą ir nemažėjančioje lengvųjų komercinių automobilių rinkoje (palyginti su 2015 metais, padidėjusioje 8,1 proc.), užimdamas 32,1 proc. šios rinkos dalį. ZOE pažengė dar toliau: kovodamas aplinkos neteršiančių automobilių segmente jis užėmė daugiau nei pusę Prancūzijos asmeninių elektromobilių rinkos. 2016 metais „Renault“ užregistravo per 11 tūkst. 400 ZOE automobilių ir jau pajuto padidintų šio modelio energijos atsargų teikiamus rezultatus (remiantis NEDC2 metodika, viena ZOE akumuliatoriaus įkrova dabar galima nuvažiuoti 400 km atstumą). „Kangoo Z.E.“ užėmė beveik pusę komercinių elektromobilių rinkos. Visų laikų geriausias „Dacia“ rezultatas 2016 metais „Renault“ antrinės įmonės „Dacia“ prekybos apimtys Prancūzijoje pasiekė rekordines aukštumas, užregistravus 112 tūkst. 111 naujų lengvųjų ir lengvųjų komercinių automobilių. Tai 12,1 proc. daugiau nei 2015 metais. „Dacia“ Prancūzijoje įsitvirtino penktojoje vietoje, užimamos rinkos dalį padidindama 0,4 proc. – iki 5,5 proc. Privatiems klientams skirtoje asmeninių automobilių rinkoje „Dacia“ užima ketvirtąją vietą, o „Sandero“ yra antras pagal populiarumą tarp privačių Prancūzijos pirkėjų.