Kodas Atlikus registraciją internete, pareiškėjo nurodytu el. pašto adresu bus nusiunčiamas specialus kodas. Šį kodą reikia turėti su savimi atvykus į klientų aptarnavimo padalinį: terminale, kuris išduoda eilės numerius, reikės pasirinkti iš anksto užsregistravusių klientų aptarnavimo mygtuką ir atsidariusiame lange gautą kodą įvesti (patariama ne anksčiau nei 15 min. iki rezervuoto laiko pradžios ir ne vėliau nei 3 min. po rezervacijos laiko). Naujoji elektroninė sistema leis žymiai sumažinti gyventojams tenkančią administracinę naštą – jiems nebereikės gaišti laiko eilėse, aptarnavimas bus kokybiškesnis ir greitesnis, suplanuojamas iš anksto. „Išankstinė registracija padės filialų direktoriams tolygiau paskirstyti darbo krūvį“, – administracinės naujovės privalumą nurodo valstybės įmonės generalinis direktorius Dalius Prevelis. Įmonė tikisi, kad klientai įvertins naujovę ir dažniau rinksis taip pat ir kitas siūlomas elektronines paslaugas. Pradedantiesiems vairuotojams naudingas Vairuotojų portalas Baigiantis žaliu lapu privalomo žymėjimo laikotarpiui vairuotojams nebūtina vykti į „Regitros“ klientų aptarnavimo padalinį. Šie vairuotojai vietoj baigiančio galioti pradedančiojo vairuotojo pažymėjimo 10 metų galiojantį dokumentą gali užsisakyti internetu, prisijungę prie „Vairuotojų portalo“. Be to, internetu patogu pasitikrinti, ar vairuotojo pažymėjimas jau pagamintas: šia visiems vairuotojams naudinga elektronine paslauga galima pasinaudoti „Regitros“ interneto svetainės Regitra.lt skyriuje „Informacija apie vairuotojo pažymėjimą“. Primenama apie galiojimo pabaigą, galima užsisakyti dublikatą Visi vairuotojai Vairuotojų portale gali užsisakyti pranešimą apie pasibaigusį vairuotojo pažymėjimo galiojimo laiką. Toks pranešimas iš anksto atsiunčiamas el. paštu ar SMS žinute, priklausomai nuo to, kokį informavimo būdą vairuotojas portale pasirinko. Praradus vairuotojo pažymėjimą, internetu galima užsisakyti jo dublikatą. Užsisakant dublikatą, nereikia pateikti medicininės pažymos, tačiau dublikatas galios tiek, kiek būtų galiojęs pamestas pažymėjimas. „Regitra“ vairuotojo pažymėjimo išdavimo paslaugas teikia nuo 2007 m. gegužės mėn., tad ir dublikatą galima užsisakyti, jei pažymėjimą buvo išdavusi „Regitra“ ir įmonės registre yra išduoto vairuotojo pažymėjimo duomenys. „Regitra“ jau kuris laikas siūlo galimybę internetu patikrinti Lietuvoje įregistruotų transporto priemonių techninius duomenis bei jų registracijos statusą, įregistruoti ar išregistruoti transporto priemonę, sustabdyti ar pratęsti jos leidimą dalyvauti viešajame eisme, pranešti apie prarastus ir užsisakyti naujus registracijos numerio ženklus, registracijos dokumentus, taip pat teikia kitas paslaugas. Planuojamas tolesnis išankstinės registracijos diegimas Klaipėdos filiale: planuojama 2017 m. III ketv. Marijampolės: panuojama 2017 m. III ketv. Utenos: planuojama 2017 m. IV ketv. Vilniaus: planuojama 2017 m. IV ketv.