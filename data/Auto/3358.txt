Pirmosiose etapo lenktynėse A. Jasikonis užėmė 12-ąją vietą. Jis 58,602 sek. atsiliko nuo nugalėtojo italo Antonio Cairoli (KTM). Antrosiose lenktynėse sekmadienį A. Jasikonis buvo 11-as. Jo atsilikimas nuo lenktynes laimėjusio slovėno Timo Gajserio („Honda“) siekė 37,583 sek. Bendroje įskaitoje A. Jasikonis su 56 taškais išsaugojo 15-ąją vietą. Užtikrintai pirmauja T. Gajseris (201 tšk.). Iš viso klasifikuoti 27 sportininkai. 19-metis A. Jasikonis praėjusiais metais tapo pirmuoju lietuviu, pasirašiusiu sutartį su gamykline „Suzuki World“ komanda. Iš viso pasaulio motokroso čempionatą sudaro 19 etapų. Šeštasis iš jų vyks balandžio 23 dieną Olandijoje.