„Jei trumpai, čia kitas pasaulis. Iš dalies džiaugiuosi, kad atvykome ne startuoti bet kokia kaina, o treniruotis ir pasiruošti kitų metų Meksikos etapui. Čia viskas kitaip, nebe Europa, serviso zona daug paprastesnė, viskas iš konteinerių, visi automobiliai bei įranga atplukdyta konteineriuose, net administracinės komisijos patikra vyko konteineriuose. Antradienį ir trečiadienį turėsime kelio susirašymui skirtas dienas, vėliau laukia testams skirtas greičio ruožas, kuriame išbandysime vietinės komandos nuomojamą automobilį. Tuomet turėsime nuspręsti, ar bendradarbiausime toliau su šia komanda, ar nuomosimės iš jų automobilį kitais metais, ar visgi plukdysimės savo“, – sakė D. Jocius. Ralis prasideda kovo 9 dieną Meksiko miesto širdyje, kur vyks vienas greičio ruožas. Po to dalyviai bus perskraidinti lėktuvu į Leono miestą, iš kurio tęs varžybas. Ralis baigsis kovo 12 dieną.