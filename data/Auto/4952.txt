Remiantis naujausiomis žiniomis, „Apple“ šiuo metu testuoja su automobiliais susijusius projektus už uždarų durų, rašo autoevolution.com. Vietoje to, kad bandymus atliktų realaus pasaulio sąlygomis, „Apple“ inžinieriai naudoja virtualios realybės simuliatorius, padedančius įmonei neatskleisti paslapčių anksčiau, nei bus pasiruošta viešumui. Kitas „Apple“ itin svarbus projektas apima papildomos realybės technologiją, kurią ketinama naudoti navigacijai. Kitos transporto priemonės sistemos galimai bus susietos su papildytos realybės technologija paremtais sprendimais. Vis tik „Apple“ garsėja gebėjimu neatskleisti paslapčių anksčiau laiko. Remiantis „Apple Insider“ skelbiama informacija, dabartinis „Apple“ vadovas Timas Cookas teigia manantis, kad papildytos realybės technologija yra neįtikėtinai įdomi, todėl jis ją linkęs vertinti kaip tam tikrą esminę technologiją. Dar T. Cookas pridūrė, kad papildytos realybės technologija susijusi su daugeliu „Apple“ vykdomų projektų, informacija apie kuriuos nėra viešinama. Paklaustas apie virtualią realybę, T. Cookas atsakė, kad ji jam atrodo „kieta“, tačiau akcentavo nevertinantis šios technologijos kaip nišos. Kaip teigta anksčiau, „Apple“ automobilių projektas turėjo būti pavadintas „Project Titan“, o priėmus keletą skirtingų sprendimų dėl šio projekto ateities galiausiai pasitraukė dalis prie jo įgyvendinimo prisidėjusių darbuotojų. Iš pradžių teigta, kad „Apple“ ketina sukurti automobilį, tačiau ne viskas klostėsi pagal planą, todėl teko koreguoti planus ir apsistoti tik ties programinės įrangos, skirtos autonominiams automobiliams, sukūrimu. Sklinda kalbos apie pastaruoju metu vykusius masinius įdarbinimus, perviliojant darbuotojų iš „Blackberry ONX“ projekto vykdytojų komandos, o naujai suformuotos komandos bazė įkurdinta Otavos (Kanada) priemiestyje. Aptariant pastaruoju metu sklindančius gandus dėl papildytos realybės technologijos, numanoma, kad „Apple“ galimai ieško sprendimo, padėsiančio šią technologiją perkelti į autonominius ateities automobilius. Vis tik kol kas dar nėra aišku, ar vienas automobilis turėtų būti aprūpintas „Apple“ sukurta autonominio vairavimo sistema tam, kad iš papildytos realybės technologijos būtų gauta naudos. Tiesa, šis sprendimas galės būti padarytas vėliau.