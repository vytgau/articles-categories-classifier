Sena tiesa, kad dėl vietos automobiliui prie namų vairuotojai pasirengę praktiškai bet kam – jeigu ne žudyti, tai bent jau naikinti „priešo“ mašinas. Tokios kovos be taisyklių vyksta visame pasaulyje, skiriasi tik vairuotojų taikomi metodai: vieni kaimyno mašiną apmėtė sniego gniūžtėmis, kiti priešišką transporto priemonę puola plikomis rankomis, dar kiti – iškviečia kraną. Metodas, kurį išbandė šis Maskvos gyventojas, neabejotinai vertas būti įtrauktas į ekstremaliausių sąrašą. Nors tikslus egzekucijos laikas ir vieta nežinomi, dauguma internautų spėja, kad šis smagus vaizdelis tėra gerai surežisuotas pokštas, o ne tikras konfliktas dėl vietos automobiliui. Filmuotoje medžiagoje matoma, kaip automobilio „Ford Focus C-MAC“ vairuotojas iš savo transporto priemonės bagažinės išsitraukia kampinį šlifuoklį (liaudiškai vadinamą „bulgarkę“) ir juo nupjauna dalį senutėlio „Žigulio“. Matyt, neišlaikė nervai, pakomentavo vienas žiūrovas. 