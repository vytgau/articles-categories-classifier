Apie jo pranašumą byloja ir įspūdingas atotrūkis nuo artimiausio konkurento – juos skiria 30 taškų (13 vertinant teršalų ir 17 – CO2 kiekį) ir 2 žvaigždutės už aplinkosaugą. Vokietijos automobilininkų klubas padarė vienareikšmišką išvadą: „Remdamiesi ekologiniais rodikliais, galime teigti, jog „Toyota Prius Plug-in“ yra vienintelis tikras švaruolis“. Specialiai atnaujintas ketvirtosios kartos hibridinis modelis išsiskiria ypač mažomis elektros energijos ir degalų sąnaudomis. Be to, 68 kW elektriniai ir pagal Atkinsono degimo ciklą veikiantis 1,8 l benzininis varikliai užtikrina itin mažą taršos lygį. Automobilis surinko 47 taškus iš 50 galimų išskiriamų teršalų kategorijoje ir maksimalų taškų skaičių už CO2 rodiklius. Aukščiausius „ADAC EcoTest“ rezultatus savo klasėje pademonstravo ne tik „Toyota Prius Plug-in Hybrid“. Tarp geriausiai pasirodžiusiųjų dominavo ir kuro elementais varomas „Mirai“ (vidutinės vandenilio sąnaudos – 0,76 kg/100 km, vidutinės elektros energijos sąnaudos – 0 kWh/100 km, vidutinis CO2 kiekis – 0 g/km) kartu su kitais hibridais, įtrauktais į šiuo metu Europoje siūlomą aštuonių modelių asortimentą.