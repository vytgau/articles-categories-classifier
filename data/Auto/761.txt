Kaip rašoma komandos pranešime, pirmasis su netikėtumu susidūrė praėjusių metų Monte Karlo ralio čempionas, prancūzas Sebastienas Ogier. Jam greičio ruože teko apsisukti. Visgi be didelių pastangų prancūzas daug laiko neprarado ir buvo pirmas. Kiek prasčiau sekėsi lyderio 5 numeriu pažymėtam „Huyndai WRC“ automobiliui. Belgo Thierry Neuville'io ekipažas, kuris bandojame važiavime buvo pirmas, nuvažiavo nuo kelio ir kol išsikapstė žiūrovų dėka, prarado labai daug laiko. Jis po pirmo greičio ruožo bendroje įskaitoje teužėmė 21-ą vietą. Tuo tarpu „Arctic Energy World Rally team“ komandai atstovaujantiems lietuviams Deividui Jociui ir Donatui Zvicevičiui teko susidurti su techniniais nesklandumais pirmajame greičio ruože. Jiems 13 greičio ruožo kilometre dingo stabdžiai. Visgi didelėms pastangomis D. Jocius ir D. Zvicevičius saugiai užbaigė likusius kilometrus ir finišavo bendroje įskaitoje užimdami 50-ą vietą, o savo klasėje – 16-ą.  „Tikrai neperkaitinau stabdžių, nes tokiu atveju dažniausiai būna kvapas ar ugnis iš ratų. Šiuo atveju kažkas kito atsitiko ir paskutinius 24 kilometrus pirmajame greičio ruože važiavau, stabdant tik rankiniu stabdžiu. Dėlto antrame greičio ruože nusprendėme nevažiuoti ir nepralošti apie 20 min konkurentams, o visgi pasinaudojus „super rally“ taisykle startuoti penktadienį. Baudos gausime tik 10 minučių“, – grįžęs į serviso zoną sakė „Arctic Energy World Rally team“ komandos lenktynininkas D. Jocius. Antrajame greičio ruože vėl nepralenkiamas buvo prancūzas S. Ogier, už jo sekė belgas T. Neuville'is, teastilikdamas 1,4 sekunde. Trečias geriausią laiką pademonstravo estas Ottas Tanakas, greičio ruože sugaišęs kiek ilgiau nei 4 sekundes. Bendroje įskaitoje pirmauja S. Ogier, antras – norvegas Andreasas Mikkelsenas, o trečias – ispanas Dani Sordo. Penktadienį Monte Karlo ralio dalyvių laukia sudėtingiausia diena. Jie turės įveikti daugiausia kilometrų greičio ruožuose iš visų WRC pirmo etapo dienų. Pirmasis automobilis trečiajame greičio ruože startuos 9:51 val. Lietuvos laiku, o paskutinysis dalyvis ralio dieną užbaigs apie 18:49 val. Lietuvos laiku.