Taip pat Vokietijoje veikiantis institutas koncernui skyrė ir du papildomus apdovanojimus: už „Sąsajas ir jungiamumą“ („Interface & Connectivity“) bei už „Autonominį vairavimą ir saugumą“ („Autonomous Driving & Safety“). Bendradarbiaudamas su tarptautine audito bendrove „PricewaterhouseCoopers“, CAM suteikė „Volkswagen“ pažangiausios serijinės gamybos ženklo titulą antrus metus iš eilės. „60 skirtingų inovacijų „Volkswagen“ paverčia inovatyviausiu serijinės automobilių gamybos atstovu. Ypač didelį privalumą suteikia puikiai įvertinta įranga, kurią sudaro „Trailer Assist“ sistema, siūloma įvairiems segmentams ir pirmą kartą pritaikytą „Golf“ ir „Tiguan“ modeliuose“, – pažymi CAM ekspertai. Ekonomikos mokyklos automobilių institutas (CAM) yra įsikūręs Bergiš Gladbache (Vokietija). Institutui vadovauja profesorius Stefanas Bratzelis. Kaip teigiama pranešime, CAM tyrimai ir įvertinimai daro milžinišką įtaką Vokietijos ir viso pasaulio automobilių pramonei. Šiais metais institutas tyrė ir analizavo 60 serijinės gamybos automobilių ženklų.