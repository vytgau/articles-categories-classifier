„Mūsų vairo pavarų tiekėjas „Bosch“ šiuo metu negali mums tiekti pakankamo kiekio dalių BMW 1, 2, 3 ir 4 serijos automobiliams“, - pirmadienį išplatintame pranešime rašo gamintojas. BMW patvirtino, kad darbas sutriko gamyklose Kinijoje bei Pietų Afrikoje. „Mes naudojamės turimu lankstumu, siekdami kiek įmanoma labiau sumažinti šios situacijos sukeltą ekonominę žalą. Tikimės, kad „Bosch“, būdami atsakingais tiekėjais, patirtą žalą kompensuos“, - teigia BMW. Savo ruožtu „Bosch“ dėl susidariusios situacijos kaltina neįvardintą subtiekėją Italijoje. „Vieną pagrindinių sistemos detalių gauname iš subtiekėjo Italijoje, bet šiuo metu sutriko tiekimas“, - gynėsi „Bosch“, prieš pridėdami, kad visos trys šalys daro viską, jog BMW automobilių gamyba būtų kaip įmanoma greičiau atstatyta.