Šią savaitę policijos komisariatams paskirstyti „Škoda Superb Combi“ automobiliai „Įgyvendinant pokyčius policijoje, mažinamas pastatų skaičius, daugiau pareigūnų išeina dirbti į gatves, daug veiksmų bus atliekama įvykio vietoje. Kadangi automobilis tampa mobilia kompiuterizuota pareigūnų darbo vieta, kur pareigūnai praleis labai daug laiko, mūsų įsipareigojimas darbuotojams – padaryti jį maksimaliai patogų ir tinkamą naudoti 24 val./7 d. režimu. Taip pat privalome atsižvelgti į nepravažiuojamus, duobėtus kelius, užstatytus kiemus ir pan., todėl numatėme, kad automobiliai būtų kiek galima labiau patvarūs“, – teigia policijos generalinis komisaras Linas Pernavas. Pasak policijos vadovo, policija nemažai lėšų vėliau išnaudoja automobilių remontams, todėl ekonomiškai naudingiau nupirkti patvarius ir praktikoje pasiteisinusius modelius. Nors jie ir truputį brangesni, nei nupirkti iš karto pigesnius, bet tai vėliau atsiperka, mažiau investuojant į jų remontą, rašoma pranešime.  Policijai reikalingi tokie automobiliai, kurie būtų pritaikyti darbui Kadangi automobilis policijos pareigūnui tampa kone pagrindine mobilia darbo vieta, turi būti sudarytos darbui tinkamos sąlygos: atsižvelgiama į ergonomiškumą, patogumą, įtaką pareigūno sveikatai. Sudaromos sąlygos greičiau ir saugiau nuvykti į įvykio vietą, taip pat atsižvelgiama į patogumą ir galimybę atlikti funkcijas (patikrinti duomenų bazėse, įforminti pažeidimą, pažeidimą užfiksuoti, atspausdinti dokumentą asmeniui pasirašymui, priimti įvykį, stebėti kitas pajėgas ir pan.) Visi automobiliai nudažyti specialiomis policijos spalvomis, įrengti švyturėliai, jie skirti ne vadovams, o gatvėse dirbantiems pareigūnams. Automobiliai įsigyti vadovaujantis saugumo, pravažumo, funkcijų vykdymui. Šie automobiliai priskiriami vidutinei klasei. Kadangi policija įsigyja daug naujos technikos, automobiliuose įrengta talpi bagažinė, kurioje sumontuoti stacionarūs laikikliai rinkiniams. Atitinkamai nuo rinkinio paskirties, jie tvariai pritvirtinti, kiti lengvai pernešami. Automobiliuose įrengtos ištraukiamos lentynos apsaugos/gelbėjimo rinkiniui ar sulaikymui, įvykio vietos rinkinys-lagaminas. Visi daiktai fiksuojami bagažinėje, kad neišsibarstytų. Staliukas mikroautobuse (apklausai vykdyti), lengvajame, didesnio pravažumo automobiliuose sulankstomas/ištraukiamas (kaip konferencinės kėdės). Mikroautobusas tinkamai įrengtas ir pritaikytas padalinių, reaguojančių į pranešimus apie nusikalstamas veikas, pareigūnams, pritaikytus prižiūrimose teritorijose priimti gyventojus įforminant jų skundus ir pranešimus, apklausti, su galimybe transporto priemonėje turėti visą reikiamą įrangą įvykio vietos apžiūrai ir pan. Komercinis automobilis pritaikytas policijos funkcijų atlikimui prižiūrimoje teritorijoje, kuriame įrengtos atskiros (atskirtos) vietos gabenti įtariamuosius, atskirai nuo nukentėjusiųjų, liudytojų į policijos įstaigą iš įvykio vietos. Šiemet, priklausomai nuo turimo biudžeto, patruliavimo ir reagavimo funkcijai vykdyti, policijos departamentas planuoja įsigyti apie 500 patruliavimo automobilių, rašoma pranešime.