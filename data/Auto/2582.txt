Ispanijos automobilių gamintojas didžiuojasi, kad visi trys pagrindiniai jo modeliai – „Ateca“, „Leon“ ir „Ibiza“ – įrodė aukštą saugumo lygį ir gavo aukščiausius „Euro NCAP“ įvertinimus. Kompanija šio pripažinimo sulaukė netrukus po to, kai Barselonoje buvo pristatytas naujasis „Arona“ modelis. Šį laikotarpį galima pavadinti didžiausiu proveržiu kompanijos istorijoje, kurį lydi atnaujinti „Leon“, „Ibiza“ ir „Ateca“ modeliai ir būsimojo naujojo SUV visureigio debiutas, numatomas 2018 metais. Verta paminėti, kad visi į rinką ateinantys modeliai turi įveikti daugybę testų ir bandymų, kurie tampa vis griežtesni. Būtent dėl šios priežasties 5 žvaigždutės prestižiniame nepriklausomame saugumo teste suteikia automobiliams dar didesnę vertę. Tam, kad būtų tinkamai įvertintas vaikų saugumas, testo metu buvo naudojami 6-10 metų vaikus imituojantys manekenai. Šoninio susidūrimo ar atsitrenkimo į stulpą 75 laipsnių kampu testai yra dar griežtesni, kaip ir papildomo šoninio smūgio testas. Siekiant įvertinti kuo realesnes pasekmes, biologinis naudojamų manekenų panašumas į žmogų darosi taip pat vis didesnis. Naujasis „SEAT Ibiza“ sėkmingai įveikė visus „Euro NCAP“ bandymus ir pademonstravo puikius rezultatus. Modelis ypač gerai pasižymėjo suaugusiųjų keleivių saugumo teste – jo įvertinimo balas siekė net 95 proc.  Palankių įvertinimų naujasis SEAT modelis taip pat sulaukė vaikų ir pėsčiųjų saugumo bandymuose bei neliko nepastebėtas vertinant saugumo pagalbos sistemas. Ypač aukštų įvertinimų sulaukė Autonominės avarinio stabdymo sistemos („Front Assist) efektyvumas. Naudodama radarus ir veikdama kartu su ABS ir ESC sistemomis, ji aptinka ne tik kitas transporto priemones, bet ir pėsčiuosius, bei, iškilus grėsmei, savarankiškai ima stabdyti automobilį. Kitais žodžiais tariant, ši sistema sustabdo automobilį greičiausiu ir saugiausiu įmanomu būdu. Nuo 2016 metų „Euro NCAP“ testų vertinimo kriterijai tapo daug griežtesni, vertinant ne tik aktyvų, bet ir pasyvų automobilių saugumą. Siekdama pasiūlyti geresnį pasyvaus saugumo lygį, naujoji „SEAT Ibiza“ pasirūpino tiek priekinių, tiek galinių sėdynių saugos diržų įtempėjais ir apkrovos ribotuvais. Šie sprendimai turi didžiulę įtaką saugumui. Eismo įvykio metu jie padeda sumažinti diržų laisvumą aplink juosmenį ir dubenį, taip užtikrindami aukštesnį suaugusių keleivių ir vaikų saugumo lygį. Galinėje sėdynėje integruoti „Isofix“ ir „Top Tether“ vaikiškų kėdučių tvirtinimo taškai priklauso standartiniam naujojo „SEAT Ibiza“ įrangos komplektui. Standartinės įrangos sąraše taip pat galima rasti greičio ribotuvą, visus saugos diržus primenančią užsisegti sistemą bei 6 saugos oro pagalves. Naujasis „SEAT Ibiza“ taip pat turi saugesnį ir patogesnį vairavimą užtikrinančią „Adaptive Cruise Control“ sistemą, kuri automatiškai stabdo ir varo automobilį į priekį.