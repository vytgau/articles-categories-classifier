Kaip pažymi gamintojai, šis automobilis puikuojasi visiškai nauju išorės ir vidaus dizainu, yra kur kas erdvesnis, pasižymi skaitmeniniam pasauliui pritaikyta naujos struktūros vairuotojo vieta, efektyviais benzininiais ir dyzeliniais varikliais bei daugybe asistavimo vairuotojui sistemų, kurios anksčiau buvo tiekiamos tik „Golf“ ir „Passat“. Išankstiniai naujojo „Polo“ pardavimai bus pradėti vykdyti jau šią vasarą ir, planuojama, kad Lietuvos rinkoje jis pasirodys rudens viduryje. Rinkai automobiliai bus pristatyti su galios diapazonu, siekiančiu nuo 55 kW / 75 AG iki 110 kW / 150 AG . Mažiausia „Polo“ kaina Lietuvoje sieks 13 800 eurų. Šeštosios kartos „Polo“ yra didesnis už savo pirmtaką. Jis pasižymi daug erdvesniu interjeru ir didesniu bagažo skyriumi, kurio talpa siekia 351 litrą. Nepaisant to, išoriškai jis išlieka madingai kompaktišku automobiliu.  Didesnis naujasis Polo prisitaikė prie žmonių, kurie irgi užaugo, be to, jis dar efektyviau naudoja savo vidinę erdvę. Iš tikrųjų, būdamas 4053 mm ilgio, jis yra šiek tiek trumpesnis už ketvirtosios kartos „Golf“, bet aplenkia jį, kai kalbama apie ratų bazę (53 mm ilgesnę) ir erdvę vairuotojui, keleiviams bei bagažui (21 litru daugiau). „Polo“ išleidžiamas į rinką trijų įprastinių apdailos versijų: „Trendline“, „Comfortline“ ir „Highline“. Modelių spektrą vainikuoja naujasis „Polo GTI“. Šis sportinis modelis dabar bus varomas 2,0 litrų TSI 147 kW / 200 AG galios variklio (ankstesnis modelis: 1,8 l TSI 141 kW / 192 AG). Jau bazinė naujojo „Polo“ versija „Trendline“ apima, pavyzdžiui, šviesos diodų dienos važiavimo šviesas, greičio ribotuvą bei „Front Assist“ aplinkos eismo stebėjimo sistemą su avarinio stabdymo mieste funkcija ir pėsčiųjų atpažinimo sistema. Naujovės papildomos įrangos programoje yra, pavyzdžiui, intensyvų apšvietimą užtikrinantys priekiniai šviesos diodų žibintai, šviesos diodų dienos važiavimo šviesos, galiniai šviesos diodų žibintai, „Air Care Climatronic“ sistema su oro kokybės sensoriumi ir antialerginiu filtru, belaidis išmaniųjų telefonų įkrovimas ir vienas iš didžiausių šioje klasėje panoraminių stoglangių. Pasirenkant skirtingas apdailos versijas, spalvas, interjerą, ratlankius ir papildomą įrangą, naujasis „Polo“ gali būti pritaikytas, sukuriant beveik unikalų automobilį. Pranešime teigiama, kad naujojo „Polo“ gamyboje „Volkswagen“ realizavo idėją sukurti patį pažangiausią pasaulyje kompaktiškos klasės automobilį. Tai atspindi tokia moderni įranga, kaip naujų asistavimo vairuotojui ir komforto sistemų gausa – sistemų, kurios anksčiau buvo skirtos „Golf“ ar net „Passat“ klasės automobiliams. Nauja „Polo“ automobiliui siūloma papildoma įranga apima persirikiavimo į kitą eismo juostą sistemą su išvažiavimo iš stovėjimo vietos asistentu, pusiau automatinę „Park Assist“ sistemą, skirtą išvažiuoti iš stovėjimo vietų ir manevravimo funkcija. Pastaroji automatiškai apsaugo nuo smulkių, bet dažnai brangiai kainuojančių įbrėžimų. „Polo“ pasirodys kaip pirmasis pirmasis „Volkswagen“ koncerno modelis, kuris aprūpintas naujosios kartos aktyviu informaciniu ekranu. Be to, „Polo“ yra įrengta naujausios kartos informacijos ir pramogų sistema su stikliniu ekranu, kurio įstrižainė siekia nuo 6,5 iki 8,0 colių.