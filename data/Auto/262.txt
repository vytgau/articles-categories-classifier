„S-Edition“ versijos modelis galimas ir su visiškai nauju gamoje „TCe 150“ varikliu, komplektuojamu su mechanine arba automatine EDC pavarų dėže. Su šiuo varikliu populiariausio „Renault“ krosoverio „S-Edition“ versija taps pačia sportiškiausia modelio gamoje. Veržlus ribotos serijos modelio charakteris pabrėžiamas ir išskirtine „Iron Blue“ kėbulo spalva, derinama su „Etoile Black“ arba „Platine Grey“ spalva nudažytu stogu. Dar labiau „S-Edition“ išsiskiria ypatingo dizaino 17 colių „Filante“ lietais ratlankiais ir unikaliu modelio žymėjimu. Išorės apdaila papildyta „Gun Metal Grey“ spalvos durelių apsaugomis bei priekine ir galine apsauginėmis plokštėmis. Ekstravagantiškas ir sportiškas „Captur S-Edition“ salonas aptrauktas mėlynai sudygsniuota „Alcantara“ kompozicine oda. Mėlynos spalvos akcentai yra ir ant porankio, pavarų perjungimo svirties ir stovėjimo stabdžio.  Naujausia ribotos serijos „Renault Captur“ versija taip pat išsiskiria ir technologijomis, kurios apima „R-LINK Evolution“ valdymo sistemą, priekinius, šoninius ir galinius statymo jutiklius, galinio vaizdo kamerą, statymo pagalbininką ir perspėjimo apie akląsias zonas sistemą. Ribotos serijos „Renault Captur“ versiją „S-Edition“ bus galima rinktis iš aštuonių skirtingų dvispalvio kėbulo variantų.