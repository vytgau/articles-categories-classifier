Nukentėję automobilių savininkai teigia, kad taip atsitiko dėl to, kad nuo rūdijimo nebuvo pakankamai apsaugoti automobilių rėmai. Los Andželo teismas nusprendė, kad „Toyota“ privalo patikrinti visų automobilių, parduotų per dvylika metų rėmines konstrukcijas ir nustatyti, ar būtina kiekvienu konkrečiu atveju juos keisti. Be to, „Toyota“ įpareigota padengti remonto išlaidas tiems klientams, kurie suremontavo automobilį už savo lėšas. Bendras kompensacijos dydis sieks apie 3,375 mlrd. dolerių (apie 3,095 mlrd. Eur), t.y., vieno automobilio remontui prireiks apie 15 tūkst. dolerių (apie 13 tūkst. 760 Eur). Bendrovė sutiko savo noru apmokėti nuostolius, nors savo kaltės ji ir nepripažįsta. Be to, „Toyota“ sumokės kiekvienam nukentėjusiajam 2,5 tūkst. dolerių (apie 2,3 tūkst. Eur), taip pat padengs advokatų išlaidas už 9,75 mln. dolerių (apie 8,94 mln. Eur).