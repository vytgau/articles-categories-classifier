Tai rodo, kad pirkėjai vis dar nerimauja dėl dyzelio poveikio aplinkai, be to, tai ir vadinamojo „Dyzelgeito“ skandalo padariniai, rašo autocar.co.uk. Mažėjantis dyzelinių automobilių populiarumas rodo, kad dyzelis nebedominuoja Europos rinkoje, dyzeliniai automobiliai užima 46 proc. Europos rinkos, nors pernai balandį jiems teko 50 proc. rinkos. Iš viso 2017 m. balandį Europoje buvo užregistruota 1,22 mln. automobilių. 7,1 proc. naujų automobilių sumažėjimas – didžiausias mėnesinis sumažėjimas nuo 2013 m. kovo. Tiesa, per metus automobilių užregistruota daugiau – kovą užfiksuotas 10,8 proc. metinis padidėjimas, arba 1,98 mln. automobilių. Ypač sumažėjo naujų automobilių pirkimas tradiciniuose segmentuose – mažų automobilių šiemet užregistruota 11,9 proc. mažiau, daugiafunkcinių automobilių – 21,3 proc. mažiau. Tiesa, visureigių sektoriuje naujų automobilių užregistruota 7,2 proc. daugiau. Pavyzdžiui, Jungtinėje Karalystėje naujų automobilių balandį užregistruota 19,8 proc. mažiau – 152 tūkst. 76 automobiliai, greičiausiai taip yra dėl naujų mokesčių. Europoje populiariausia automobilių gamintoja balandį išliko „Volkswagen“ su 136 tūkst. 475 užregistruotais naujais automobiliais, nors registracijų sumažėjo 13,9 proc. Balandį perkamiausias automobilis Europoje buvo „Volkswagen Golf“ – modelis atgavo kelerius metus turėtas pozicijas, kurias kovą buvo užėmęs „Ford Fiesta“ modelis. Antras perkamiausias automobilis buvo „Renault Clio“, po jo – „Volkswagen Polo“ ir „Volkswagen Tiguan‘. „Ford Fiesta“ nukrito iki aštuntos vietos.