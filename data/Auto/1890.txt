Skelbiama, kad ši transporto priemonė buvo pagaminta vos per du mėnesius. Bendra šio elektrinio monstro galia – 490 arklio galių. Variklius maitina baterijų komplektas, kurio talpa – 100 kilovatvalandžių. Įkrautu automobiliu galima nuvažiuoti 300 kilometrų, o sveria šis „Hummer“ net 3300 kilogramų. Šių metų sausį bendrovė „Kreisel“ specialiai A. Schwarzeneggeriui pagamino elektrinį „Mercedes-Benz G-Class“ variantą. Jame buvo įdiegta ta pati 490 arklio galių galios sistema ir du blokai baterijų, kurių bendra talpa – 80 kilovatvalandžių. Iki 100 kilometrų per valandą jis įsibėgėja per 5,6 sekundės. Įkrautas šis automobilis gali nuvažiuoti 300 kilometrų. Pagamintas tik vienas toks automobilis. Kol kas planų pradėti serijinę jo gamybą nėra.