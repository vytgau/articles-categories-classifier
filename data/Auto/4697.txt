Tačiau prognozėms nebuvo lemta išsipildyti ir 4 serijos „Gran Coupe“ modelis savo sėkme smarkiai atsiliko nuo kitų BMW gaminių. Tai atsispindėjo ir pardavimų skaičiuose, kurie nepatenkino vokiečių lūkesčių, tad dabar kompanijoje svarstoma nebepratęsti šio modelio gamybos, rašo „Autoevolution“. Toks sprendimas nebūtų pirmasis BMW kompanijos istorijoje, be to, ir kitiems koncernams yra tekę panašiai pasielgti su savo nišiniais produktais. Tuo šis rinkos segmentas primena drabužių industriją, kur mados vėjai keičiasi nuolat ir kai kurie iš jų niekada nebepasikartoja. Tiesa, kol kas tai dar BMW atstovų oficialiai nepatvirtinta informacija, tad belieka sulaukti šios kartos 4 serijos „Gran Coupe“ gamybos pabaigos.