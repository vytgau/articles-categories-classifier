Žinią apie numatomą padidinto pravažumo automobilio gamybą patvirtino ir Rusijos automobilių gamybos įmonės „AvtoVaz“ generalinis direktorius Nicolas Maure. Nepaisant pasklidusių kalbų apie tai, kad gaminant naujosios kartos „Lada Niva“ ir siekiant kuo mažesnių gamybos kaštų bus naudojama dalis tų pačių detalių, kaip ir gaminant bendrą „Dacia“ ir „Renault“ modelį („Renault“ valdo „Avtovaz“ akcijų paketą) „Duster“, pasirodysianti transporto priemonė ne iš tolo neprimins šių nesunkiai įperkamų visureigių. Apie automobilio dizainą ar numatomą montuoti variklį kalbėti dar anksti. Gali būti, kad į rinką automobilis bus išleistas jau kitais metais. Jis papildys siūlomą transporto priemonių asortimentą, kuriame kol kas – „Vesta“ ir „Xray“ modeliai. Tikimasi, kad bus pristatyti dviejų konstrukcijų modeliai – 3 ir 5 durų.