Šių metų renginio šūkis: Klaipėda – automobilių kultūros sostinė! Ir jis puikiai atspindėjo savo reikšmę vaikščiojant po naująją Pilies gatvės automobilių aikštelę. Amerikietiški, retro, klasikiniai, tiuninguoti, reti, išlaikyti ar gyvenimo ir ilgą kelią matę automobiliai. Visi jie rungėsi 15-oje nominacijų. Renginys prasidėjo šiltu Klaipėdos miesto mero Vytauto Grubliausko sveikinimu,o po jo sekė ir garsūs automobilių duslintuvų garsai, kadangi prasidėjo garsiausio automobilio paieškos. Šiais metais juo tapo kiekvienais metais dalyvaujantis automanas iš Pakruojo Arūnas Valantinas su „Ford Shelby GT500“ pasiekęs 135,5 decibelų garsą. Įdienojus žiūrovai rinkosi arčiau renginio raudonojo kilimo, ant kurio rikiavosi vieni įdomiausių Lietuvoje „stance“ kultūros automobiliai. Čia susirungė 4 automobiliai turintys orines pakabas. Šį kartą taurė iškeliavo į Kauną. Tado Zelenio „VW Passat“ automobilis su orine pakaba įveikė rungtį greičiausiai – per 8,76 sekundės. Tuo met iniciatyvą perėmė Klaipėdos Priešgaisrinės komandos 1-oji komanda, kuri pademonstravo žiūrovams labai įsimintiną dalyką – žmogaus gelbėjimo operaciją sukarpant automobilį. Taipogi tuo metu buvo galima ir apžiūrėti Lietuvos kariškių ir Lietuvos Policijos naudojamas transporto priemones.  Popietė praslinko lengvai ir linksmai – su automaniškais pokalbiais ant raudonos karštosios kėdės. Ant raudonojo kilimo rikiavosi patys rečiausi ir įdomiausi renginio automobiliai: nuo vieno mažiausių ir įspūdingiausių renginio automobilių „VW Kaefer“ ar merginos vairuojamo išskirtinės išvaizdos „BMW Z3“ iki pačio didžiausio ir ne ka mažiau įspūdingo „Dodge RAM“. Renginio pabaigoje buvo išdalintos rengino taurės, kurias patys dalyviai nusprendė kam šiais metais verta atiduoti. Organizatoriai džiaugiasi dalyvių ir žiūrovų gausa, dėkoja visiems prisidėjusiems ir kviečia sekti naujienas, nes jų, dar pažada, kad bus.