Per žiemą komandos mechanikai plušo prie naujo automobilio, ruošdami jį artėjančiam „4х4 Perimetras“ sezonui. Mechanikai pakeitė automatinę pavarų dėžę į mechaninę. Sumontavo sportinius amortizatorius, o ratus apavė bekelei skirtomis, tvirtu sukibimu pasižyminčiomis, „Michelin“ padangomis. Analogiškas padangas naudoja ne vienas „Dakaro“ ralio dalyvis. Komandos pilotas V. Paškevičius tikina, kad konkurencija varžybose bus didelė. Tačiau, jeigu technika neges ir viskas vyks sklandžiai, turi pavykti užlipti ant nugalėtojų podiumo. Tokio tipo varžybos Lietuvoje vyksta ne pirmą kartą bei sulaukia didelio tiek dalyvių, tiek žiūrovų susidomėjimo. Vaidotas tikina, kad jo klasėje jau užsiregistravo devyni ekipažai. Pirmasis šio sezono startas V. Paškevičiui buvo itin sėkmingas. Prieš savaitę vykusiose Šiaurės šalių bekelės varžybų taurės pirmame etape „Stiklų ekspertų“ komanda su V. Paškevičiumi priešakyje kopė ant nugalėtojų pakylos ir iš Latvijoje vykusių varžybų išvažiavo su pirmos vietos taurėmis. 