Laivo apsaugos kamera užfiksavo, kaip raudonas „Dacia Sandero Stepway“ markės automobilis, kuriame važiavo keturi žmonės, tarp jų ir moteris su vaiku, bandė įvažiuoti į keltą, kuris jau buvo pajudėjęs nuo prieplaukos. Automobilis įvažiavo į keltą ir sustojo, bet laivo pakeliamasis liukas nebuvo iki galo uždarytas, tad hečbekas ėmė riedėti atgal ir įkrito į vandenį. Dviem moterims pavyko ištrūkti iš automobilio ir nuplaukti iki kranto, o mažą mergaitę ir jos senelę gelbėjo narai, informavo dienraštis „Hurriyet“. „Šokau į jūrą, norėdamas jas išgelbėti, bet mergaitė išslydo man iš rankų. Tada atvyko pakrantės policija ir jas išgelbėjo“, – pasakojo įvykio liudininkas Gurkanas Sunbellis. Narų ištraukta iš vandens mergaitė dar buvo gyva, deja, nuvežta į ligoninę mirė. Policija sulaikė kelto kapitoną ir du įgulos narius už netyčinę žmogžudystę, bet vėliau teismas visus tris paleido į laisvę. Iš turimos informacijos ir filmuotos medžiagos neaišku, ar dėl incidento kaltas vairuotojas, nes keltas jau judėjo, kad į jį įvažiavo automobilis.