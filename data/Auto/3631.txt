Galbūt tai visai kita istorija, bet kas iš mūsų nenorėtų, kad žmogus, su kuriuo siejama dauguma nuostabiausių pasaulio superautomobilių, būtų jų giminaitis. Arba bent jau angelas sargas. Paaiškėjo, kad Ch. von Koenigseggas tam tikra prasme šio vaidmens, dirbdamas su klientais, ir imasi. Tai padaryti jam padeda unikali programėlė išmaniajame telefone, kuria naudotis, panašu, gali tik jis vienintelis. Praeitą savaitę per interviu „CarBuzz“ Ženevos automobilių parodoje, Ch. Von Koenigseggas atskleidė savo telefone turintis ypatingą programėlę, kuri jam leidžia žinoti, kur realiu laiku yra visi jo bendrovės „Koenigsegg“ pagaminti automobiliai (ar bent jau tie automobiliai, kuriuose yra GPS įrenginys). „Techniškai įmanoma automobiliuose įdiegti kamerą. Galėčiau matyti ir vairuojančius žmones, bet tai jau būtų iškrypėliška“, – sutiko Ch. Von Koenigseggas. „Tokie automobilio buvimo vietą identifikuojantys sprendimai padeda mums, gamintojams, mūsų automobilių savininkams suteikti reikiamą pagalbą, pavyzdžiui, planuojant techninę pagalbą ar, neduok dieve, vagystės atveju, taip pat būna atvejų, kai žmonės paprasčiausiai pamiršta, kur pasistatė savo automobilį“, – paaiškino Ch. Von Koenigseggas.