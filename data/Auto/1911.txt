Mičigano policija kartu su kitų valstijų pareigūnais mėgina susekti daugiau kaip 60 pavogtų mašinų. Praėjusį penktadienį maždaug dešimt dingusių automobilių buvo pastebėti vieno aukciono aikštelėje Indianos Klarksvilio mieste. Šie rasti automobiliai padėjo pamatus ieškant kitų mašinų. „Jiems buvo pritaisyti suklastoti numeriai, Mičigano numeriai. Štai kaip jie buvo išgabenti iš valstijos, – praėjusį antradienį „Detroit Free Press“ sakė Indianos valstijos policijos seržantas Jerry Goodinas. – Ir štai kaip jie pardavinėjami. Automobiliai turėjo suklastotus numerius.“ „Volkswagen“ seka automobilius, kuriuos supirko iš savo klientų. Kai jų sistemoje vėl pradeda rodytis specifiniai automobilio identifikacijos numeriai, jie žino, kad kažkas atsitiko. Tačiau kol kažkas apžiūrėjo automobilių aikštelę, dingo dar daugiau mašinų. Praėjusią savaitę dar devyni automobiliai – šeši „Passat“ ir trys miesto visureigiai – buvo rasti Kentukio Hardino apygardoje, pranešė WDRB kanalas Luisvilyje. „Oklando apygardos policijos departamentas kreipėsi į Kentukio valstijos policijos automobilių vagysčių tyrimo skyrių, nes į Kentukį mėginta atgabenti automobilius su padirbtais numeriais, – sakė Kentukio valstijos policijos atstovas spaudai, seržantas Jasonas Morrisas. – Dabar šis tyrimas apima ne tik kelias apygardas, bet ir kelias valstijas.“ Nuo to karto atsirado ir daugiau automobilių, bet pareigūnai neskelbia jokios informacijos, kaip pavogtos mašinos išvyko iš valstijos. Dėl šių vagysčių kol kas nepateikta jokių kaltinimų ir nesulaikyta jokių įtariamųjų. Vienas „Volkswagen“ atstovas spaudai teigė negalintis komentuoti vykstančio tyrimo.