Prie serijinės gamybos neišvengiamai artėjantis prototipas išsiskiria modernesne optika ir futuristine apdaila. Be to, „Subaru“ pademonstravo ir konceptualaus miesto visureigio interjerą („Viziv-7“ salonas nebuvo pristatytas). Čia išskirtinis bruožas – pilnai skaitmenizuotas prietaisų skydelis, sensorinė veidrodėlių valdymo sistema ir ypatingas vairas, taip pat aprūpintas sensoriniais mygtukais. Dar viena įdomi detalė – didžiulis jutimui jautrus ekranas, esantis priekiniame prietaisų skydelyje. Jis multimedijos kompleksą jungia su klimato sistemos valdymo bloku. Automobilio interjeras dekoruotas dviejų spalvų oda.  Kol kas žinoma tik tiek, kad naujasis miesto visureigis bus oficialiai pristatytas Jungtinėse Valstijose, automobilių gamintojo gamykloje Lafajeto mieste. Šiaurės Amerikos rinkoje „Ascent“ prekyba prasidės 2018 metais. Kada „Subaru“ savo naujausią ir didžiausią miesto visureigį pristatys kitoms rinkoms, informacijos kol kas nėra.