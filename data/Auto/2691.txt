Institucijai priklausys vartotojų organizacijos, vietos valdžios atstovai ir aplinkosaugos grupės, automobilių industrijos ir ministerijos, siekiant užtikrinti skaidrumą ir patikimumą, tikrinant automobilius, antradienį informavo Vokietijos Transporto ministerija, praneša autonews.com. Automobilių priežiūros agentūra KBA, pavaldi šalies Transporto ministerijai, šiuo metu prižiūrinti automobilių testavimą, liks atsakinga už naujų modelių licencijavimą. Vokietijos transporto ministerijos teigimu, naujoji institucija patikrins apie 70 automobilių per metus realiomis sąlygomis, ne laboratorijose, o emisijų ir degalų sąnaudų rezultatai bus skelbiami, kad pirkėjai galėtų palyginti ir išsirinkti tinkamą variantą. Šiuo metu oficialaus testavimo metu neatsižvelgiama į tokius veiksnius, kaip oro kondicionavimas, radijas, oro sąlygos, vairavimo stilius, nors visa tai turi įtakos degalų sąnaudoms.