Automobilių gamintojų ir prekybininkų asociacija (AGPA) pranešė, kad naujų dyzelinių automobilių pardavimai per metus sumažėjo 25,6 proc. Šis faktorius nusmukdė ir bendrą naujų automobilių pardavimų rodiklį, kuris, palyginti su praėjusių metų pirmu mėnesiu, krito 6,3 proc. Tuo tarpu alternatyviu kuru varomų automobilių pardavimai per metus pašoko 23,9 proc. Tačiau, nepaisant pastebimo prieaugio, šie automobiliai vis dar sudaro tik 5,5 proc. visos rinkos. Britų valdžia pastaruoju metu ėmėsi priemonių, skirtų dyzeliniu ir benzinu varomų automobilių skaičiaus mažinimui. Šalis nori iki 2040 m. visiškai uždrausti minėtų automobilių pardavimus. Tačiau AGPA neslepia kritikos valdžiai ir teigia, kad priemonės, kurių imtasi, yra neveiksmingos. „Sumažėjęs naujų dyzelinių automobilių registracijų skaičius kelia nerimą, nes duomenys rodo, kad vartotojai dėl naujų apribojimų nepereina prie alternatyvaus kuro automobilių. Vietoje to, jie tiesiog ilgiau važiuoja senais automobiliais“, – sakė AGPA generalinis direktorius Mike'as Hawesas.