Kaip rašoma pranešime žiniasklaidai, sparčiai auganti kompanija neapsiribojo vien laivininkyste. 1881 m. įmonė pradėjo anglies gavybą, kiek vėliau atidarė geležies gamyklą, įsigijo laivų statyklą. Laivų statybos pramonėje įgyta patirtis ir technologinės žinios buvo panaudotos tolimesnėje verslo plėtroje, įtraukiant popieriaus, stiklo, plieno, elektronikos, orlaivių, automobilių, naftos produktų gamybą. „Mitsubishi“ sukūrė konglomeratą, kuris suvaidino vieną svarbiausių vaidmenų Japonijos pramonės modernizavime. Dabar korporacija vienija kelias dešimtis stambių firmų, užsiimančių įvairiausiomis verslo šakomis visame pasaulyje. Modelis A „Mitsubishi Motors Corporation“ – vienos iš „Mitsubishi“ korporacijos įmonių – istorija siekia 1917-uosius, kuomet nuo konvejerio nuriedėjo pirmasis masinis japoniškas automobilis – „Modelis A“ (angl. Model A). Šis modelis pralaužė kelią japoniškų automobilių masinei gamybai. Per du pirmuosius automobilių gamybos dešimtmečius „Mitsubishi“ Japonijoje įsitvirtino kaip novatorė – būtent ji 1931 m. sukūrė pirmą japonišką dyzelinį variklį 450AD, pirmą autobusą „Mitsubishi B46“, o taip pat – pirmąjį visų varančiųjų ratų lengvojo automobilio prototipą „PX-33“ bei pirmąjį dyzelinį sunkvežimį „Mitsubishi T1“. Po Antrojo pasaulinio karo „Mitsubishi“ didžiausią dėmesį skyrė didelių autobusų ir triračių transporto priemonių gamybai. Nuo 1960 m. prasidėjo iki šiol besitęsianti lengvųjų „Mitsubishi“ automobilių era.  Pirmieji šeimos automobiliai 1960-ųjų pradžioje atsigaunant Japonijos ekonomikai ir didėjant darbo užmokesčiui, į madą atkeliavo šeimos automobilio idėja. Šį poreikį užpildė „Mitsubishi 500“. 1962 m. pasirodė keturių sėdimų vietų kompaktiškas automobilis „Minica“ su dviguba oro srove aušinamu 359 kubinių centimetrų darbinio tūrio varikliu. Tais pačiais metais pristatytas ir pirmasis „Colt-a“, didesnis ir komfortiškesnis šeimos automobilis, o 1969 m. – pirmasis „Galant“, sukėlęs rinkoje tikrą perversmą. Pastarajame modelyje buvo įmontuota viskas, kas tik tuo metu buvo geriausio ir moderniausio. Jis susilaukė daugybės apdovanojimų tiek iš vartotojų, tiek iš automobilių sporto gerbėjų. Ralio užkariautojai Neatsiejama „Mitsubishi“ įmonės dalis – sėkmingas dalyvavimas aukščiausio lygio ralio lenktynėse bei prestižiniame Dakaro dykumų maratone. Praėjusio šimtmečio 70-ajame dešimtmetyje automobilių sporto viršūnėje „Mitsubishi“ karaliavo su „Galant“ ir „Lancer“ modeliais. „Lancer“ tapo pirmuoju modeliu-legenda ir sukūrė neginčijamą „Mitsubishi“ reputaciją automobilių sporte. Viena po kitos skinamos pergalės leido ne tik kurti „Mitsubishi“ prekinio ženklo įvaizdį, bet ir pergalingas technologijas transformuoti į serijinius modelius. Geriausias pavyzdys – „Mitsubishi Lancer Evolution“ sedano pasirodymas. Pagreitį įgauna MMC 1970 m. nuo korporacijai priklausančios įmonės „Mitsubishi Heavy Industries, Ltd.“ atskiriamas Motorinių transporto priemonių skyrius ir įkuriama „Mitsubishi Motors Corporation“ arba MMC. Šis žingsnis – ambicingo korporacijos siekio plėsti automobilių gamybą atspindys. 1973 m. pasirodė naujasis „Lancer“ – būtent šiuo modeliu koncernas pradėjo užkariauti Europą. Plėtros tikslams užtikrinti 1974 m. Jungtinėje Karalystėje įkuriama bendra „Mitsubishi Corporation“ ir „Colt Automotive Limited“ įmonė „Colt Car Company“. Apie sėkmingus įmonės žingsnius Europos rinkoje skelbia „Mitsubishi“ automobilių susišluoti apdovanojimai. „Pajero“ („Shogun“) iškovojo „4x4 Metų automobilio“ apdovanojimus Didžiojoje Britanijoje, Prancūzijoje, Australijoje, Ispanijoje, Vakarų Vokietijoje ir tapo pasauliniu bestseleriu. Pasaulinių apdovanojimų susilaukė ir „Galant“, „Colt“, „Lancer“ bei L200. Būti žingsniu priekyje 1990-aisiais MMC pristatė traukos kontrolės sistemą, keturių varančių ratų sistemą „Super Select“, „Multi-mode ABS“, elektroninę automatinę transmisiją INVECS (angl. Intelligent & Innovative Vehicle Electronic Control System). 1994 metais pradėta elektromobilio „Libero“ gamyba, o 1996 m. sukurtas tiesioginio įpurškimo variklis GDI (angl. Gasoline Direct Injection). Tuo metu „Pajero“ toliau dominuoja pasauliniuose ralio renginiuose. Tommi Makinenas su „Lancer“ laimi pasaulio ralio čempionatą keturis kartus iš eilės. Be to, „Lancer“ dominuoja nacionalinių klasių čempionatuose. 2000-asiais MMC ir „Daimler Chrysler“ pasirašė verslo partnerystės susitarimą – „Daimler Chrysler“ įsigijo 37 proc. MMC akcijų. Ir nors 2004 m. „Mitsubishi grupė“ akcijų paketą iš „Daimler Chrysler“ perpirko, abi įmonės išlaikė sėkmingo verslo santykius ir toliau dalijosi B ir C segmento automobilių platformomis ir varikliais. 2007 m. – iškovota dvyliktoji „Mitsubishi“ pergalė Dakaro ralyje. MMC elektromobilių eros pradžia 2009 m. pasirodęs I-MiEV pasaulio automobilių pramonei tapo rimtu pareiškimu, kad masinė elektromobilių gamyba yra ne rytojus, o dabartis. „Mitsubishi“ nuolat stiprina ir atnaujina produktų liniją naujais bei novatoriškais modeliais. 2010 m. pristatė visureigį ASX, 2013 m. pasirodė kompaktiškas „Mirage“ ir visiškai naujas „Outlander“. „Mitsubishi Outlander“ šeima pasaulinės šlovės sulaukė į jos gretas įstojus „plug-in“ hibridiniam PHEV. Pastarasis yra geriausiai parduodamas tokio tipo automobilis visame pasaulyje. Beje, visos šeimos pardavimai – ne mažiau įspūdingi. Nuo 2001-ųjų iki dabar, pasirodžius trims šios šeimos kartoms, jau parduota virš 1,5 milijono „Mitsubishi Outlander“. 2016 m. MMC pratęsė savo konceptualią kelionę pasaulinei arenai pristatydama visiškai naują pažangų SUV klasės visureigį, aprūpintą pavyzdine „Mitsubishi Motors“ įkraunamo hibridinio elektromobilio (angl. Plug-in Hybrid Electric Vehicle) technologija „Ground Tourer“. Šiam prototipui skirta tapti naujausiu „Mitsubishi Motors“ dizaino ambicijų, išreikštų per keturis galingus elementus – funkcionalų grožį, naujas galimybes, tvirtą jėgą bei japonišką meistriškumą – įsikūnijimu. „Mitsubishi“ pastaraisiais metais sukūrė ir pristatė keliolika įspūdingų koncepcinių modelių, kuriais koncernas mėgina užčiuopti potencialių klientų reakciją. Naujausias dizainerių darbas – kompaktiškas miesto MPV visureigis XM. 2016-aisiais pristatyti ir 2017 metų laidos „Mirage“, atnaujintas legendinis visureigis „Pajero“ bei „Pajero Sport“, speciali pikapo L200 laida, atnaujintas kompaktiškas miesto visureigis ASX bei furgonas „Delica“. Nauji iššūkiai su „Renault-Nissan“ Šimtmetį įmonė pasitinka naujame amplua. Po alinančių degalų ekonomijos skandalų Rytų rinkose – pasirašyta sutartis su „Renault-Nissan“ aljansu. Pastarasis įsigijo 34 procentus MMC akcijų. Po šio sandorio „Nissan“, „Renault“ ir „Mitsubishi“ aljansas tapo vienu iš trijų didžiausių automobilių gamintojų grupių pasaulyje. Sutartis leis įmonėms suremti pečius ir dalintis visu sukauptu technologijų bei gamybos „know-how“. „Mitsubishi“ į aljansą atsineša įkraunamų hibridinių automobilių technologijų žinias, stiprų įdirbį visureigių, 4x4 ir pikapų gamyboje. „Nissan“ pasaulyje pirmauja elektromobilių pardavime, tad abi įmonės turės kuo viena su kita pasidalinti. Šiandien, MMC gamina automobilius 30 pasaulio šalių, 170 šalių turi savo pardavimo atstovybes. Tarp sėkmingiausių modelių patenka „Colt“, „Galant“, „Carisma“, „Lancer“, „Spacestar“, „GT“, „L200“, „Pajero“ ir „Outlander“.