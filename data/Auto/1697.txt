Vidutinės klasės 225/50 R17 dydžio padangos buvo bandomos 3-os serijos BMW automobiliu, 225/55 R 17 dydžio SUV automobilių padangos – „BMW X3“ automobiliu. Išsamūs bandymų rezultatai buvo paskelbti 2017 m. 40-ajame „Auto Bild“ ir 2017 m. 11-ajame „Auto Bild Allrad“ numeriuose. Pirmojoje didžiųjų „Auto Bild“ žieminių padangų bandymų dalyje buvo bandoma skirtingų gamintojų 50 modelių. Atlikus stabdymo testus ant šlapio asfalto, buvo atrinkta 20 geriausių padangų modelių. Vėliau šios padangos buvo bandomos atliekant net 16 skirtingų testų ant sniego, ledo, taip pat šlapios ir sausos kelio dangos. „Teste nugalėjusios padangos pasižymėjo įspūdingomis važiavimo savybėmis esant bet kokioms eismo sąlygoms, užtikrino itin tikslų ir dinamišką automobilio valdymą tiek ant sniego, tiek ir ant sausos kelio dangos“, – taip apie „Continental WinterContact TS 860“ padangas atsiliepė bandymus atlikę specialistai. „Auto Bild“ bandymuose antrus metus iš eilės geriausiai įvertintos „Continental“ padangos aplenkė tokius modelius kaip „Michelin Alpin 5“ ir „Dunlop Winter Sport 5“, kurios užėmė atitinkamai antrą ir trečią vietas. Ketvirtoje vietoje liko „Goodyear UltraGrip Performance Gen 1“ modelis, penktoje – „Semperit Speed Grip 3“ padangos.