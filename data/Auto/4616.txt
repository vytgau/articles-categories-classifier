Naują autobusą kuria „Volvo“ padalinys Pietų Amerikoje, kuris jau praėjusio amžiaus dešimtą dešimtmetį įgyvendino panašų projektą – tai buvo modelis iš dviejų dalių, skirtas 270 keleivių. „Gran Arctic 300“ irgi bus sudarytas iš dviejų junginių, jame tilps 300 keleivių. Daugiau informacijos apie gaminamą autobusą kompanija neskelbia. Tiksli autobuso pagaminimo data taip pat nežinoma. Brazilijoje seniai naudojama greitojo viešojo transporto sistema, joje – daug kelių sekcijų autobusų, kuriuose telpa daugiau žmonių. Miestuose jie važinėja atskiromis, specialiai jiems skirtomis juostomis, jie turi tam tikrų pirmenybių, suderintų su eismo taisyklėmis. Be to, neretai tokiems modeliams statomos specialios stotelės, kuriose keleiviams iš anksto patikrinami bilietai, kad keleiviai greičiau suliptų į autobusus.