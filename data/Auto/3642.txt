C-HR surinko net 95 proc. taškų už bendrą suaugusiųjų saugumą, 77 proc. – už vaikų apsaugą, 76 proc. – už pėsčiųjų apsaugą ir 78 proc. už pagalbinių saugos sistemų efektyvumą. Savo ataskaitoje „Euro NCAP“ pagyrė naująjį C-HR, pademonstravusį puikius rezultatus vertinant saugumą priekinio susidūrimo atveju ir surinkusį maksimalų taškų skaičių atliekant šoninio susidūrimo su kliūtimi bei griežtesnį šoninio susidūrimo su stulpu testus. „Toyota C-HR“ susidūrimo testų rezultatai atskleidė naujos modulinės kompanijos platformos (TNGA), ant kurios sukonstruotas šis automobilis, privalumus: itin tvirtą kėbulo konstrukciją lemia strategiškai svarbiose vietose pritaikyti sutvirtinimo elementai iš ypač standaus plieno, kad būtų tinkamai sugerta ir išsklaidyta į saloną sklindanti smūgio jėga. Laikantis „Toyota“ pažangios saugos įrangos demokratizacijos strategijos, „Toyota Safety Sense“ saugos paketas įtrauktas į standartinę visų C-HR modelių komplektaciją. Šį saugos įrangos paketą sudaro „Pre-Collision“ sistema (PCS) su pėsčiųjų fiksavimo funkcija, adaptyvioji pastovaus greičio palaikymo (ACC) ir nukrypimo iš važiuojamosios juostos įspėjimo (LDA) su vairo korekcijos funkcija sistemos. C-HR montuojamos „Pre-Collision“ sistemos efektyvumas važiuojant mažu, mieste leistinu greičiu įvertintas maksimaliu taškų skaičiumi (susidūrimų išvengta važiuojant bet kokiu išbandytu greičiu). Ne mažiau veiksminga „Toyota Safety Sense“ saugos įranga ir važiuojant dideliu greičiu. Artinantis prie lėčiau judančio automobilio, susidūrimų išvengta visame išbandyto greičio diapazone. Artėjant prie stovinčio ar greitį mažinančio automobilio, daugeliu atvejų susidūrimų išvengta, o susidūrimo atveju smūgis buvo švelnesnis. Aukštai įvertinta ir sistemos pėsčiųjų fiksavimo funkcija. Susidūrimų su pėsčiaisiais išvengta visame išbandyto mažo greičio diapazone. Važiuojant didesniu greičiu, tam tikrais atvejais smūgio buvo išvengta, o kitais atvejais jis buvo sušvelnintas.