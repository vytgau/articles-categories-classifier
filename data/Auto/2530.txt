„Tikslios priežasties nustatyti nepavyko, bet, liudininkų teigimu, incidentas įvyko dėl to, kad juodojo automobilio vairuotojas užlindo prieš kitą vairuotoją, važiavusį sunkvežimiuku. Antrasis ėmė pypsinti, vytis skriaudiką, tad sulaukė jo reakcijos – vaikinas išlipo iš juodojo automobilio ir nusprendė pereiti prie veiksmų“, – aiškina publikacijos autorius. Iš pradžių vairuotojai, kurie abu yra tos pačios svorio kategorijos, pademonstravo, kiekvienas pagal savo galimybes, kovos menų judesius. „Pirmajame raunde“ akivaizdžiai pirmavo lengvojo automobilio vairuotojas, mikliai numetęs oponentą už kelio bortelio. Tačiau nuskriejusysis už ringo greitai atsigavo po nokdauno ir tęsė kovą, kurioje vienu metu netgi buvo pasitelktos pagalbinės priemonės – šlepetės.