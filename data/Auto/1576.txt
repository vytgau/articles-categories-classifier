Kaip rašoma pranešime žiniasklaidai, 2017 metų sezoną sportininkai lenktyniavo 5-iuose čempionato etapuose. Jie varžėsi Anykščių, Vilniaus, Elektrėnų, Aukštadvario ir Smalininkų kartodromuose. „Micro“ klasėje Lietuvos čempionu tapo Laurynas Žadeika, antru liko Dovydas Gudelevičius, o trečias Markas Usevičius. „Micro“ klasės komandinėje čempionato įskaitoje pirmoji vieta atiteko „Pilėnų“ ekipai. „Mini“ klasėje čempiono titulas atiteko Ferapontui Barinovui, antras liko Edgaras Kelmas, trečias – Laurynas Žadeika. „Mini“ klasės komandinėje čempionato įskaitoje pirmoji vieta atiteko „Lenktynių linijos“ ekipai. LKF čempionato nugalėtoju „Rotax Junior“ klasėje tapo Dajus Dabašinskas, antroji vieta atiteko Ignui Kaseliui, o trečias liko Martynas Morkis. „KZ2 Masters“ pogrupyje Lietuvos čempionu tapo Gytis Melzbakas, Vytautas Surdokas liko antras, o trečias – Rytis Bartusevičius. Na, o greičiausioje „KZ2“ klasėje Lietuvos čempionu tapo Paulius Paškevičius. Antras šioje klasėje liko Justas Jonušis, o trečias – Evaldas Dzialtuvas. „KZ2“ klasės čempione tarp komandų tapo „Paske Racing“ ekipa, antra vieta atiteko „JJ Racing“ komandai, o trečioje vietoje liko „Rimo“ ekipa. Tendencijos – galinga technika Pasibaigus čempionatui jau galima įvardinti ir naujausias šio sporto raidos tendencijas Lietuvoje. Itin įspūdingai šiais metais atrodė brangiausios ir greičiausios KZ2 klasės techniką pilotuojančių sportininkų važiavimai. Šiais metais daug suaugusiųjų klasių sportininkų persėdo būtent į šią klasę. Štai paskutiniame etape Smalininkuose varžėsi net 15 šios klasės techniką pilotuojančių lenktynininkų. Sportinės kovos aršumą šioje klasėje geriausiai iliustruoja tas faktas, kad KZ2 finale antrą vietą užėmęs Baltijos šalių čempionas P. Paškevičius nuo Europos trasose Lietuvos vardą garsinančio J. Jonušio atsiliko tik dviem šimtosiomis sekundės. Čempionus apdovanos naujas federacijos prezidentas LKF Lietuvos kartingo čempionato nugalėtojus apdovanos naujas Lietuvos kartingo federacijos prezidentas. Šių metų spalio 25 dieną įvyko Lietuvos kartingo federacijos visuotinis narių susirinkimas, kuriuo metu buvo išrinkta nauja LKF taryba ir naujas federacijos prezidentas. Lietuvos kartingo federacijos tarybos nariais tapo Karolis Šikšnelis, Karolis Razas, Tadas Vaitkevičius, Ugnius Čaplikas, Paulius Paškevičius, Martynas Tankevičius. O naujuoju Lietuvos kartingo federacijos prezidentu išrinktas K. Šikšnelis.