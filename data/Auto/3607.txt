„asistemos” ekipažas startuos turistinėje klasėje. Jos dalyviai nesivaržo dėl geriausio įveikto laiko, o turi vienintelį tikslą – pervažiuoti Afrikos dykumas, susipažinti su naujais neatrastais plotais bei kitais entuziastingais ralio dalyviais. „Esame inžinieriai-elektrikai. Atlikti projektavimo, elektros, automatikos skydų montavimo darbus – lengva užduotis. Nuvažiuot beveik 10000 km, neprarasti orientacijos, prisitaikyti prie visiškai kitokių klimato ir bendro režimo sąlygų – bus iššūkis“, - įspūdžiais dalinosi „asistemos“ komandos atstovai. Ralio idėja Budapeštas-Bamakas ralio esmė – labdara. Kiekvienas dalyvių ekipažas veža įvairiausios labdaros vietiniams gyventojams: nuo medikamentų, avalynės, drabužių iki kanceliarinių prekių. Ralio moto „Anyone, By Anything, By Any Means”, reiškiantis „Bet kas, Bet kuo, Bet kokiomis priemonėmis“. Ralio dvasią kasmet palaiko „Bamako Spirit“ kategorijoje važiuojantys automobiliai. Automobilio kriterijai paprasti: kuo senesnis, kuo pigesnis, kuo kūrybiškesnis. Organizatoriai skatina atvažiuoti su senaisiais automobiliais, kurie priverstų nusišypsoti tiek organizatorius, tiek žiūrovus, tiek kitus dalyvius, tad išvysti, tarkim, 50-60 metų senumo legendinį „Volkswagen Beetle“ ar „Fiat 126“ yra gana įprasta. Grėsmės kelyje Organizatoriai pusiau ironiškai, pusiau rimtai nurodo, jog iškilus grėsmėms ar pavojams, dalyviai gali pasikliauti tik savo, komandos ar aplinkinių gera valia. Kiekvienas ralyje dalyvaujantis ekipažas rizikuoja būti pagrobtas, užpultas banditų, dehidratuoti, apsinuodyti maistu ar patirti techninių problemų kelyje. Tai B2 ralis, reiškiantis, jog iš organizatorių nėra ko tikėtis techninės pagalbos kelyje. Kelyje gali tekti netgi duoti kyšį Afrikos valstybių muitininkams ar susimokėti improvizuotą kelių mokestį. Tačiau šiais punktais pavojų sąrašas nesibaigia. Paskutiniu punktu nurodoma, jog dalyvių laukia tūkstančiai kitų pavojų, kurių tiesiog neįmanoma iš anksto numatyti. Ralio maršrutas Ralis susideda iš 14 etapų ir truks beveik 3 savaites. Per pirmąsias keturias dienas, be ilgesnių sustojimų, dalyviai turės įveikti kiek daugiau nei 3000 km, pervažiuodami dalį Europos, ir atsipūsti galės tik Maroke. Po poilsio pirmoje stotelėje dalyviai leisis į kvapą gniaužiančią kelionę po vakarinę Afriką, kur jų lauks dar 5000 km nepažįstamais keliais. Ralio maršrutas Afrikoje drieksis per Maroką, Mauritaniją, Senegalą ir Gambiją.