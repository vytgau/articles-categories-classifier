Argentinoje gimęs popiežius, susitikęs su Italijos kelių ir geležinkelių policijos darbuotojais, kalbėjo apie „vis sudėtingesnę ir audringesnę“ padėtį keliuose. „Turime atsižvelgti į ribotą atsakomybės jausmą, būdingą daugeliui vairuotojų, kurie dažnai atrodo nesuvokiantys savo išsiblaškymo – pavyzdžiui, netinkamo mobiliųjų telefonų naudojimo arba saugumo taisyklių nesilaikymo – rimtų pasekmių“, – sakė Pranciškus. „To priežastis – skubėjimas ir konkuravimas, tapę gyvenimo būdu, kai kiti vairuotojai vertinami kaip kliūtys ar varžovai, kuriuos reikia aplenkti, paverčiant gatves „Formulės 1“ trasomis“, – pridūrė jis. Vis dėlto popiežius pridūrė, jog policijos pareigūnai taisyklių pažeidėjams turėtų būti gailestingi. Pasak jo, tai reiškia, kad žmonių nereikia laikyti iš anksto linkusiais nusikalsti ir kad reikėtų bandyti suprasti jų veiksmų priežastis. Vis dėlto gailestingumo demonstravimas „nėra silpnumo ženklas ir nereikalauja atsisakyti jėgos panaudojimo“, sakė pontifikas.