„Šiandien ryte Savanorių prospekte 222 a. buvo apvogtas kaimynų automobilis. Vėl siaučia vagys. Kauniečiai, saugokite savo turtą ir būkite akylesni“, – perspėja Martynas. Pasak kauniečio, matyti, jog apvagiant automobilį pasidarbavo vagysčių profesionalai. „Viskas gražiai nurinkta, neišlaužyta“, – teigia portalo „Kas vyksta Kaune“ skaitytojas. Vyras tikisi, jog atsiras tokių, kurie matė šio ryto įvykį Savanorių prospekte ir suteiks informacijos policijai. „Žmonės, saugokite savo ir kaimynų turtą, nes pastaruoju metu Kaune vagys siautėja išties stipriai ir dažnai“, – sako pilietiškas kaunietis. Turinčius informacijos apie siaučiančius automobilių detalių vagis, prašome pranešti bendruoju pagalbos telefonu 112.