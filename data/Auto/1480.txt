Pasak laikraščio pašnekovų, ši sistema bus įrengiama pačiuose populiariausiuose Toljatyje įsikūrusios gamintojos automobiliuose „Lada Granta“ – ji įeis į liukso komplektaciją arba pagal specialų užsakymą bus įrengiama ir standartinės komplektacijos automobiliuose, perduoda lenta.ru. „Lada Connect“ leis išmaniuoju telefonu užvesti variklį, atrakinti ir užrakinti dureles, įjungti žibintus, gauti duomenis apie nuvažiuotą atstumą, sužinoti degalų kiekį bake, patikrinti akumuliatoriaus įkrovimo būseną ir sekti automobilio buvimo vietą. Lapkričio pradžioje „AvtoVAZ“ paskelbė, kad rugsėjo mėnesį jos automobilių pardavimai išaugo 24 proc. Per devynis mėnesius Rusijos rinkoje parduoti 221,2 tūkst. automobilių „Lada“, o tai praėjusių metų rodiklius viršija 16,5 proc. Per pastaruosius šešis mėnesius populiariausiu modeliu tarp pirkėjų toliau liko „Granta“. Įmonės duomenimis, nuo sausio iki rugsėjo buvo parduota daugiau kaip 67,7 tūkst. šio modelio automobilių. Po jų eina „Vesta“, kuriuos nuo 2017 metų sausio iki spalio įsigijo 54,6 tūkst. pirkėjų. Pagal augimo tempus rugsėjo mėnesį lydere toliau liko XRAY: tą mėnesį buvo parduoti 3175 šio modelio automobiliai, o tai yra 87 proc. daugiau negu 2016 metų rugsėjį.