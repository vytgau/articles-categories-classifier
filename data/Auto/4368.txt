Pasak šalies automobilių gamintojų asociacijos, geriausiai parduodamu metų automobiliu tapo „Volkswagen Golf“. „Golf“ sudarė 5,9 proc. nupirktų automobilių šalyje. Trys „Volvo“ modeliai sudarė 5,7 proc. pardavimų. Pastarąjį kartą „Volvo“ neužėmė pirmosios vietos 1962-aisiais, kai sąraše pirmavo „Volkswagen Beetle“. Nors „Volvo“ dabar priklauso kinų bendrovei „Zheijang Geely“, dauguma žmonių „Volvo“ prekinį ženklą vis dar laiko Švedijos simboliu. „Volvo“ tebepriklauso didžiausia šalies automobilių rinkos dalis – daugiau nei penktadalis (21,5 proc.) Švedijoje važinėjančių automobilių. Palyginimui, „Volkswagen“ automobiliai sudaro 15,7 proc. Anot automobilių gamintojų asociacijos, dėl sustiprėjusios ekonomikos 2016-aisiais automobilių pardavimai Švedijoje pasiekė rekordines aukštumas – iš viso registruota 372 tūkst. naujų automobilių, t. y. 8 proc. daugiau nei 2015-aisiais.