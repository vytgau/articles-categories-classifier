Socialiniame tinkle „YouTube“ neseniai įkeltas ir sparčiai išpopuliarėjęs vaizdo įrašas buvo nufilmuotas daugiau nei prieš 25-erius metus. Jis įrodo, kad polinkis į sarkazmą J. Clarksonui buvo būdingas visada. Taip, jis kalba apie „Ferrari“. Aišku, nereikia pamiršti, kad rasti trūkumų J. Clarksonui – vieni juokai. Be to, reikia pripažinti, kad „Ferrari 348“ toli gražu nebuvo gamyklos pasididžiavimas. Automobilis išties vertas šiokios tokios kritikos, tad nekeista, kad apie jį kalbėdamas J. Clarksonas nesirinka subtilesnių išsireiškimų. Laimei, tuo metu įmonei „Ferrari“ vadovavęs Luca di Montezemolo sugebėjo pataisyti situaciją – „Ferrari 355“ jau buvo visiškai kitoks. Bet grįžkime prie J. Clarksono „Ferrari 348“ skirtos apžvalgos... Tiesą sakant, nelabai ir aišku, ar vedėjas šį automobilį giria, ar peikia. Galite pasižiūrėti patys.