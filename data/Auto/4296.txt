„Automobilių verslas reikalauja ilgalaikio planavimo renkantis vietą automobilių gamybos vietą, sprendimai priimami dvejus ar ketverius metus į priekį“, – patikslino GM vadovė per naujojo visureigio „Terrain“ prezentaciją, – būtent šio modelio surinkimą GM planuoja perkelti iš Kanados į Meksiką. M. Barra taip pat pažymėjo, kad Meksikoje GM gamina tik hečbekus „Chevrolet Cruze“, o šio modelio sedanai gaminami JAV Lordstauno mieste, Ohajo valstijoje. Ji taip pat patikino, kad automobilių koncernui būtinai pavyks rasti kompromisą su D. Trumpu dėl naujų darbo vietų kūrimo planų. „Mes labai norime prisidėti prie sprendimų, kurie leistų sustiprinti mūsų šalį, verslą ir mūsų pramonės potencialą“, – sakė ji. M. Barra taip pat pridūrė, kad kol kas per anksti komentuoti D. Trumpo pasiūlymą įvesti tarifus GM automobilių, pagamintų Meksikoje įvežimui į Jungtines Valstijas. Sausio pradžioje D. Trumpas sukritikavo šalies automobilių gamintoją „General Motors“ už tai, kad ši renka automobilius Meksikoje, o vėliau be muito įveža juos į Jungtines Valstijas. „Gaminkite modelį JAV arba mokėkite didelius pasienio muitus“, – pareikalavo išrinktasis prezidentas, turėdamas galvoje modelį „Chevrolet Cruz“. Tuo tarpu „Ford“ praėjusią savaitę atšaukė planus statyti 1,6 milijardo JAV dolerių vertės gamyklą Meksikoje ir vietoj to nusprendė išplėsti savo veiklą Mičigano valstijoje.