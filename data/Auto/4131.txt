Remiantis realių, Lietuvos keliais riedančių automobilių registracijos duomenimis (atmetus trumpalaikę automobilių registraciją), galima teigti, kad įmonės pasiektas rezultatas – dėsningas Europos rinkos atspindys, kur „Renault“ yra geriausiai perkama lengvųjų komercinių automobilių markė jau 18-us metus iš eilės ir, anot „DataCenter“, šio prancūzų gamintojo komerciniai automobiliai yra perkamiausi ir Lietuvoje. Pažvelgus į „DataCenter“ duomenis matyti, kad per praėjusiuosius metus Lietuvoje užregistruoti 407 nauji „Renault“ komercinio tipo automobiliai (N1 kategorija). Antrojoje ir trečiojoje vietoje liko „Fiat“ ir „Volkswagen“, kuriuos vieną nuo kito skiria vos vienas automobilis – užregistruoti atitinkamai 326 ir 325 šių markių automobiliai.  2014-aisiais Lietuvoje buvo parduotas 281 automobilis šiame segmente. 2015 metais buvo įregistruoti jau 352 nauji „Renault“ komerciniai automobiliai, o pernai 407 , t. y. 55 automobiliais arba 15,6 proc. daugiau nei 2015-aisiais ir net 126 automobiliais arba 44,8 proc. daugiau nei 2014 metais. Pasak „Renault“ automobiliais prekiaujančios UAB „Sostena“ atstovų, pernai pastebėta nauja tendencija versle – vis labiau populiarėja modifikuoti lengvieji komerciniai automobiliai. 2016-aisiais nemažai užsakovų rinkdamiesi darbui skirtus automobilius kėlė specifinius reikalavimus – pageidavo įrengti specialią šaldymo įrangą, modifikuoti važiuoklę, įrengti specialias krovinių platformas, tentus, kietašonius kėbulus, miegamąsias vietas, įmontuoti liftą ir kitą specialią įrangą. Tai tik parodo, kad verslas nestovi vietoje ir noriai naudojasi suteikiamomis galimybėmis susikurti savo veiklai optimalų sprendimą. Taip pat matyti, kad augant ekonomikai, automobilio kaina versle nebėra pagrindinis pasirinkimo kriterijus. Kur kas svarbiau būsimos eksploatavimo sąlygos, t. y. servisų pasiekiamumas, remonto ir detalių prieinamumas, ilgaamžiškumas, patvarumas, aptarnavimo kokybė bei kuro sąnaudos. „Renault“ atstovai pastebi, kad verslui nebeužtenka bazinės įrangos komplektacijos. Kondicionierius, radijas, belaidis „Bluetooth“ ryšys, patogi amortizuojanti vairuotojo sėdynė, navigacija, multimedija, didesnis kuro bakas ir kt. patogumai yra privalomi kone kiekvienam komerciniam automobiliui. Taip pat pastebėta, kad dažniausiai tokio tipo automobiliai įsigyjami išsimokėtinai.