Lietuvoje sausį-rugsėjį, palyginti su 2016-ųjų tuo pat metu, automobilių pardavimai išaugo 22,7 proc. iki 19,2 tūkst., rodo antradienį paskelbti ACEA duomenys. Latvijoje automobilių pardavimai per metus padidėjo 0,4 proc. iki 12,7 tūkst., Estijoje – 11,1 proc. iki 19,3 tūkstančio. Vien rugsėjo mėnesį, palyginti su praėjusių metų rugsėju, automobilių pardavimai Lietuvoje išaugo 45,7 proc. iki 2483, Latvijoje – smuko 20,8 proc. iki 1211, Estijoje – ūgtelėjo 2,2 proc. iki 1947. Visoje Europos Sąjungoje pardavimai šiemet išaugo 3,7 proc. iki 11,7 mln., o vien rugsėjį – smuko 2 proc. iki 1,427 milijono. Populiariausi šiemet išlieka „Volkswagen“ automobiliai – jų per tris ketvirčius parduota 1,257 mln., arba 0,6 proc. mažiau nei pernai tuo pat metu.