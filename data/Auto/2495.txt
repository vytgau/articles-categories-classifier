Pamačiusi reklaminį skelbimą, siūlantį už gerokai mažesnę nei įprasta kainą įsigyti visiškai naują „Infiniti QX30“, sutuoktinių pora nedelsdama paskambino platintojui. Vis dėlto pardavimo skyriaus vadovas pareiškė, kad už paskelbtą sumą automobilio įsigyti neįmanoma. Tada pora susisiekė su Japonijos automobilių gamintojo atstovu ir nupasakojo susiklosčiusią situaciją. Bendrovės atstovas konstatavo, kad jei išties buvo paskelbta tokia reklama, vadinasi, tiems, kurie suskubo ja pasinaudoti, turi būti sudarytos sąlygos įsigyti automobilį už reklamoje nurodytą kainą. Po šio incidento puslapis, kuriame buvo paskelbta klaidinanti reklama, buvo uždarytas ir pakoreguotas.