Pirmadienį, balandžio 10 dieną, automobilių gamintojas „Ford“ Los Andžele pristatė pirmąjį aplinką tausojantį dujomis ir elektra varomą policijos automobilį. Atstovai teigia, kad šis automobilis ne tik ekologiškas, bet ir itin greitas, tad puikiai pasitarnaus ir ekstremaliose gaudynėse. Reaguodamas į teisėsaugos pareigūnų iš Jungtinių Valstijų poreikius ir pageidavimus, „Ford“ nusprendė perdirbti savąjį hibridinį „Fusion“ sedano modelį. Dabar jis iki 90 kilometrų per valandą greičio įsibėgėja vos per šešias sekundes. Šio naujo Jungtinių Valstijų policijos automobilio, kurio širdis – 2 litrų darbinio tūrio keturių cilindrų variklis ir 1,4 kilovatų ličio jonų baterija, kuro sąnaudos net dvigubai mažesnės nei iki šiol „Ford“ siūlyto policijos automobilio „Taurus“.