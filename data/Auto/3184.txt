Likus dviems savaitėms, beveik Garažo istorijų pasiklausyti „Fast Lap“ komanda atvyko iki gegužės 13 dienos pirmojo etapo likus lygiai 12 dienų. J. Gudavičius tą žino tiksliai, nes reguliariai stebi organizatorių puslapyje įtaisytą laikrodį. „Turiu planą likus savaitei iki lenktynių persikelti dirbti į Kauną, kad per pietų pertrauką galėčiau sukt ratus Kačerginėje. Labai laukiu“, – pasakoja savo malonumui lenktyniaujantis J. Gudavičius. Jis lenktyniauja, pasak jo, pirmiausia savo malonumui ir džiaugiasi pačiu veiksmu, o ne apdovanojimais. Dar vaikystėje netikėjo, kad bus lenktynininku, bet žingsnis po žingsnio juo tapo. Ir labai greitu, jei paklausi Justo konkurentų.  Tobulas sportinis automobilis Justas „Time Attack“ lenktynėse vairuos baltą „Mazda MX5“ automobilį. Turint tokį, vieni privalumai – visame pasaulyje pripažintas puikus sportinis automobilis, o modifikuojant padeda gausi interneto bendruomenė. Tik Justo „Mazda“ kiek kitokia. „Galvoju, kad taip turėjo būti nuo pradžių – puikus „Mazda“ kėbulas ir puikus „Honda“ K serijos variklis“, – apie automobilį pasakoja Justas, kuriuo, beje, kiekvieną mielą dieną važinėja į darbą. Populiariausias automobilių entuziastų klausimas – kiek arklių? Bet labai retas lenktynininkas jums pasakys, kokios galios varikliu lenktyniauja. Nes patobulinimai daromi reguliariai, o variklio galios kiekviename žingsnyje nematuosi. Tai ir Justas nekonkretus. „Manau, kad gali būti 220 AG, o gal ir 250 AG. Jei būtų kokie 270 AG, būčiau nustebęs“, – sako Justas. Paruošiamieji „priešlenktyniniai“ darbai prie automobilio dar vyksta, bet – viskas pagal planą, nes yra planas, net visa sistema – lipnūs lapeliai. „Visą dieną galvoju galva (Justas yra IT specialistas – red. ), o namuose dirbu rankomis – sukioju varžtus. Bet kartais panaudoju darbines taktikas automobilio ruošime“, – sako lenktynininkas, nors tai ir nėra visai teisybė, nes ne tik varžtą reikia sukt, kad „Honda“ variklis dirbtų „Mazda“ kėbule. Reikia sėdynės Iki lenktynių gegužės 13 dieną Justas dar ieško pirkti dviejų „Recaro“ sėdynių, nes dabartinės, pasirodo, ne visai tinkamos. „Po „Autoplius.lt Fast Lap“ organizuotos „Wolf School“ paskaitos apie automobilio saugumą supratau, kad mano sėdynės – per didelės, nes saugos diržas ant peties gulasi kiek per aukštai. Tai jei kas turite kiek mažesnę, man tinkamo dydžio sėdynę, lauksiu pasiūlymų“, – sako Justas. Ar lipnių lapelių sistema ir tobulo kėbulo bei tobulo variklio draugystė pasiteisins, bus aišku jau gegužės 13 dieną, pirmame „Fast Lap“ etape Kačerginės „Nemuno žiedo“ lenktynių trasoje. 