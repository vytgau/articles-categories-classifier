„Polestar“ gamins savo prekės ženklo automobilius bei teiks aukšto lygio atnaujinimus „Volvo“ automobiliams. Švedų bendrovė skelbia, kad „Polestar“ produkciją daugiausia sudarys elektrinėmis baterijomis varomi superautomobiliai, kurių tikslas bus konkuruoti su „Tesla“ bei „Mercedes“ markių modeliais. „Polestar“ bus stiprus konkurentas besiformuojančioje galingų elektromobilių rinkoje“, - teigiama „Volvo“ pranešime. Manoma, kad pagrindinės naujųjų „Polestar“ elektromobilių rinkos bus Kinija bei Jungtinės Valstijos.