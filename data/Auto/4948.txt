Trečiąjį 2016 metų ketvirtį „Groupe Renault“ pardavimai 5 proc. augusioje pasaulinėje rinkoje padidėjo 16 proc., pardavus 721 tūkst. 741 automobilį. 5,3 proc. išaugusioje Europos rinkoje Prancūzijos grupės naujų automobilių registracijos padidėjo 11,3 proc. Naujų modelių ir „Clio IV“, „Captur“ bei „Dacia“ modelių populiarumas leido „Renault“ 0,5 proc. padidinti užimamą rinkos dalį. „Dacia“ prekės ženklo pardavimai didėjo 22,1 proc. – daugiausiai prie to prisidėjo „Sandero Stepway“ ir „Duster“ populiarumas. Už Europos ribų grupės augimas siekė 21,5 proc., didžiausią augimą fiksuojant Afrikoje, Artimuosiuose Rytuose ir Indijos regione (+85 proc.). Užimama rinkos dalis didėjo visuose regionuose. „Renault“ tikisi, kad, palyginti su 2015 metais, 2016-aisiais pasaulinė rinka augs maždaug 1,7 proc. Europos, kaip ir Prancūzijos rinka, turėtų padidėti bent 5 proc.