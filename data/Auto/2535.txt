Sergio Marchionne, „Ferrari“ valdančios FCA grupės vadovas, pareiškė, kad visureigiai nėra suderinamai su kompanijos filosofija ir jam asmeniškai yra nepriimtini. Be to, „Ferrari“ jų tiesiog nereikia. Kitos kompanijos gamina visureigius, pamindamos savo vairavimo malonumo ir sportiškumo siekį, tik tam, kad pasididintų pelną. „Ferrari“ to nereikia – kompanija nori išlikti išskirtinių automobilių gamintoja, parduodančia nedaug modelių. Tiesa, „Ferrari“ visgi nori parduoti šiek tiek daugiau. Dabar klientus kasmet pasiekia maždaug 8000 automobilių per metus, o iki 2025-ųjų šį skaičių norima padidinti iki 10 tūkstančių. Tačiau tai padaryti nebus sunku ir negaminant visureigio. S. Marchionne nėra kvailys ir savo žodžių išsižadėti neketina. Visureigiai būtų labai perkami, tačiau sumažintų kompanijos prestižą. Taigi, 2021 metais „Ferrari“ pristatys keturiais ratais varomą automobilį su pakelta važiuokle. Žmonių kalba tai vadinama visureigiu (krosoveriu, jei norite būtų labai tikslūs). Tačiau S. Marchionne greičiau priims tą kulką, apie kurią kalbėjo, nei naują modelį pavadins visureigiu. Sklinda gandai, kad ši mašina, dabar vadinama kodiniu vardu F16X pasirodys kartu su „Ferrari GTC4 Lusso“ pamaina. „Ferrari GTC4 Lusso“, kaip ir prieš jį gamintas FF, yra keturvietis (gale lengvai telpa pora suaugusių žmonių), keturiais ratais varomas kupė-universalas.  Dar gamindama FF modelį „Ferrari“ sukūrė unikalią keturių varomų ratų sistemą. Vietoj to, kad nuo pavarų dėžės, esančios už variklio, į priekinius ratus eitų velenas, „Ferrari“ variklio priekyje sumontavo antrą pavarų dėžę. Tai leido variklį sumontuoti kur kas žemiau ir automobilis išlaikė savo sportinį charakterį, dovanojamą V12 motoro. „Ferrari GTC4 Lusso“ gaminamas ir su V8 varikliu su turbokompresoriumi ir tikėtina, kad visureigis V12 pasirinkimo net neturės. Tai koks gi bus F16X? Kad ir kas pakeis „Ferrari GTC4 Lusso“, tas automobilis taps pirmojo „Ferrari“ visureigio pagrindu. Įsivaizduokite dabartinį „Ferrari GTC4 Lusso“ su kur kas aukštesne važiuokle ir prieš akis išvysite būsimą F16X. Anot iš patikimų šaltinių žurnalistų nuklausytų gandų, naujasis automobilis turės atgal atsidarančias dureles, kad įsėsti į visureigio galą būtų lengviau. F16X tikriausiai bus varomas 3,9 l V8 varikliu, sutinkamu ir „California T“, greičiausiai atsiras ir hibridinė jėgainė. Kad ir kaip ten bebūtų, galima neabejoti, kad F16X visi laikys markės visureigiu, išskyrus kompanijos vadovą. Kita vertus, dviduris, žemo silueto automobilis tikrai neprimins „Lamborghini Urus“ monstro. Tačiau kažin, ar jis padės išpopuliarinti „Ferrari“ markę. To nesiekiama, o visureigis bus dar brangesnis už „Ferrari GTC4 Lusso“, kuris ir taip yra mėgstamas turtingų slidinėjimą mėgstančių automobilių entuziastų.