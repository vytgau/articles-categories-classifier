Lietuvoje naująjį „Golf“ į bus galima įsigyti jau nuo kitos savaitės. Perkamiausias visų laikų „Volkswagen“ modelis į Baltijos šalis atkeliauja po reikšmingų pokyčių. „Volkswagen“ į kompaktinių automobilių segmentą perkėlė technologijas, paprastai būdingas tik aukštesnės klasės modeliams. Automobilyje veikia daugiau nei 14 vairavimo ir saugaus važiavimo sistemų, įskaitant pėsčiųjų stebėsenos ir avarinio stabdymo sistemą, kuri nuo šiol yra standartinio paketo dalis. Atnaujintas „Golf“ yra vienas iš pirmųjų kompaktinių automobilių, kuris turi pusiau automatizuotas vairavimo funkcijas, pavyzdžiui, eismo juostos išlaikymo sistemą ir automatinį atstumo reguliatorių ACC, kurie užtikrina tolygų važiavimą eismo spūstyse: „Golf“ tiesiog lėtai ir saugiai riedės paskui priekyje esantį automobilį – sistema automatiškai valdys greičio didinimo ir stabdymo procesus. Važiavimo spūstyje asistentas sumažina įtampą ir padeda išvengti eismo kamščiams būdingų smulkių susidūrimų.  Naujasis „Golf“ modelis taip pat yra pirmasis iš kompaktinės klasės automobilių, kuriame aplinką galima valdyti gestais – 9,2 colio liečiamas ekranas reaguos į rankos mostus ir išpildys vairuotojo ar keleivio pasirinkimus. O valdymas balsu padeda iškart surasti vietovę bei gatvę, apskaičiuoja maršrutą ir suteikia galimybę geriau orientuotis kelyje. Vairuotojo prietaisų skydelis naujajame „Golf“ tapo aktyviu informaciniu ekranu. Aukštos grafinės raiškos 12,3 colio ekrane vairuotojas matys aktualiausius duomenis pagal savo pasirinktą tvarką. Ši naujovė „Golf“ automobilyje įgyvendinta pirmą kartą. Naujojo modelio pradinė kaina išlieka nepakitusi, nors į bazinės versijos paketą dabar įtraukta naujos kartos informacinė ir pramoginė įranga su 6,5 colio įstrižainės spalvotu ekranu, naujai sukurti LED galiniai žibintai, patobulintas interjeras. Lietuvoje tokios bazinės įrangos „Golf“ siūlomas už pradinę 16 tūkst. 353 eurų kainą. Be dyzelinu, benzinu, dujomis varomų automobilių galima pasirinkti hibridinius ir tik elektra varomus „Golf“ modelius. „Golf“ siūlo variantus su benzininiais varikliais: nuo naujojo 1,0 TSI 81 kW/110 (AG) iki „Golf“ R su 228 kW / 310 (AG). Turbodyzeliniai (TDI) modeliai: 85 kW / 115 (AG) ir 110 kW / 150 (AG). TGI modeliai turi 81 kW/110 (AG) variklius. Be to, yra gausybė „Golf“ variantų, įskaitant „Trendline“, „Comfortline“, „R-line“, taip pat sportinis GTI, R ir naujasis „e-Golf“. Daugiau apie atnaujintą modelį DELFI rašė pernai lapkritį.