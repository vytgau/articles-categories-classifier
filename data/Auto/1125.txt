Kiek tiksliai 25 m. Sankt Peterburgo gyventojas, kuklus vamzdžių gamyklos darbininkas paklojo už 2004 m. „Bentley Continental GT“ markės kupė nežinoma, o nenaujų automobilių rinkoje tokį galima nusipirkti už 1,5–2 mln. rublių (apie 21,7-29 tūkst. eurų). Maždaug tiek dabar Rusijoje kainuoja naujas, masinio segmento vidutinio dydžio visureigis su kuklia komplektacija. Akivaizdu, kad šis pirkinys daugeliui atrodys keistas, net ekscentriškas, kita vertus, galbūt jaunuolis įgyvendino savo gyvenimo svajonę. Kaip praneša portalas „78.ru“, remdamasis šaltiniu teisėsaugos institucijoje, vamzdžių fabriko darbininkas įsigijo „Bentley“ gruodžio 16 d. ir vakare pasistatė automobilį gatvėje prie savo namo. Po trijų valandų jis išėjo į kiemą apžiūrėti savo pirkinio, tačiau automobilio neberado – jį nuvarė. Šviežiai iškeptas „Bentley“ savininkas buvo nespėjęs įsigyti draudimo, taigi negali tikėtis kompensacijos. Policija paskelbė automobilio paiešką, tačiau, po teisybei, rašoma straipsnyje, nedaug šansų jį rasti.