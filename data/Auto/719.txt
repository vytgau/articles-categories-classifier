Ruošiantis pasaulinei premjerai „I-Pace“ buvo išbandytas ekstremaliomis kelio ir klimato sąlygomis. „Jaguar“ komanda „I-Pace“ nugabeno dresūros sesijai į Arkties srityje, Švedijoje, įsikūrusį „Jaguar Land Rover“ Arjeplogo šalto klimato bandymų poligoną, kur oro temperatūra nukrinta iki 40 Celsijaus laipsnių šalčio. „I-Pace“ pirkėjams elektrinis „Jaguar“ suteiks galimybę nuo namų elektros tinklo kelionei paruošti ne tik akumuliatorių, bet, esant šaltam orui, sušildyti automobilio saloną, o už lango kepinant vasaros saulei – jį atvėsinti. Tiek automobilio krovimą, tiek jo pasiruošimą kelionei bus galima valdyti naudojant specialią mobiliąją programėlę arba per automobilio valdymo sistemą. „Jaguar“ patikino, kad tai bus taip paprasta, kaip nustatyti žadintuvą.  „Jaguar I-Pace“, jo komplektacijos ir kainos bus pristatytos tiesioginės transliacijos www.jaguar.com metu, kovo 1 dieną, 20 valandą Lietuvos laiku. Tuomet prasidės ir išankstiniai „I-Pace“ užsakymai. Gyvai automobilį išvysti bus galima Ženevos automobilių parodoje nuo kovo 6 dienos.