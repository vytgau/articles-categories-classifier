Savo pažadą įmonės pildo nieko nelaukdamos – naujos kartos „Ford Fiesta“ yra pirmasis „Ford“ modelis, kuriame yra įmontuota „B&O Play“ garso sistema. Palaipsniui ši garso sistema turėtų atsirasti visuose naujuose „Ford“ modeliuose. Tyrimai rodo, kad net trečdalis automobilių pirkėjų, rinkdamiesi transporto priemonę, atkreipia dėmesį, kokio prekės ženklo garso aparatūra yra jame įmontuota. Ir nenuostabu, juk žmonės keliaudami mėgsta klausytis muzikos, ir daugelis automobilyje įsijungia tokią muziką, kurios nedrįsta klausytis namuose ar darbe. Kuomet garsas užpildo erdvę, kurioje sėdima, atsipalaiduojama ir dainuojama „iš širdies“. Toks dainavimas, anot psichologų, yra labai sveikas žmogaus psichinei bei fizinei jausenai. Dainuojant sulėtėja kvėpavimas, atsipalaiduoja raumenys, taip yra išleidžiamos sukauptos emocijos, atsipalaiduojama nuo streso, patiriami teigiami jausmai. Naujoji „B&O Play“ garso sistema, pritaikyta „Fiesta“ salonui, yra galingiausia šioje automobilių klasėje. Kad užtikrintų 675 vatų galios garso sistemos kokybę, inžinieriai visus metus klausėsi daugiau nei 5000 įvairaus žanro kūrinių, atliekamų įvairiu garsu.