Pasak organizatorių, „Best of the Best“ apdovanojimą laimi vizionieriškas dizainas, sugebėjęs savyje suderinti funkcionalumą, kokybę, praktiškumą bei keliamas emocijas. KODO įsikūnijimas šiame rodsteryje – jo kietas, tarsi origami išlankstomas ir bagažinėje pasislepiantis stogas. „MX-5 RF“ iš pirmo žvilgsnio neprimena įprasto kabrioleto, tačiau jo nuožulnus stogas vieno mygtuko paspaudimu automatiškai pakyla, atsiskiria į dvi dalis, kurių viena – priekinė – nusileidžia žemyn ir pasislepia bagažinėje, o antroji – galinė – vėl atsistoja į savo vietą.  Pirmą kartą surengtas 1955 metais Vokietijoje įsikūrusiame „Design Zentrum Nordrhein Westfalen“, Essene, „Red Dot“ yra pasaulyje didžiausias ir prestižiškiausias produktų dizaino konkursas. Tarptautinė komisija, sudaryta iš 39 narių (žurnalistų, profesorių ir dizainerių) išrinko 102 „Best of the Best“ nugalėtojus iš daugiau kaip 5500 paraiškų, iš 54 šalių. Svarbiausi kriterijai, kuriais remiantis išrinkti nugalėtojai – inovacijos, funkcionalumas, ergonomiškumas, simbolinis ir emocionalus turinys, kokybė, ekologiškumas. „Mazda“ automobiliai šį apdovanojimą laimi jau šeštą kartą. 2013 metais „Red Dot“ apdovanojimą pelnė „Mazda6“, 2014 metais – „Mazda3“, 2015 metais kartu su „MX-5“, žiuri įvertino ir „Mazda CX-3“ bei „Mazda2“. „Mazda“ ir kitiems prizininkams apdovanojimai bus įteikti liepos 3 dieną „Aalto“ teatre, Essene. Apdovanoti produktai penkias savaites po apdovanojimų ceremonijos bus eksponuojami „Red Dot“ dizaino muziejuje, Essene bei internete, www.red-dot.de. Šie produktai įgavo teisę būti pristatyti su „red dot“ simboliu – tarptautiniu antspaudu už išskirtinį dizainą.