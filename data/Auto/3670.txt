Tad nejaugi kalbame apie naują grandininės reakcijos etapą, už kurį reikia dėkoti vietoje nustygstančiam ir ambicingam PSA vykdomajam vadovui Carlosui Tavaresui? „Klauskite kitų automobilių gamintojų. Man šiuo metu rūpi tik „OpelVauxhall“, – pareiškė C. Tavaresas. Tiesą sakant, panašu, kad vadovo interesų lėkštė netrukus gali tapti dar pilnesnė: PSA rengiasi įsigyti „Proton Holdings“ – automobilių gamintoją iš Malaizijos. „Proton“ sandoris jau mūsų kišenėje, tai mums labai naudingas sprendimas, tikimės, kad jis suteiks puikių galimybių plėstis Pietryčių Azijoje“, – tvirtina C. Tavaresas. „Renault-Nissan“ vykdomasis vadovas Carlosas Ghosnas, didžiausias C. Tavareso varžovas Paryžiuje, teigiamai vertina „PAS Group“ ir „Opel“ susitarimą. „Visada buvau konsolidacijos šalininkas. „Renault-Nissan“ aljansui jau 17 metų, šiuo metu intensyviai bandome integruoti savo pastarąjį varžovą – „Mitsubishi Motors“, – pareiškė C. Ghosnas. C. Ghosnas teigia, kad dydis svarbu, tačiau vien bendrovių dydis kai kuriais atvejais gali būti nieko vertas, jeigu jos tarpusavyje nebendradarbiauja ir nesidalija technologijomis – „tam prireikia nemažai laiko, patikėkite manimi“. „Ford“ padalinio Europoje vadovas Stevenas Armstrongas teigia, kad konsolidacija vis tiek neišvengiama – ar su „PSA-Opel“ sutartimi, ar be jos. „Nuo pat pradžių stengėmės vykdyti konsolidaciją, esu tikras, kad procesas vyks ir ateityje – ar tai būtų aljansų, ar bendradarbiavimo platformų ar tiesiog įsigijimų formatas“, – C. Ghostas. Kol kas neaišku, ar tai, kas neseniai įvyko, galima iš viso vadinti konsolidacija. „Ar tai tik „Opel“ perėjimas iš vienų namus į kitus, ar pilna sėkminga integracija, paaiškės vėliau“, – sako S. Armstrongas. Kalbant apie pardavimus, „Opel-PSA“ susitarimas trečią pagal dydį Europos automobilių gamintoją (PSA) sulies su penktuoju pagal dydį (Opel/Vauxhall). Rezultatas? Nauja antroji pagal dydį „Volkswagen Group“. 2016 metais PSA ir „Opel“ kartu sudarė 16,3 proc. rinkos dalies, atsilikdami nuo 24,1 proc. turinčios „VW Group“ ir pirmaujantys prieš 10,9 proc. turinčią „Renault-Nissan“. Susitarimas – naujas spaudimas jau ir taip bėdų turintiems smulkesniems rinkos žaidėjams regione.