„Liūtys tapo aktualiausia šios vasaros orų tema. Stipriam lietui užpylus gatves, tokių kelio ruožų patartume vengti patiems ir draugiškai įspėti kitus. Vienas geriausių būdų tai padaryti – išmanioji navigacija „Waze“. Joje galima pažymėti apsemtą gatvę, išvengti spūsčių ir rasti greičiausią kitą maršrutą“, – sako „Bitės“ išmaniųjų ekspertas Egidijus Adomkaitis. „Waze“ programėlėje dažniausiai pasitaikančias kliūtis galima pažymėti keliais paspaudimais. Atsižvelgdama į gautus žymėjimus, programėlė pasiūlys kitus maršrutus. Nuo vandens labiausiai nukenčia variklis ir elektronika Vairavimo mokytojas ir eismo ekspertas Artūras Pakėnas teigia, kad vandens žala automobiliui yra labai didelė: „Vandeniui patekus į automobilio oro paėmimo vamzdį, jis patenka į variklį ir gali jį visiškai sugadinti. Kita dažnai pasitaikanti problema – elektronikos gedimai. Automobilyje sunkiai prieinamose vietose esantys įrenginiai ir laidai gali lengvai sušlapti. Praktika rodo, kad automobilių meistrams surasti tikslią gedimo vietą tampa tikru galvos skausmu. Atitinkamai, vairuotojui tai reiškia ilgesnį remontą ir didesnę kainą.“ Jei vis tik nepavyko išvengti liūties, ekspertas pataria važiuojant per labai didelę balą laikytis vienodo greičio: „Per stipriai liūčių apsemtų gatvių duobes reikia važiuoti pirma pavara ir nekeičiant greičio. Todėl įvažiuoti į didelę balą reikia pamažu ir jokiais būdais neįlėkti greitai. Taip užtikrinsite, kad iš lėto stumsite vandenį į priekį ir šis negrįš į jūsų automobilį dar didesne banga.“ „Waze“ yra „Google“ valdoma išmanioji navigacija, kurioje vairuotojai realiu laiku mato ir patys praneša informaciją apie sąlygas keliuose. Tai gali būti spūstys, eismo įvykiai, oro sąlygas, duobės ar kitas kliūtys. „Waze“ apdoroja šią vairuotojų pateiktą informaciją, papildomai įvertina kokiu greičiu vyksta eismas miesto gatvėse ir duomenis iš kitų šaltinių. Tai leidžia vairuotojams pasiūlyti greičiausią maršrutą. „Waze“ duomenis savo veikloje jau naudoja Lietuvos automobilių kelių direkcija, Vilniaus miesto ir kitos savivaldybės. Sostinės gatves prižiūrinti bendrovė „Grinda“ pagal „Waze“ programėlėje sužymėtas duobes tvarko duobes.