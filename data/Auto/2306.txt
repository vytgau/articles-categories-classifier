„Komisija neketina įvesti elektromobilių kvotų. Jeigu kalbėtume apie bendrą poziciją, tai Europos Komisija ieško būdų ir priemonių skatinti naudoti automobilius, kurie taupiai naudoja degalus. Turime įvairių idėjų toms sritims, kuriose dirbame, kad pasiektume šį tikslą. Tačiau turi būti visiškai aišku: nekeliamas klausimas dėl elektromobilių kvotų įvedimo“, – pirmadienį Briuselyje sakė M. Andreeva. Jos teigimu, „vienas iš pagrindinių EK vykdomo darbo principų yra tas, kad mes neskatiname diskriminacijos tarp skirtingų technologijų“. „Koks bebūtų jūsų darbas, mes neketiname remti atskiros technologijos. Kalba eina apie automobilius, išmetančius mažiau išmetamųjų dujų, t.y., nekalbama konkrečiai apie elektromobilius“, – pabrėžė atstovė. Ji taip pat paragino žurnalistus aiškiai atskirti terminus „tikslas“ ir „kvota“.