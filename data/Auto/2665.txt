Jau iš pavadinimo galima suprasti, kad „Peugeot 3008DKR Maxi“ yra didesnis ir galingesnis už savo pirmtaką. Naujasis automobilis už savo nugalėtoją pirmtaką yra 20 cm platesnis, amortizatoriaus pavaros padidintos 10 cm, atnaujinta didelė važiuoklės dalis. Rezultate pagerėjo stabilumas ir dinamika bei padidėjo galingumas. Nors „Peugeot Sport“ inžinieriai šiuo metu tebeatlieka paskutiniuosius tobulinimo darbus, liepos 7 dieną automobilis debiutuos Šilko kelio („Silk Way Rally 2017“) ralyje ir jį vairuos devynis kartus automobilių ralį laimėjęs Sebastienas Loebas, šių metų Dakaro ralyje užėmęs antrąją vietą ir rungtyniausiantis Šilko kelyje antrąjį kartą. „Peugeot Sport“ komandos komandos gretose Šilko kelio ralyje taip pat dalyvauja 2017 metų Dakaro ralio nugalėtojas Stephane'as Peterhanselis ir 2016 metų Šilko kelio nugalėtojas Cyrilis Despres. Jie dalyvaus lenktynėse jau anksčiau save įrodžiusiais „Peugeot 3008DKR“ modeliais.  Prie naujojo automobilio plėtros darbų prisidėjo ketvirtasis komandos narys, didelę patirtį turintis Carlosas Sainzas. Šilko kelio ralyje jis nedalyvauja, tačiau jau startavo Dakaro ralyje. „Peugeot Sport“ direktoriaus Bruno Famini žodžiais, S. Loebo rolė Šilko kelio ralyje yra išbandyti naująjį automobilį ir nustatyti plėtros tendencijas. Tačiau reikia nepamiršti, kad sunkiame 15 dienos renginyje gali būti tik vienas tikslas – pergalė. PEUGEOT 3008DKR Maxi techniniai duomenys Variklio tipas: dyzelinis V6 bi-turbo / 24V Tūris: 2993 cm3 Didžiausias galingumas: 340 AG Sūkio momentas: 800 Nm Didžiausias greitis: 200 km/val. Varomoji sistema: galiniai ratai Pavarų dėžė: 6 greičių sekvencinė pavarų dėžė Matmenys (I/P/A): 4312 / 2400 / 1799 mm Tarpuašis: 3000 mm Degalų bakas: 400 l