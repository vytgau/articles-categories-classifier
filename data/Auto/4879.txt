Tarp jų – ir aviacijos milžinai. Štai koncerno „Airbus“ padalinys Kalifornijoje (JAV) konstruoja skraidantį taksi modelį. Tiesa, „Vahana“ pavadinta transporto priemonė kol kas egzistuoja tik dizainerių piešiniuose. Neseniai jie išplatinti viešai. Pagal projekto sumanytojų viziją, šis taksi būtų lyg savotiškas dronas, galintis į orą pakelti keleivį ir (arba) krovinį. Kaip dabar jau madinga, transporto priemonė turėtų bepiločio valdymo sistemą, kuri pati aptiktų kitus objektus erdvėje ir padėtų išvengti susidūrimo. Originalaus dydžio prototipą pristatyti kūrėjai tikisi iki 2017-ųjų pabaigos. Be to, „Airbus“ užsiima dar vienu panašiu projektu – didesnės talpos skraidančio taksi. „CityAirbus“ pavadintas modelis turi horizontalius propelerius, kurie šiai transporto priemonei leidžia pakilti ir leistis vertikaliai. Jis taip pat turės autopilotą, tačiau valdymas vis vien bus patikėtas žmogui. Pranešama, kad šių projektų užsakovas – antžeminių pavėžėjimo paslaugų gigantas „Uber“. Kompanijos atstovai teigia, kad skraidantys taksi išspręstų kamščių problemą. Bet palaukite – jeigu visi ims kilti į dangų, kamščiai susidarys ten...