Tokia reakcija, kaip rašoma svetainėje autoevolution.com, įprasta viso pasaulio eismo dalyviams. Sent Luiso (JAV) gyventojai tikrai nėra išimtis. Jiems net 22 mėnesius teko apsiginkluoti kantrybe ir laukti, kol bus baigti tilto ir juo einančio greitkelio remonto darbai. Visiškai neseniai užkardos pagaliau pakilo ir vairuotojai galėjo pasidžiaugti nauja asfalto danga. Kelio atnaujinimas – nemenkas pagerinimas kasdien jį besirenkantiems eismo dalyviams. Patenkinti turėtų būti ne tik vairuotojai, bet ir pėstieji bei šiame rajone veikiančių parduotuvių savininkai. Visgi viena detalė apkartino visuotinį džiaugsmą. Kaip buvo pranešta vietiniame laikraštyje „Riverfront Times“, nedidelis gatvės plotas taip ir liko neišasfaltuotas. Pasirodo, dėl to kaltas kaip tik toje vietoje vykstant remontui stovėjęs „Kia Forte“ hečbekas. Užuot jį nuvilkę ir nuosekliai suremontavę visą gatvę, kelininkai nutarė verčiau kiek sugaišti ir patirti didesnes išlaidas, bet automobilio nejudinti, o „apeiti“ ir po juo esantį plotą palikti neasfaltuotą. Kai pranešimas apie šį nesusipratimą pasirodė vietinėje žiniasklaidoje, automobilio savininkas susisiekė su žurnalistais ir pamėgino pasiaiškinti, į kokią absurdišką situaciją buvo įpainiotas. Anot hečbeko vairuotojo, gatvėje nestovėjo nė vieno ženklo, draudžiančio statyti automobilius. Nebuvo ir jokio įspėjimo, kad kitą rytą kelią ketinama asfaltuoti. Kadangi statyti automobilius draudžiančių ženklų nebuvo, kelininkai neturėjo teisės nuvilkti dėl tos pačios priežasties čia pastatytos transporto priemonės. Vieta, kurioje stovėjo automobilis, iki šiol neasfaltuota. Ji tarsi primena, kas nutinka, kai žmonės nepasivargina tinkamai atlikti savo darbo. Reikia viltis, kad miesto vadovai pademonstruos deramą dėmesį ir kreipsis į kelių remonto įmonę dėl darbo broko pašalinimo. Appears this car got in the way of final paving for today's opening of Kingshighway bridge. #stl pic.twitter.com/8nBrFJ0SmQ— Robert Cohen (@kodacohen) 13 May 2017 