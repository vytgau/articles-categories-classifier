Portale gazeta.ru primenama, kad keturiais ratais varomas automobilis Rusijos rinkoje turėtų pasirodyti tik 2018 metų gegužę. Bazinio modelio kaina turėtų siekti 15 mln. Rusijos rublių (beveik 216,5 tūkst. eurų). Kitąmet Rusijos rinkai buvo numatyta pristatyti tik 50 šių miesto visureigių. Visi jie jau užsakyti būsimų pirkėjų. Automobilyje „Lamborghini Urus“ sumontuotas 4 litrų V8 variklis su dviem turbokompresoriais, galintis išvystyti 650 AG galią. Maksimalus variklio sukimo momentas – 850 Nm. 100 km/val. greitį pajudėjęs „Urus“ išvysto per 3,6 sek., o iki 200 km/val. įsibėgėja per 12,8 sek. Maksimalus jo greitis – 305 km/val., o tai yra daugiausia, kiek gali išvystyti šiandien siūlomi miesto visureigiai. „Urus“ modelio krosoveris į pirmaujančias pozicijas patenka ir dėl efektyvaus svorio bei galingumo santykio (3,38 kg/AG). 