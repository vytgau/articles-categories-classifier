Kai kurių automobilių nurašymas buvo neišvengiamas, kai kurių labai trūks, o kai kurie buvo pasmerkti nuo pat pradžių. Kuriai stovyklai priklauso kiekvienas iš šių automobilių modelių, leisime nuspręsti jums patiems, rašo autocar.co.uk. Kurio automobilio ilgėsitės labiausiai? Parašykite savo nuomonę komentaruose! Trejų durų „Audi A3“, pasirodžiusi 1996 metais Trejų durų „Audi A3“ gamyba šiais metais buvo nutraukta, tačiau penkerių durų „Sportback“ bus gaminama toliau. Trejų durų modelis buvo siūlomas nuo 1996 metų, tačiau tuo metu, kai populiaresni sedanai vis labiau užgožia antisedanų tendenciją ir kai planuojama pasiūlyti naują hečbeko versiją, per automobilių pramonės trejų durų hečbekų reviziją buvo nuspręsta paaukoti būtent šį A3 modelį. Atsisakymo priežastis: pramonės posūkis penkerių durų modelių link. BMW 6-oji serija, pasirodžiusi 1976 ir dar kartą 2004 metais Tokios BMW 6-osios serijos, kokią pažinojome, daugiau nebebus su mumis, bet 2018 metais ji netiesiogiai atgims kaip 8-oji serija. Tuo tarpu 6-osios serijos ženkliukai dabar naudojami buvusiems 5-osios serijos GT automobiliams, kurie tapo 6-osios serijos GT. 8-oji serija toliau orientuosis į pasiturinčius 6-osios serijos pirkėjus, be to, planuojama pristatyti ir M8 modelį. Tačiau 6-osios serijos kupė ir kabrioletų paliktas plyšis kol kas liks neužpildytas. Atsisakymo priežastis: netiesioginis pakeitimas. „Citroen C3 Picasso“, pasirodęs 2009 metais „Citroen C3 Picasso“, tapęs viena iš daugelio aukų vienatūrių klasėje, neatlaikė spaudimo, kurį vienatūrių segmentui daro miesto visureigiai. Jį pakeitė „C3 Aircross“, kuris yra ne kas kita, kaip mažas miesto visureigis. „Citroen C3 Picasso“, pristatytas tik 2009 metais, šių metų sąraše nėra nei vienas iš ilgiausiai gyvavusių automobilių, nei vienintelis vienatūris. Atsisakymo priežastis: miesto visureigių spaudimas. „Citroen“ C4, pasirodęs 2005 metais C4, „Citroen“ C segmento hečbekas, kurio varžovais buvo „Ford Focus“ ir „Renault Megane“, buvo paaukotas šiais metais, kad užleistų vietą „C4 Cactus“, kuris per gerą žingsnį nutolo nuo savo miesto visureigius primenančius praeities ir tapo panašesnis į konvencinį hečbeką. Šis hečbekas iš pradžių buvo siūlomas su naujovišku, stabilaus centro vairu ir penkerių durų arba neįprastos trejų durų kupė formos, bet vėliau antrosios kartos modeliuose visa tai buvo sujungta ir jis tapo visiškai konvenciniu automobiliu. Atsisakymo priežastis: naujas „C4 Cactus“ modelis. „Dodge Viper“, pasirodęs 1992 metais Jeigu šis automobilis nepriverčia nubraukti ašaros, tuomet jūsų niekas nesugraudins. Po 25 metų pamišimo dėl šio superautomobilio, 2017 metais iš gamyklos išriedėjo jau paskutiniai „Dodge Viper“. Pradedant sunkvežimių varikliais bei originalais iš stiklo pluošto ir baigiant sunkesniais variantais, „Dodge Viper“ yra tie automobiliai, kurių tikrai trūks. Atsisakymo priežastis: senas amžius. „Ford B-Max“, pasirodęs 2012 metais Tai dar vienas mažas vienatūris, kurį nušlavė miesto visureigių antplūdis. „Ford B-Max“ gamyba buvo nutraukta 2017 metų rudenį, nes pirkėjai rinkdavosi šio gamintojo „Ecosport“ modelį. Šiuo metu per oficialius „Ford“ kanalus pardavinėjami paskutiniai keli šimtai šių automobilių. „Honda Civic Tourer“, pasirodęs 2014 metais Šiais metais prekyboje pasirodė naujas „Civic“ modelis, ir turint galvoje, kad jis yra 22 cm ilgesnis bei 3 cm platesnis, panašu, kad „Honda“ nemano, jog pirkėjams reikėtų atskiros universalo versijos. Atsisakymo priežastis: bazinio automobilio augimas. „Mahindra e2o“, pasirodęs 2016 metais Ech, „Mahindra e2o“. Ji pradėjo gyvuoti 2016 metų balandį, kaip komiškai groteskiška ne tokio prabangaus „G-Wiz“ modelio įpėdinė, tačiau vos po 13 mėnesių jos gamyba dėl mažų pardavimų buvo nutraukta. „Mahindra“ dėl prastų pardavimų kaltino „Brexit“, tačiau labiau tikėtina, kad šio automobilio sunkumai yra susiję su neįprasta išvaizda. Atsisakymo priežastis: iš esmės viskas. „Mercedes-Benz“ B klasės „Electric Drive“, pasirodęs 2015 metais „Mercedes-Benz“ B klasės elektromobilis „Electric Drive“ orientavosi į ateitį, bet jo dizainas liko įstrigęs praeityje. Žvelgiant iš ateities perspektyvos, šis elektrinis automobilis tvirtino galįs su įkrauta baterija nuvažiuoti 198 km ir pasižymėjo visomis įprastomis B klasės savybėmis. Kita vertus, vienatūriams su „Mercedes-Benz“ ženkliukais visuomet būdavo sunku rasti savo auditoriją, ypač tuo metu, kai baterija riboja atstumą, kurį galima nuvažiuoti. B klasės „Electric Drive“ nuo gamybos linijos šiais metais nustūmė pranašesni elektriniai automobiliai. Atsisakymo priežastis: geresni produktai. „Mercedes-Benz CLS Shooting Brake“, pasirodęs 2012 metais „Mercedes-Benz CLS Shooting Brake“ buvo savotiškas pionierius. Rinkoje, kurioje „Mercedes“ jau pardavinėjo du – C klasės ir E klasės – universalus, gamintoja nusprendė, kad atėjo laikas trečiajam su nusmailintu stogu, kuris praktiškumo sąskaita siūlė didesnį patrauklumą. Tačiau pardavinėti šį modelį buvo sunku. Automobilis, kainavęs apie 55 tūkst. eurų, buvo keliolika tūkst. eurų brangesnis už E klasės universalą, bet bagažinėje turėjo mažiau vietos. Atsisakymo priežastis: per tolima niša. „Škoda Yeti“, pasirodęs 2009 metais „Yeti“ buvo pristatytas 2009 metais kaip alternatyva įprastam miesto visureigių asortimentui. Jis metė iššūkį konvencionalumui savo šiurkštoka, išskirtine forma ir naujovišku stiliumi, nors atlikus modelio gyvavimo kartos vidurio modernizavimą, šie bruožai dingo. Rinkoje prasidėjus sparčiam augimui, „Škoda“ pasiūlė naują kompaktinį miesto visureigį, kuris buvo tradiciškesnis, bet vis dar pajėgus vaikytis tolesnės pardavimų sėkmės. Nors „Škoda“ tvirtina, kad „Karoq“ nėra tiesioginis pakaitalas, naujasis šios gamintojos miesto visureigis nepaliko daug erdvės „Yeti“ gamybai tęsti. Firma nusprendė nebenaudoti šio pavadinimo ir pasirinko „Karoq“, kuris skamba panašiai kaip didesnis miesto visureigis „Kodiaq“. Be to, „Yeti“ yra jautrus žodis labai svarbioje Kinijos rinkoje. Tačiau tai leis tęsti „Yeti“ gamybą tam tikrose rinkose. Dyzeliniai „Toyota Auris“, pasirodę 2007 metais Dar vienas epochos ženklas – „Toyota Auris“ – gyvuos hečbeko ir universalo formomis su benzininiais ir hibridiniais varikliais, tačiau dyzelinis variantas yra numarintas. Įdomu tai, kad „Toyota“ tvirtina atsisakiusi dyzelinių „Auris“ automobilių ne dėl būsimų mokesčių, bet dėl prastų pardavimų. Turint galvoje, kad dyzeliniai modeliai buvo pardavinėjami visose rinkose, egzistavo maža tikimybė, kad šis skaičius būtų didėjęs. Atsisakymo priežastis: prasti pardavimai. „Volkswagen Scirocco“, pasirodęs 1974 ir dar kartą 2008 metais Sportinis automobilis, kurį sužlugdė miesto visureigių pardavimai? Šiuo atveju taip ir įvyko. „Volkswagen“ sutinka, kad „T-Roc“ tapo netiesioginiu „Scirocco“ pakaitalu. 2017 metų sausio-lapkričio mėnesiais Didžiojoje Britanijoje buvo parduoti tik 4392 „Scirocco“ automobiliai. Tuo tarpu „Golf“ modelių ten buvo nupirkta net 57 tūkst. 770. Kadangi „Scirocco“ buvo gaminami ant sparčiai senstančios platformos, šio modelio nurašymas buvo neišvengiamas. Tačiau tai, kad vieną kartą „Volkswagen“ jau buvo jį atgaivinusi, reiškia, kad jis dar gali sugrįžti. Atsisakymo priežastis: sena platforma.