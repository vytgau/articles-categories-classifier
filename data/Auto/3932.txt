Antradienį paaiškėjo, kad „General Motors“ derasi su „PSA Group“ dėl „Opel“ ir „Vauxhall“ prekinių ženklų pardavimo, tad britai baiminasi, jog „Vauxhall“ ženklas bus pažeidžiamas, jei išsiplėtusi kompanija norės mažinti išlaidas. „Valdžia bendrauja su „General Motors“ bei įdėmiai seka situaciją“, – trečiadienį teigė britų verslo departamentų atstovas spaudai bei pridūrė, kad ministras Gregas Clarkas jau išreiškė savo susirūpinimą „General Motors“. „Vauxhall“ samdo apie 4,5 tūkst. darbuotojų savo gamyklose netoli Liverpulio ir Lutono bei taip pat padeda kurti kitas darbo vietas per savo tiekimo grandines. Prekybos sąjungos „Unite“ prezidentas Lenas McCluskey teigia, kad „General Motors“ juos asmeniškai užtikrino dėl automobilių verslo stabilumo Didžiojoje Britanijoje, o dabar šių žodžių nesilaiko. „Negalime leisti, kad britų automobilių sektoriaus darbuotojų ateitis priklausytų nuo Prancūzijos valdžios bei jų paramos „Peugeot“, – piktinosi L. McCluskey.