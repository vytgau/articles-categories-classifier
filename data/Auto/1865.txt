Minėtos mugės metu lankytojams buvo pristatytas istorinis savadarbis automobilis „Vairas“ bei Šiaulių dviračių gamyklos istorinių motorolerių paroda. Į mugę, vykstančią du kartus per metus – paskutiniais rugsėjo bei gegužės savaitgaliais, pasak organizatorių – asociacijos „Retromobile“, suvažiuoja Lietuvos kaimynai – latviai, estai, lenkai, rusai. Šį kartą, sako rengėjai, atvyko net vokiečiai bei norvegai. Renginio metu veikė istorinės technikos ekspozicija, lankytojai galėjo išmėginti techniką, vaikai palaipioti, pasukinėti istorinio automobilio vairą. 