Pagal Prancūzijos įstatymus, automobilių gamintojams, pripažintiems kaltais dėl manipuliavimo automobilių sertifikavimo procesu, gali būti skirta bauda, sudaranti iki 10 proc. jų įplaukų per trejus metus iki incidento. Gavusi iš DGCCRF dokumentų, iš kurių matyti, kad PSA galėjo manipuliuoti automobilių su dyzeliniais varikliais testavimo rezultatais, Prancūzijos prokuratūra šių metų balandį pradėjo oficialų tyrimą. Tuo tarpu PSA atmeta visus įtarimus ir tvirtina, kad jos technologijos atitinka standartus, pareiškė grupės atstovas agentūrai „Bloomberg“. Pasak „Le Monde“, DGCCRF dokumentuose nustatyta 1,9 mln. dyzelinių transporto priemonių, kurias PSA pardavė Prancūzijoje nuo 2009 metų rugsėjo iki 2015 metų rugsėjo ir kurių „variklių veikimui naudojama nesąžininga strategija“.