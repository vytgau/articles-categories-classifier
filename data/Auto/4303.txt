Jo duomenimis, šeštadienį Floridoje buvo sulaikytas Oliveris Schmidtas, vadovavęs „Volkswagen“ atitikimo reikalavimams biurui Jungtinėse Valstijose nuo 2014 iki 2015 metų kovo. Laikraštis remiasi dviem neįvardintais šaltiniais. „Volkswagen“ pernai pripažino, kad daugiau nei vienuolikoje milijonų visame pasaulyje parduotų kompanijos gamybos automobilių buvo įdiegta speciali programinė įranga, leidusi klastoti oro taršos duomenis. Kai kuriais atvejais vairuojant realiomis sąlygomis automobilis taršos limitą viršydavo iki 40 kartų. „The New York Times“ duomenimis, Niujorko ir Masačūsetso valstijų pateiktuose ieškiniuose O. Schmidtas kaltinamas suvaidinęs vieną svarbiausių vaidmenų bendrovei siekiant nuslėpti savo apgaulę nuo JAV priežiūros tarnybų. Kaltinimus O. Schmidtui ketinama pateikti pirmadienį Detroite, rašo dienraštis. Tuo tarpu „Volkswagen“ valdybos pirmininko Herberto Diesso vėlų sekmadienio vakarą prieš Detroito automobilių parodą buvo paklausta apie tai, kad kompanijos inžinieriai sės į kalėjimą dėl jų vaidmens skandale ir apie vadovus, besibaiminančius vykti į JAV dėl rizikos būti suimtiems. „Negaliu to pakomentuoti. Bent jau aš esu čia“, – sakė jis.