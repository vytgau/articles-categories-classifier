„BP“ planuoja per keletą artimiausių mėnesių įtraukti „FreeWire Technologies“ gaminamas elektromobilių įkrovimo stoteles į įvairias Jungtinės Karalystės degalines. Ši sistema galės pilnai įkrauti elektromobilį vos per 30 minučių. Nors „BP“ neatskleidė kiek tiksliai bus įdiegta tokių elektrinio transporto įkrovimo stotelių, tačiau bendrovė „The Guardian“ teigė, kad ketina nuo kovo mėnesio pradėti plėtrą ir į kitas Europos šalis. „Gyventojų mobilumas keičiasi, o „BP“ yra pasiryžusi likti vienu iš tų mažmeninkų, kuris tiektų kurą, – teigė spaudos pranešime Tufanas Erginbilgičius, „BP Downstream“ padalinio generalinis direktorius. – Elektromobilių įkrovimo tinklo sektorius neabejotinai taps svarbia mūsų verslo dalimi, tačiau klientų poreikis bei turimos technologijos vis dar vystosi.“ „BP“ nėra pirmoji naftos kompanija, kuri nusprendė investuoti į elektromobilių įkrovimo stoteles. Spalį „Shell“ paskelbė, kad įsigyja „NewMotion“, dar vieną įmonę, kuri specializuojasi viešųjų įkrovimo stotelių įrengime. Visai netrukus po šio sandorio „Shell“ bendrovė pradėjo diegti įkrovimo stoteles savo degalinių tikle Jungtinėje Karalystėje. Tačiau planuose jau yra ir tolesnė plėtra į kitas Europos šalis. Nors iš esmės „Shell“ ir „BP“ vis dar stipriai dirba su iškastiniu kuru, bet jie jau pradeda žiūrėti į ateitį ir vis rimčiau vertiną investicijas į atsinaujinančią energetiką. Lapkričio mėnesį „Shell“ kartu su „IONITY“ projekto nariais BMW, „Ford“, „Volkswagen“ ir kitais automobilių gamintojais sukūrė „High Power Charging“ (HPC) tinklą Europoje. Pagal planą „Shell“ įsteigs 350 kW įkrovimo stoteles visoje Europoje, įskaitant Belgiją, Prancūziją, Nyderlandus, Austriją, Čekiją, Vengriją, Lenkiją, Slovakiją, Slovėniją ir JK. „BP“ ir „Shell“ nėra vienintelės naftos bendrovės investuojančios į iškastinio kuro alternatyvas. „Exxon Mobil“ kasmet investuoja po 1 milijardą dolerių į švarios energijos tyrimus. Siekdami kuo geresnio rezultato jie įvairiuose projektuose bendradarbiauja su mažomis įmonėmis ir universitetais. „A. P. Moller-Maersk“, didžiausia Danijos bendrovė, dar praėjusių metų rugsėjį pranešė, kad pardavė paskutinę savo naftos bendrovę už 7,45 milijardus dolerių. Bendrovė gautas pajamas ketina investuoti į atsinaujinančią energetiką. Nors perėjimas nuo iškastinio kuro prie švarios energijos gal ir vyksta ne taip greitai kaip norėtųsi, tačiau tai vyksta. Tuo tarpu gruodį „BP“ pasirašė strateginę partnerystės sutartį su „Ligthsouce“ – didžiausia Europos saulės energijos vystymo kompanija. Mainais už bendrovės akcijų paketą, „BP“ sutiko investuoti 200 milijonų dolerių į įvairius „Ligthsource“ saulės projektus visame pasaulyje.