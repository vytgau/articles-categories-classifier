Šie apdovanojimai patenka į garbingiausiųjų sąrašą automobilių rinkoje. Apdovanojimus pelnė geriausiais savo klasėse pripažinti „Audi A1“, „Audi Q2“, „Audi Q5“, „Audi A5 Sportback“ ir „Audi Q7“ modeliai. Šiai markei atiteko ir du specialūs prizai. „Auto Zeitung“ skaitytojai nusprendė, jog šis Vokietijos automobilių gamintojas vertas apdovanojimo už „Geriausią dizainą“ („Best Design“) ir už „Geriausią prekės ženklą“ („Best Brand“). Šiemet „Audi“ pranoko 2015-ųjų sėkmę, kai bendrovei teko 5 „Auto Trophy“ apdovanojimai. Tuomet buvo pelnyti keturi kategorijų prizai ir vienas papildomas apdovanojimas. Vokietijoje rengiami „Auto Trophy“ apdovanojimai yra laikomi vieni prestižiškiausių automobilių rinkoje. Šiais metais balsavime dalyvavo 60 tūkstančių dalyvių, o nugalėtojai buvo renkami 24 nominacijose.