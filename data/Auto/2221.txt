Ji rodo, kad šiuo metu tik 18 proc. potencialių automobilių pirkėjų norėtų įsigyti automobilį, varomą dyzelinu. Palyginimui, pieš dvejus metus tokių žmonių dalis buvo 31 proc. Tokios situacijos priežasčių yra kelios: miestai vis dažniau nusprendžia į savo centrus nebeleisti „dyzeliukų“, o taip pat kilo skandalas dėl dyzelinių automobilių oro rašos duomenų klastojimo. Dabar Vokietijoje daugiau nei pusė (52 proc.) potencialių pirkėjų ketina pirkti automobilį su benzininiu varikliu, palyginti su 42 proc. 2015 metais. O automobilį su hibridiniu varikliu pirkti ketinančių žmonių dalis padidėjo nuo 11 iki 15 proc., skelbia „Deutsche Welle“. Federalinės automobilių transporto tarnybos duomenimis, vokiečiai vis dar daugiausiai renkasi vietos gamybos automobilius. Liepą daugiausia buvo parduota „Volkswagen Golf“ automobilių – 16,3 tūkst. automobilių. Po to seka C klasės „Mercedes“ (6,8 tūkst.), „VW Passat“ (6 tūkst.), „Audi A4“ (5,7 tūkst.) ir „VW Polo“ (5,5 tūkst.). Verta paminėti, kad 41 proc. apklausoje dalyvavusių žmonių teigė ketinantys įsigyti automobilį per ateinančių 18 mėnesių. Tokio aukšto rodiklio nebuvo nė karto per ankstesnes aštuonias „Aral“ apklausas. Be to, kas ketvirtas ketina pirkti visiškai naują automobilį. Palyginimui, 2003 metais tokių buvo tik 7 proc.