Kaip rašoma gamintojo atstovų pranešime žiniasklaidai, nuo lapkričio 15 d. „Tiguan Allspace“ su pažangiomis saugumo ir technologijų sistemomis pristatomas ir Lietuvoje. Automobilio kaina — nuo 25 tūkst. 923 eurų. Naujasis „Volkswagen“ SUV klasės automobilis rikiuojasi tarp įprasto klasikinio „Tiguan“ ir aukštesnio lygio SUV klasės automobilio „Touareg“. Be to, „Tiguan Allspace“ didžiuojasi 760 litrų siekiančia bagažinės talpa (kai naudojamas kaip penkiavietis) bei pretenduoja tapti patrauklia alternatyva tiems vairuotojams ir šeimoms, kurios anksčiau turėjo tenkintis universalo tipo automobiliu, kuriame trūko vietos. Kaip ir tradicinio „Tiguan“ atveju, galima įsigyti ir labiau miestui ar bekelei pritaikytą „Tiguan Allspace“ versiją. Užsisakant pastarąją galima pasirinkti bekelės paketą su specialia variklio apatine apsauga. Važiavimui bekele pritaikyta priekinė dalis pagerina automobilio pravažumo kampą 7 laipsniais. Automobilio valdymo konsolė suprojektuota ergonomiško interjero centre ir yra nukreipta į vairuotoją. Konsolė skirta intuityviam funkcijų valdymui, ir yra įrengta visuose naujuose „Tiguan Allspace“. Galima įsigyti ir papildomos naujojo „Tiguan Allspace“ įrangos. Tokios turi net ir „Trendline“ bazinė versija, pavyzdžiui, juodus stogo bėgelius, „Composition Colour Media“ sistemą kartu su prisijungimų paketu (telefono ir USB sąsajos), daugiafunkcinį vairą, įmantrią trapecinę į difuzorių integruotą apdailą ir kintamos padėties bagažo skyriaus grindis.  „Comfortline“ įrangos linija turi elektra valdomą galinį dangtį, sidabrinės spalvos stogo bėgelius. „Highline“ linija turi viską, ką turi „Comfortline“, bet taip pat papildomai suteikia šviesos diodų priekinius žibintus ir „Keyless Access“ užrakinimo ir užvedimo sistemą. Be to, SUV įrengtos naujos kartos informacinės ir pramoginės sistemos. „Tiguan Allspace“ galios diapazonas – nuo 110 kW/150AG iki 176 kW/240 AG. Modelis galimas tiek su benzininiais, tiek su dyzeliniais varikliais, galima rinktis ir visų varomų ratų pavarą „4Motion“.