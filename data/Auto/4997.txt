Visą lenktynių savaitę lietuvis buvo greičiausių gretose. Kvalifikacijoje užėmęs 12 vietą, atrankiniuose važiavimuose G. Grinbergas pasirodė dar geriau. Dvi pergalės, antra ir ketvirta vietos užtikrino 3 vietą finalo starte. Įtemptose 16 ratų finalo lenktynėse lyderių trejetukus atsiplėšė nuo persekiotojų ir įnirtinga kova užvirė likus dviem ratams iki finišo. Pergalę šventė patyręs J. Guidetti, antras finišo liniją kirto italas Danny Carenini, tačiau su vicečempiono titulu iškart po finišo buvo sveikinamas G. Grinbergas, nes D. Carenini buvo skirta 10 sekundžių bauda už neleistiną smūgį į varžovo kartą. Lietuvis, važiuojantis „BirelArt“ kartingu sulaukė sveikinimų ir iš „Formulės-1“ legendų J. P. Montoya ir R. Barrichello. Pastarasis padėkojo ir už patarimus jo sūnui Eduardo, kuris visą savaitgalį galėjo naudotis G. Grinbergo kartingo nustatymo informacija.