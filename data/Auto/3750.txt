Naujasis modelis pakeis itin sėkmingą ankstesnės kartos „XC60“ automobilį, kuris per devynerius gamybos metus visame pasaulyje pardavus beveik milijoną mašinų tapo perkamiausiu „Premium“ segmento vidutinio dydžio SUV automobiliu Europoje. Šiandien „XC60“ pardavimai sudaro apie 30 proc. visų visame pasaulyje parduodamų „Volvo“ automobilių, rašoma pranešime žiniasklaidai. „Mes vadovaujamės itin dideliu įdirbiu, kuriant stilingus ir dinamiškus SUV automobilius su pažangiausiomis technologijomis, ir „XC60“ nėra išimtis. Tai idealus automobilis tiems, kurie gyvena aktyviai ir puikiai reprezentuoja naują etapą mūsų kompanijos pokyčiuose“, – sako Hakanas Samuelssonas, „Volvo Cars“ grupės prezidentas ir vykdantysis direktorius. Naujasis „Volvo XC60“ yra vienas saugiausių kada nors pagamintų automobilių ir išsiskiria didele pažangių technologijų gausa. Novatoriška „City Safety“ saugumo sistema buvo papildyta „Steer Assist“ vairavimo pagalbos funkcija. Nauja saugumo sistema „Oncoming Lane Mitigation“ naudoja vairavimo pagalbą ir sušvelnina priešpriešinio susidūrimo pasekmes.  Be to, „Volvo“ perspėjimų apie kliūtis aklosiose zonose BLIS sistemai (Blind Spot Indication System) taip pat padeda „Steer Assist“ technologija ir sumažina avarijos pavojų persirikiuojant. „Pilot Assist“, pažangi „Volvo“ pusiau autonominio važiavimo pagalbinė sistema, kuri keliuose su kelio juostų žymėjimu važiuojant iki 130 km/val. greičiu pati vairuoja, bėgėjasi ir stabdo, gali būti įdiegta kaip papildoma įranga. Savybės Naujasis „Volvo XC60“ gali būti komplektuojamas su galingiausia visoje variklių gamoje itin pažangia ir daug apdovanojimų įvertinta iš tinklo įkraunama hibridine „T8 Twin Engine“ jėgaine, pasiekiančia 407 AG ir iki 100 km/val. leidžiančia įsibėgėti vos per 5,3 sekundes. „Mes turime plačią galios agregatų gamą. Naująjį „XC60“ galima bus rinktis su dyzeliniu D4 150 AG arba D5 235 AG varikliu su „PowerPulse“ technologija. Taip pat mes siūlome benzininį T5 254 AG arba T6 variklį, kuris turėdamas turbiną ir kompresorių, pasiekia 320 AG ir 400 Nm sukimo momentą“, – pridūrė Henrikas Greenas. Nauja keturių zonų klimato kontrolės sistema „CleanZone“ iš aplinkos gaunamo oro pašalina kenksmingus teršalus ir daleles, taip salone užtikrinant gaivų lyg Skandinavijoje orą. Taip pat buvo patobulinta „Volvo Cars“ vairuotojo multimedijos ir jungiamumo sistema „Sensus“, atnaujinta „Volvo On Call“ programėlės išvaizda ir vartotojo aplinka. Kaip ir 90-os serijos modeliuose, savo telefoną su multimedijos sistema galima susieti „CarPlay“ ir „Android Auto“ programėlių pagalba. Naujasis „Volvo XC60“ bus pradėtas gaminti balandžio viduryje Torslandos gamykloje Švedijoje.