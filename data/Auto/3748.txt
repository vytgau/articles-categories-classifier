Šių metų rudenį prekyboje pasirodysiantis atnaujintas „Qashqai“ turės naująją „ProPILOT“ autonominio vairavimo technologiją, valdančią vairą, greitėjimą ir stabdymą važiuojant viena juosta. Ši technologija suteiks daugiau pasitikėjimo ir laisvės vairuotojui didelėse transporto spūstyse arba važiuojant užmiestyje. „Nissan“ išmaniojo mobilumo vizija yra mūsų gaminių strategijos pagrindas, kuriuo vadovaudamiesi kuriame kiekvieną automobilį“, – pažymi Paulas Willcoxas, „Nissan Europe“ tarybos narys. Salono patobulinimai Kaip teigiama pranešime, naujojo „Qashqai“ salonas išsiskiria medžiagų kokybe, naujais inžinieriniais patobulinimais bei pažangiosiomis technologijomis. Visiška naujiena yra aukščiausio įrangos lygio „Tekna+“ modelis, kuriame sėdynės trauktos aukštos kokybės minkšta „nappa“ oda. Salone vairuotoją pasitinka D formos daugiafunkcis vairas su aukščiausios kokybės satino ir chromo intarpais. Borto kompiuterio ekrano funkcijų valdymui sumontuoti keturių krypčių valdikliai, suteikiantys intuityvesnį valdymą bei leidžiantys geriau sutelkti dėmesį į kelią.  „NissanConnect“ informacinė ir pramoginė sistema su DAB skaitmeniniu radiju ir palydovine navigacija turės atnaujintą programinę įrangą. Nauja parinktis melomanams – aukščiausios kokybės „Bose“ septynių garsiakalbių garso sistema. Išorės atnaujinimas „Qashqai“ išorei suteikti nauji bruožai, formuojantys rafinuotesnį stilių. Pilnai atnaujinta priekinė dalis, sumontuotos naujos „Nissan V-motion“ grotelės, naujo dizaino priekinis buferis ir variklio gaubtas, atnaujintuose žibintuose sumontuoti nauji LED dienos žibintai, o adaptyvieji priekiniai žibintai padidina saugumą važiuojant naktį. Automobilio gale sumontuoti charakteringi žibintai, kurių bumerango formos motyvas tęsiasi per visą žibintą, o modernus dizaino sprendimas suteikia trimatį efektą. Į „Qashqai“ spalvų paletę įtrauktos dvi naujos spalvos: „Vivid Blue“ spalva, pristatyta Ženevoje vykusioje spaudos konferencijoje, ir „Chestnut Bronze“. Galima rinktis naujo dizaino 17, 18 ir 19 colių lengvojo lydinio ratlankius. Labiau užtikrintas vairavimas Neskaitant visų „Qashqai“ dizaino pokyčių, „Nissan“ inžinieriai atliko daug naujų patobulinimų, siekdami dar labiau pagerinti vairavimo charakteristikas. Tikinama, kad atlikti pakabos, amortizatorių ir vairo sistemų pakeitimai suteiks geresnę vairavimo patirtį. Padidintas garso izoliacinių medžiagų kiekis ir, panaudojus storesnius galinius stiklus, sumažintas kelio, variklio ir vėjo triukšmas salone. „Qashqai“ išlaiko mažiausią klasėje aerodinaminuio pasipriešinimo koeficientą, lygų 0,31, bei mažiausią CO2 emisijų kiekį: 1,5 litro dCi 110 AG dyzelinis variklis išmeta tik 99 g/km. Naujoji „Nissan“ išmaniojo mobilumo technologija Nuo pirmojo debiuto rinkoje 2007 metais, „Qashqai“ išliko svarbiausiu modeliu „Nissan“ kompanijai užtikrinant pažangaus vairavimo technologijų prieinamumą plačiam vartotojų ratui. Su naujuoju „Qashqai“ šis įsipareigojimas klientams, teigiama, pasistūmėjo dar toliau. Išmaniojo avarinio stabdymo sistema papildyta pėsčiųjų atpažinimo funkcija. „Qashqai“ pirmą kartą sumontuota galinė skersinio eismo stebėjimo sistema, skirta sumažinti susidūrimų riziką judant nedideliu greičiu atbulomis. Automobilis ir toliau siūlomas su kelio ženklų atpažinimo, vairuotojo nuovargio stebėjimo, išmaniąja automatinio parkavimo, išmaniąja aplinkinio vaizdo, aklosios matymo zonos stebėjimo ir nukrypimo iš eismo juostos įspėjimo sistemomis. Atnaujinto modelio pokyčiai pagrįsti išsamia klientų poreikių analize ir skirti sustiprinti jo, kaip geriausiai Europos rinkoje parduodamo miesto visureigio, pozicijas. Nuo 2007 metų „Nissan“ pardavė daugiau kaip 2,3 milijono automobilių, „Qashqai“ modelis taip pat yra nuolatinis pardavimų lyderis Lietuvoje. Išmanusis mobilumas Šiandien „Nissan“ pristato dar vieną technologiją – inovatyvią „ProPILOT“ autonominio vairavimo sistemą, kurią jau 2017 metais galima pasirinkti įsigyjant atnaujintą „Qashqai“ modelį. „Nissan“ išmanusis mobilumas yra kompanijos projektas, orientuotas į automobilizmo ateitį, nulinę taršą ir mirtinų avarijų keliuose mažinimą. Šis projektas pirmą kartą buvo pristatytas prieš metus, 2016 m. Ženevos automobilių parodoje. Nuo to laiko buvo gerokai pasistūmėta visose trijose pagrindinėse projekto srityse – pažangusis vairavimas (Intelligent Driving) orientuotas į automobilio vairavimą; pažangus galios valdymas (Intelligent Power) orientuotas į aprūpinimą energija; pažangioji integracija (Intelligent Integration) – platesnė investavimo strategija į automobilio vaidmenį visuomenėje. Šiandieniai pažangiojo vairavimo pasiekimai apima viešą sklandaus autonominio mobilumo (SAM) sistemos demonstravimą. Tai yra NASA sukurta technologija, padėsianti autonominiams automobiliams išvengti netikėtų kliūčių. „Nissan“ automobilio prijungimo prie tinklo technologija (vehicle-to-grid (V2G)) yra pažangiosios integracijos dalis. Šiuo metu atliekami bandymai įvairiose šalyse, įskaitant Daniją ir Jungtinę Karalystę. Pirmieji klientai jau šiuos įtaisus naudoja ir parduoda energiją atgal į elektros tinklą. Panašiai veikia „Nissan“ energijos saugojimo technologija pasitelkiant atitarnavusius elektromobilių akumuliatorius: naudotų „Nissan LEAF“ elektromobilių akumuliatorių panaudojamas vis plačiau taikomas. Pirmieji „Nissan xStorage“ įrenginiai jau naudojami namuose ir biuruose, taip pat tiekia energiją Amsterdamo arenai, kurioje įsikūręs „Ajax“ futbolo klubas. „Nissan BladeGlider“ prototipas supažindina su didelio našumo „Nissan“ elektromobilio inovacijomis ir naudojimo teikiamu žavesiu, be to, yra labai svarbi pažangus galios valdymo strategijos dalis. Vasarį „Nissan“ pasirašė sutartį su Holivudo aktore Margot Robbie, kuri tapo kompanijos elektromobilių programos veidu. „Nissan“ paskelbė, kad geriausiai pasaulyje parduodamo elektromobilio „Nissan LEAF“ antrosios kartos modelis turės „ProPILOT“ autonominio vairavimo technologiją. „ProPILOT“ valdo vairą, greitėjimą ir stabdymą važiuojant viena juosta greitkelyje, bei suteikia didesnį pasitikėjimo jausmą vairuojant, geresnę automobilio kontrolę ir didesnę laisvę. Šia sistema jau montuojama į „Nissan Serena“ modelį Japonijoje. O praėjusią savaitę, pirmą kartą Europoje, „Nissan“ Londono gatvėse bandė pažangesnę „ProPILOT“ versiją.