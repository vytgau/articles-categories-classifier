Personalizuoti valstybiniai automobilių registracijos numeriai – savotiška saviraiškos forma, sufleruojanti apie vairuotojo požiūrį į tam tikrus dalykus ar net finansinę padėtį. Net jeigu ir patys apie tokią saviraiškos priemonę ir negalvojate, siūlome paskaityti apie dešimt brangiausių tokių numerių, kada nors parduotų Didžiosios Britanijos teritorijoje. „25 O“ – parduotas už 518 tūkst. 480 svarų (617 tūkst. 973 Eur) Valstybinis registracijos numeris „25 O“ puošia brangiausią per visą aukcionų istoriją mašiną – „Ferrari 250 GTO“. Turint omenyje, kad pats automobilis kainavo 30 mln. 750 tūkst. 300 svarų (36 mln. 651 tūkst. 132 Eur), daugiau nei pusė milijono už registracijos numerį galbūt ir nieko keisto. Remiantis apie numerį pateikiama oficialia informacija, šiuo metu jis puošia 1961 metų „Ferrari 250 SWB“ kuris priklauso klasikinių automobilių pardavėjui Johnui Collinsui. Už šio valstybinio numerio kainą galima įsigyti dešimt „Audi TT RS“, tačiau personalizuotų registracijos numerių pardavėjas „Regtransfers“ tvirtina, kad šiuo metu jis pabrangęs net iki 750 tūkst. svarų (893 tūkst. Eur) (tolygu 15 „Audi TT“). „X 1“ – parduotas už 502 tūkst. svarų (598 tūkst. Eur) Antroje brangiausių Didžiosios Britanijos valstybinių registracijos numerių vietoje įsitaisęs „X 1“. Apie jį žinoma labai nedaug, tik tiek, kad jis puošia „BMW X1“ automobilį, o tokią įspūdingą kainą pasiekė 2012 metų lapkritį. Už tokią sumą pinigų jūs galite įsigyti 18,5 „BWM X1“ automobilių. Skelbiama, kad nuo pardavimo akimirkos šio numerio kaina galėjo išaugti kone dvigubai. „G 1“ – parduotas už 500 tūkst. svarų (595 tūkst. Eur) Prieš pasirodant „X 1“, „G 1“ daugiau nei vienerius metus buvo vienas iš brangiausių valstybinių registracijos numerių. 2011 metų rugsėjį „G 1“ buvo parduotas už maždaug 0,5 mln. svarų. Už tokią sumą būtų galima įsigyti 28 „Ford Fiesta ST“. Jeigu šį registracijos numerį būtų nuspręsta parduoti šiandien, už jį, remiantis ekspertais, būtų galima gauti dvigubai tiek – galbūt netgi 1 mln. svarų (1,19 mln. Eur). „F 1“ – parduotas už 440 tūkst. 625 svarų (525 tūkst. 178 Eur) Galbūt daugiausia aistrų ir emocijų keliantis šiame sąraše esantis valstybinis registracijos numeris yra „F 1“. Prieš beveik aštuonerius metus jis buvo parduotas už 440 tūkst. 625 svarus. Šiuo metu šis numeris puošia Afzalio Kahno „Bugatti Veyron“. Prieš tai jis buvo pritvirtintas prie „Volvo S80“. A. Kahnas yra užsiminęs, kad, jeigu jam būtų pateiktas toks pasiūlymas, šį valstybinį automobilio registracijos numerį parduotų už daugiau nei 10 mln. svarų (11,92 mln. Eur), tačiau tai jokiais būdais nėra skelbimas. 2008 metais už šį registracijos numerį jis paklojo tiek, už kiek būtų galima įsigyti dešimt „Volvo S90“. „S 1“ – parduotas už 404 tūkst. 63 svarus (481 tūkst. 600 Eur) Dar vienas itin brangus automobilio registracijos numeris, neatitinkantis automobilio, kurį žymi, markės – „S 1“. Tiesą sakant, jis priskirtas „Range Rover“, o ne „Audi“. Šiuo metu šio numerio vertė siekia 1 mln. svarų (1,19 mln. Eur), o pirmą kartą jis buvo įsigytas 2008 metų rugsėjį. Valstybinio registracijos numerio kaina tuo metu būtų leidusi įsigyti 15 „Audi S1“ modelio automobilių. „1 D“ – parduotas už 352 tūkst. 411 svarų (420 tūkst. 36 Eur) Dar vienas egzempliorius sąraše – „1 D“, pirmą kartą įsigytas 2009 metų birželį. Tuomet už jį paklota 352 tūkst. 411 svarų arba praktiškai tiek, už kiek galima įsigyti „Rolls-Royce Phantom Coupé“. Šiuo metu šiuo numeriu pažymėtas „Bentley Bentayga“, kurio pradinė kaina nesiekia nė pusės šiandieninės registracijos numerio vertės. Registracijos numeris buvo parduotas DVLA aukcione, tačiau dabar ekspertai sako, kad jo vertė šiandien siekia 500 tūkst. svarų (595 tūkst. Eur). „1 S“ – parduotas už 340 tūkst. svarų (404 tūkst. 600 Eur) „1 S“ pirmą kartą parduotas 2010 metų kovą ir šiuo metu puošia automobilį, kainuojantį panašiai tiek, kiek jo paties pirmoji kaina – „Rolls-Royce Phantom“. Nuo tada numerio vertė išaugo kone dvigubai. „M 1“ – parduotas už 331 tūkst. 500 svarų (394 tūkst. 485 Eur) „M 1“ – dar vienas itin brangus valstybinis automobilio registracijos numeris, puošiantis „Bentley“ markės automobilį – šį kartą tai „Flying Spur“. Numeris buvo įsigytas 2006 metų birželį – gana seniai. Tai ir yra viena iš priežasčių, kodėl jo vertė tiek išaugo: šiuo metu jis vertas nė daug, nė mažai – 1 mln. svarų (1,19 mln. Eurų). Už pirminę jo kainą – 331 tūkst. 500 svarų – galima įsigyti keturias „Porsche 911 Carrera 4“ „GB 1“ – parduotas 325 tūkst. svarų (387 tūkst. Eur) Po „Brexit“ balsavimo šio numerio vertė dar augs ir augs. Šiuo metu jis žymi įspūdingą „Rolls-Royce Phantom“. Šis patriotinių jausmų persmelktas registracijos numeris 2009 metų lapkritį parduotas už 325 tūkst. svarų, o dabar jo kaina siekia lygiai pusę milijono svarų. Už panašią kainą be vargo galite įsigyti „Lamborghini Aventador Superveloce“. „D 1“ – parduotas už 300 tūkst. 96 svarus (357 tūkst. 682 Eur) 2015 metų spalį šis registracijos numeris parduotas už daugiau nei 300 tūkst. svarų. Šiuo metu jis žymi baltą „Rolls-Royce Ghost“, o vien per praeitus metas pabrango 50 tūkst. svarų (59 tūkst. Eur). Pavyzdžiui, už tokią sumą degalų baką galite pripildyti maždaug 4,5 tūkst. kartų.