Nukonkuravo daugelį žinomų gamintojų Automobilis, kuriame sumontuotas aštuonių cilindrų variklis su turbopripūtimu, pasirodė pranašesnis už daugybę tikrai puikiomis charakteristikomis išsiskiriančių konkurentų, tarp kurių – „Alfa Romeo Giulia Quadrifoglio“, „Aston Martin DB11“, „Chevrolet Camaro ZL1 1LE“, „Corvette Grand Sport Z07“, „Lexus LC 500“, „Mazda Miata RF“, „McLaren 570GT“, „Mercedes-AMG GT R“, „Nissan GT-R NISMO“ ir du „Porsche“ markės modeliai – 718 bei „911 Turbo S“. Nors visais atžvilgiais geriausią automobilį iš paminėtų išties kokybiškų modelių išskirti nėra lengva, „Motor Trend“ komanda su šia užduotimis susidorojo sėkmingai. Kiekvienas automobilis buvo patikrintas net poroje Kalifornijos trasų – „Auto Club Speedway“ ir „Laguna Seca“, o tada dar viename nežinomame kanjonais einančiame Kalifornijos kelyje. „Modelis „Ferrari 488 GTB“ yra vienas iš didžiausią vairavimo malonumą teikiančių automobilių, – pripažino leidinio redaktorius Edas Lohas. – Neįtikėtinai suderintas variklio, pavarų dėžės ir važiuoklės veikimas teikia itin kokybiško vairavimo pjūtį, todėl tenka pripažinti, kad „Ferrari“ specialistai geriausiai išmano, kas būtina nepriekaištingam automobiliui, ir ne veltui gali didžiuoti netrumpa lenktyninių automobilių kūrimo istorija.“ Lyderiais išlieka „Porsche“ Verta paminėti, kad šį reikšmingą apdovanojimą „Ferrari“ pelno jau antrą kartą. 488 modelio pirmtakas – „458 Italia“. Garbingas geriausio automobilio titulas jam buvo suteiktas 2011 metais. Sėkmingiausia automobilių marke laimėjimų istorijoje ir toliau lieka „Porsche“: tiek „911 Carrera 4 S“, tiek „Carrera S“, tiek „Cayman S“, tiek 911 GT3 – visi buvo įvertinti apdovanojimais. Pernai laimėtojo laurai atiteko „McLaren 570S“, o dar anksčiau – „Mercedes-AMG GT“, „Chevy Camaro Z/28“ ir „Audi R8“. „Paskelbdami „Ferrari 488 GTB“ labiausiai vairuotojų lūkesčius atitinkančiu vertinamu automobiliu, „Motor Trend“ leidėjai padeda atkreipti dėmesį į tas automobilių savybes, kuriomis ir iš tiesų labiausiai žavisi automobilių savininkai, – sako „Ferrari“ rinkodaros skyriaus vadovas Enrico Galliera. – Jaučiamės įsipareigoję užtikrinti, kad „Ferrari“ markės automobiliai pranoktų net pačius aukščiausius vairuotojų reikalavimus, susijusius su patogumu, funkcionalumu, tiksliu valdymu ir nepriekaištingu veikimu. Kitaip sakant, siekiame pasiūlyti visus esmingiausius sportinio automobilių bruožus atitinkančius pavyzdžius.“