Prancūzas, kuris šeštadienį išsiveržė į priekį po komandos draugo Otto Tanako klaidos, sekmadienio pirmąjį greičio ruožą pradėjo turėdamas beveik 17 sek. persvarą prieš „Hyundai“ lenktynininką Thierry Neuville‘į. Viename iš greičio ruožų prancūzas buvo lėtesnis už belgą, bet kitame čempionato lyderis pagrindinį varžovą pranoko daugiau nei 3 sekundėmis. T. Neuville‘is buvo greičiausias paskutiniuose dvejuose greičio ruožuose, tačiau S. Ogier juose prarado tik keturias sekundes ir iškovojo antrąją pergalę sezone. Prancūzas lenktynininkų įskaitoje antrą vietą užimantį T. Neuville‘į dabar lenkia 22 taškais. Ant paskutinio apdovanojimų pakylos laiptelio užlipo antrasis „Hyundai“ komandos lenktynininkas Dani Sordo. Ispanas puse minutės aplenkė ketvirtoje vietoje likusį, kurį laiką ralyje pirmavusį, O. Tanaką. „Citreon“ lenktynininkas Craigas Breenas užbaigė penketuką. Sportininkas penktame ralyje iš eilės pateko tarp penkių greičiausių lenktynininkų. Bendrosios įskaitos lyderiai: 1. Sebastien OGIER 128 tšk. 2. Thierry NEUVILLE 106 3. Jari-Matti LATVALA 88 4. Ott TANAK 83 5. Dani SORDO 66