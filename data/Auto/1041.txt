I. Grase-Kibilde (36) „Moller Baltic Import“ dirba nuo 2012-ųjų. Pastaruosius penkerius metus ji buvo atsakinga už „Audi“ prekės ženklą Latvijoje ir Lietuvoje, taip pat turi patirties dirbant su „Toyota“ ir „Lexus“ automobiliais Estijoje bei BMW prekyba Latvijoje. Nuo šiol I. Grasė-Kibildė koncentruosis į bendrovės verslo plėtrą Baltijos šalyse. Anksčiau lengvųjų „Volkswagen“ automobilių prekės ženklo vadovo pareigas ėjęs I. Lubka (51) sutiko perimti ankstesnę I. Grasės-Kibildės poziciją – tapo „Audi“ prekės ženklo vadovu. I. Lubka turi didelę patirtį automobilių srityje, įgytą vadovaujant skirtingose srityse bei dirbant su didmenine ir mažmenine prekyba. Lengvųjų „Volkswagen“ automobilių prekės ženklo vadovo kėdę užims J. Nekrošius (39), iki šiol ėjęs „Volkswagen“ pardavimų vadovo Baltijos šalyse pareigas. Per 16 metų darbo automobilių industrijoje J. Nekrošius įgijo plačią patirtį pardavimų ir marketingo srityse. Prie „Moller Baltic Import“ jis prisijungė 2011-aisiais kaip „Volkswagen“ pardavimų vadovas Lietuvoje.  Buvęs „Moller Baltic Import“ generalinis direktorius Tomas Norby (43) sutiko tapti „Møller Mobility Group AS“ pardavimų direktoriumi ir grįžo į Norvegiją.