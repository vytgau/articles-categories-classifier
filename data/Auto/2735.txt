Už šias Seimo nario Algio Strelčiūno pristatytas įstatymo nuostatas balsavo 53 Seimo nariai, prieš buvo 4, susilaikė 12 parlamentarų. Tačiau kol kas sudėtinga prognozuoti, ar įstatymo pataisa įveiks svarstymo ir priėmimo stadijas. Pasak A. Strelčiūno, šiuo projektu siekiama sumažinti eismo įvykių skaičių ir apsaugoti eismo dalyvių gyvybę bei sveikatą. „Mobiliojo ryšio įrenginiai blaško pėsčiųjų, taip pat kaip ir vairuotojų, dėmesį, todėl didina galimybę sukelti eismo įvykį“, - sako A. Strelčiūnas. Šiuo metu įstatyme mobiliųjų telefonų naudojimas pėsčiųjų perėjose nėra reglamentuojamas.