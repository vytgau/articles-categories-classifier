Įmonės pelnas, neatskaičiavus mokesčių, padidėjo iki 4,01 mlrd. eurų, lyginant su 3,66 mlrd. eurų pelnu prieš metus, informuojama kompanijos pranešime spaudai. „Daimler“ ir toliau prognozuoja, kad šių metų pelnas bus „šiek tiek“ didesnis nei 2015 m. 13,8 mlrd. eurų planas. Tiesa, apie lūkesčius pardavimų srityje užsiminė labai atsargiai. Dabar „Daimler“ planuoja, kad pajamos išliks ne itin įspūdingos, lyginant su pernai. Anksčiau kompanija prognozavo šiokį tokį padidėjimą. Pirmą kartą per daugiau nei 10 metų „Mercedes“ ketina nukonkuruoti BMW prekės ženklą metinių pardavimų apimtimi, tačiau automobilių gamintoja jaučia spaudimą išlaikyti pelningumą, nes didėja išlaidos autonominių ir elektrinių automobilių technologijų kūrimui. Tuo pat metu „Daimler“, didžiausia pasaulyje krovininių automobilių gamintoja, susiduria su mažėjančia paklausa pagrindinėse sunkvežimių rinkose. Paskaičiavus vienkartines išlaidas, pvz., „automobilių su nekokybiškomis oro pagalvėmis „Takata“ atšaukimą, trečią šių metų ketvirtį „Mercedes-Benz Cars“ sektoriuje (apimančiame ir miesto automobilių „Smart“ prekės ženklą) pelnas padidėjo 23 proc. iki 2,66 mlrd. eurų. Pardavimai padidėjo iki 11,4 proc., lyginant su pernai buvusiais 10,4 proc. Per pirmus tris šių metų ketvirčius „Mercedes“ automobilių pardavimai padidėjo 12 proc., tam įtakos turėjo net 30 proc. apimčių augimas Kinijoje, kur pagausėjo visureigių GLC paklausa.