Naujienos serijinė gamyba prasidės 2018 m. kovo mėn. – nuo tada bus priimami automobilių užsakymai ir Lietuvoje. Pirmasis „CLS“ buvo pristatytas 2003 m. ir sukūrė naują keturių durų kupė segmentą, kuris pirmą kartą sujungė kupė eleganciją ir dinamiką su komfortu bei funkcionalumu. Trečiosios kartos „CLS“, demonstruodamas dizaino evoliuciją, puikiai įsilieja į visą „Mercedes-Benz“ kupė šeimą. Trečios kartos „Mercedes-Benz CLS“ priekyje esantis tinklelis, platūs priekiniai žibintai ir dviejų dalių galiniai žibintai atspindi automobilio charakterį. Visi „CLS“ modeliai turės naujus variklius: vienaeilius šešių cilindrų ir vienaeilius keturių cilindrų benzininius bei dyzelinius variklius. Kaip ir jo pirmtakai, naujasis „CLS“ pasižymi išskirtinai sportiniu stiliumi, aukščiausios klasės komfortu bei naujausių technologijų pritaikymu.  Sportinis „CLS“ aprūpintas inovatyviais patogumo sprendimais: „Air Body Control“ pakaba, „Energizing“ komforto kontrole, naujausia informacinės-pramogų sistemos versija, kartu su išmanaus įrenginio susiejimui skirta „Mercedes-Benz Link“ bei bevieliu krovimu. Centrinėje konsolėje esantis lietimui jautrus valdymas leidžia lengvai ir greitai pasiekti reikiamas funkcijas ir nustatymus. Kaip ir įprasta, standartinė „CLS“ komplektacija ypač plati: aukštos kokybės priekiniai LED žibintai, 18 colių lengvojo lydinio ratlankiai, eismo juostos kontrolės bei greičio limito asistentai, 12,3 colių ekranas, aplinkos apšvietimas, „Mercedes me connect“ paslaugos ir LTE ryšio modulis. Keturių durų kupė rinką pasieks 2018 m. kovą. Pirmieji debiutuos trys „CLS“ modeliai: