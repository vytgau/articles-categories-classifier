„Aštuoniasdešimt procentų žmonių, perkančių „Macan“, niekada anksčiau neturėjo „Porsche“ automobilio. Šis modelis mums padėjo pritraukti daug naujų klientų“, – sprendimo pirmą kartą nuo 1995 metų šios markės automobilyje montuoti keturių cilindrų motorą logiką leidiniui „Automotive News“ paaiškino koncerno padalinio Šiaurės Amerikoje vadovas Klausas Zellmeris. Dviejų litrų turbovariklis visureigyje generuoja 252 AG galią ir maksimalų 370 Nm sukimo momentą. Nuo 0 iki 100 km/val. greičio „Macan“ versija su šiuo motoru įsibėgėja per 6,7 sekundės. Be šio agregato „Macan“ nuo gamybos pradžios buvo montuojami tik šešių cilindrų benziniai (3 ir 3.6 litro) bei dyzeliniai (3 litrų) varikliai.