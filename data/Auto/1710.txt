Remdamiesi detalėmis iš „The Wall Street Journal“ pranešimo ir vienu gamybos linijos vaizdo įrašu, kurį „Tesla“ generalinis direktorius Elonas Muskas paskelbė socialiniame tinkle „Twitter“, ekspertai teigia, kad šiai gamintojai sunkiai sekasi virinti daugiausia iš plieno gaminamus automobilius „Model 3“ ir tai yra netikėta kompanijai, mat „Model S“ ir „Model X“ korpusai daugiausia yra aliumininiai, rašo europe.autonews.com. „Tesla“ šiek tiek atsiliko su trečiojo ketvirčio „Model 3“ gamybos planais – pigiau kainuojantis automobilis turėjo leisti įmonei įžengti į masinę rinką. Kai horizonte ketina pasirodyti konkuruojančių elektrinių automobilių antplūdis, „Tesla“ per artimiausius kelis mėnesius privalo išspręsti savo gamybos problemas arba rizikuos prarasti savo konkurencingumą, kol „Model 3“ pasieks platesnę auditoriją. „Prieš tai buvo tik „Tesla“. Dabar bus dešimtys alternatyvų, – sakė „Oliver Wyman“ gamybos konsultantas Ronas Harbouras. – Jiems tikrai reikia gerinti gamybos efektyvumą. Kad išliktų rinkoje, jiems reikia būti konkurencingiems savikainos ir kainos atžvilgiu.“ Spalio 6 dienos „The Wall Street Journal“ pranešimo detalės rodė, kad „Tesla“ gali vėluoti dėl savo nesugebėjimo paleisti dirbti „Model 3“ gamybos liniją. Pasak straipsnio, rugsėjo mėnesį „Model 3“ surinkimo linija dar nebuvo parengta, todėl darbuotojai automobilius renka atskiroje gamyklos zonoje. Savo ruožtu ekspertai teigia, kad „Model 3“ aliuminio ir plieno korpusui reikia daugiau virinimo negu ankstesnių automobilių vien aliuminio korpusams, kuriems naudojama daugiau rišlių medžiagų ir kniedžių, pažymi ekspertai. S. Harbouras skirtumą tarp „Model 3“ ir „Model S“ bei „Model X“ apibūdino kaip „dalinai debesuota“ ir „dalinai saulėta“. „Gaminant pirmuosius du automobilius, jiems nereikėdavo daug virinti, nes jie būdavo gaminami iš aliuminio, – teigė S. Harbouras. – Dabar mokymosi kreivė yra gana stati.“