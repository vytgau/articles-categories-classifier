Šių metų sezonas šioje rungtyje yra itin svarbus. „Wolf Race“ lenktynių nugalėtojas iškovoja teise save vadinti Lietuvos čempionu, rašoma organizatorių pranešime. Praėjus dviems „Fast Lap“ etapams, dalis lenktynininkų jau matuojasi laurų vainikus, o kiti nusiteikę lenktynėms iki paskutiniųjų metrų. Nauja šluota gerai šluoja Pernai lenktynėse debiutavęs Ignas Domeika šiemet yra ne tik vienas iš „Time Attack“ lyderių, bet užtikrintai pirmauja ir mažiausioje „Wolf Race“ klasėje. Su „Honda Civic“ jis laimėjo beveik viskas R1600 lenktynes ir dabar savo turi surinkęs 38 taškus. Nuo jo 6 taškais atsilieka šios klasės „balta varna“ (nes važiuoja ne su „Honda“) Tomas Jatkevičius. Su savo senutėliu „VW Golf“ jis įsitvirtino antroje vietoje. Trečioje vietoje nuo jų per daugiau nei vieną pergalę atsilikęs važiuoja Povilas Bonkevičius su „Honda CRX“. Wolf Race R1600 1. Ignas Domeika, Honda Civic – 38 2. Tomas Jatkevičius, VW Golf – 32 3. Povilas Bonkevičius, Honda CRX – 24 Draugiškai, bet taškas į tašką R2000 klasėje amžiną „Lietuvos ryto“ ir „Žalgirio“ dvikovą atkartoja du garliaviškiai. Surinkęs 30 taškų čia pirmą vietą kol kas užima Edvinas Mardosas su „Honda Civic“. Nuo jo tik trimis taškais atsilieka Julius Skirmantas su žymekliu išpaišytu taip pat „Honda Civic“. Per saugų atstumą nuo šios dvikovos važiuoja Tadas Petukauskas su dar naujesniu „Honda Civic“. Jo turimi 23 taškai šiuo metu garantuoja prizinę 3 vietą. Wolf Race R2000 1.Edvinas Mardosas, Honda Civic – 30 2. Julius Skirmantas, Honda Civic – 27 3. Tada Petukausas, Honda Civic – 23  Su BMW nuo įtampos nepabėgsi „Bombų“ divizione vietoje „Honda“ karaliauja garsiausias Vokietijos eksportas – BMW. R3000 klasėje atmosfera tokia įsielektrinusi, kad čia galima pakabinti kirvį. Pirmąją vietą po dviejų etapų šioje klasėje užima Židrūnas Šaučiūnas su „BMW 325“. Jis daug nesidžiaugia, nes turimi 32 taškai dar nieko negarantuoja. Paulius Reisas su „BMW M3“ jo veidrodėlyje taip arti, kad matosi net automobilio perlamutras. Antrąją vietą nuo pirmos skiria tik du taškai. Dėl trečiosios vietos galėtų kovoti trys lenktynininkai. Visgi Tauras Tunyla savo „Mazda RX-8“ vairą perleido Lietuvos virtualių lenktynių čempionui Martynui Sidunovui. Dabar po 18 taškų turi Vaidotas Mitkus su „BMW 325“ ir Mantas Matukaitis su „BMW 328“. Lenkijoje turėtų paaiškėti, kuris iš jų prieš paskutinį etapą turės taškų pranašumą. Wolf Race R3000 1. Židrūnas Šaučiūnas, BMW 325 – 32 2. Paulius Reisas, BMW M3 – 30 3. Vaidotas Mitkus, BMW 325; Mantas Matukaitis, BMW 328 – 18 Patirtis be kompromisų Galingiausioje R3000+ klasėje niekam šansų kol kas nepalieka lenktynių veteranas Ramūnas Čapkauskas su „BMW GTR“. Iki šiol jis laimėjo abu etapus ir turi sukaupęs maksimalų taškų skaičių – 40. Pagal taškus nuo jo beveik dvigubai atsilieka Gediminas Vilkas su „BMW M3“. Turėdamas 22 taškus jis kol kas yra antroje vietoje. Puikiai ir be BMW lenktyniaujantis „Fast Lap“ debiutantas Livijus Juodeika yra trečiojoje vietoje. Kartu su kaprizus rodančia „Mazda RX-8“ per du etapus surinko 17 taškų. Wolf Race R3000+ 1. Ramūnas Čapkauskas, BMW GTR – 40 2. Gediminas Vilkas, BMW M3 – 22 3. Livijus Juodeika, Mazda RX-8 – 17 Varžybos Lenkijoje prasidės gerai žinomu tvarkaraščiu – nuo ankstyvo ryto vyks laisvosios treniruotės, po jų trasą užims kartu vyksiantys „Wolf Race“ lenktynių kvalifikaciniai ir „Time Attack“ įskaitiniai važiavimai. Pastarieji vyks visą dieną, tačiau kartas nuo karto juos paįvairins azartiškos „Wolf Race“ lenktynės. Dieną vainikuos „Time Attack Super Lap“ važiavimai. Jų metu greičiausi „Time Attack“ dalyviai savo teisę į titulus turės apginti turėdami tik vieną trasos ratą. Taip pat greičiausias „Super Lap Street“ dalyvis tradiciškai apdovanojamas „Michelin Pilot Sport 4s“ padangų komplektu. Laukia tikra susikaupimo ir meistriškumo sesija.