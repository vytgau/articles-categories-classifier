Lietuvos motokrosininkas pirmose lenktynėse buvo dešimtas, o antrosiose – devintas. Pirmąsias lenktynes laimėjo slovėnas Timas Gajseris („Honda“), antrąsias – prancūzas Romainas Febvre'as („Yamaha“). Bendroje čempionato įskaitoje A. Jasikonis su 283 taškais liko 13-oje pozicijoje. Užtikrintai pirmauja italas Antonio Cairoli. Jis turi 631 tašką ir artimiausią varžovą lenkia net 101 tašku. Iš viso klasifikuoti 55 sportininkai. Iš viso pasaulio motokroso čempionatą sudaro 19 etapų. 17-asis iš jų vyks rugsėjo 3 dieną JAV.