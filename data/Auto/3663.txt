Anot L. Kressemakerso, 400 km distancija vienu įkrovimu yra minimali sąlyga naujam elektromobiliui pasirodyti. Bent jau – Jungtinėse Valstijose. „Norint užtikrinti gerus pardavimų skaičius JAV, tai būtų minimalus reikalavimas“, – pažymėjo jis. Anot gandų, švedai dar nėra apsisprendę, ar elektromobilis turėtų būti gaminamas dabar egzistuojančių ir netrukus pasirodysiančių modelių pagrindu, ar būti visiškai atskiras automobilis. Tačiau, panašu, kad bus linkstama pirmojo varianto link, mat abi naujosios koncerno platformos didesniems bei mažesniems modeliams yra iš anksto pritaikytos kurti elektromobilį.