Incidentas įvyko 2,5 km nuo greičio ruožo starto itin slidžioje vietoje. Lietuvių automobilis slydo ir trenkėsi į šlaitą. Dėl to lūžo priekinis ratas ir ekipažas važiuoti toliau negalėjo, rašoma pranešime žiniasklaidai. „Toje vietoje iki mūsų trenkėsi gal kokie penki automobiliai, tarp kurių ir Pasaulio ralio čempionas Sebastianas Ogier. Tačiau jų WRC automobilis patvaresnis už mūsų standartinį, todėl jie nuvažiavo toliau, o mes likome stovėti. Gaila, bet šiandien mūsų ralis baigėsi. Toliau lenktyniausime tik rytoj“, – pasakojo D. Jocius. Po pirmosios dienos – ketvirtadienio – greičio ruožo lietuvių ekipažas rikiavosi 35-oje vietoje. 