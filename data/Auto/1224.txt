Didžiosios Britanijos policija priminė vairuotojams, kaip pavojinga sėsti prie vairo apsvaigus nuo alkoholio. Artėjant Kalėdų bei Naujųjų metų šventiniam sezonui, ji sukūrė palyginus neįprastą socialinę reklamą. Pagrindiniai šios reklamos veikėjai – žaislinės mašinėlės, lėlės ir konstruktoriaus figūrėlės. Jomis reklamos autoriai pavaizdavo autoavarijų scenas. Reklamą įgarsino vaikai. Anot siužeto, jie skambina policijai, greitajai medicinos pagalbai ar ugniagesiams ir praneša tragiškų incidentų aplinkybes. Pasak kelių policijos seržanto Steve`o Hugheso, „šios reklamos tikslas – priversti žmones susimąstyti, o toks aiškus įspėjimas turėtų įsitvirtinti jų galvose“.