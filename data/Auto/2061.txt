Aukščiausią saugumo įvertinimą lėmė naujoje „Ford Fiesta“ naudojamų ir vairuotojo bei keleivių saugumą užtikrinančių technologijų visuma. Viena jų – inovatyvi kėbulo konstrukcija, leidžianti šoninio susidūrimo metu patiriamo smūgio jėgą efektyviai perkelti į automobilio stogą. Septintosios kartos „Fiesta“ šiuo metu yra technologiškai pažangiausias kompaktinės klasės automobilis, parduodamas Europoje. „Euro NCAP“ saugumo reikalavimai kasmet tampa vis griežtesni. Tad naujosios „Fiesta“ saugumo įvertinimas maksimaliu žvaigždučių kiekiu tik dar kartą patvirtino, kad skiriame ypatingą dėmesį keleivių saugumui užtikrinti. Įvertintos „Ford Fiesta“ sistemos, iš anksto aptinkančios kliūtis kelyje ir padedančios vairuotojui išvengti nelaimingų atsitikimų“, – sako „Ford of Europe“ produktų plėtros padalinio viceprezidentas Joe Bakajis. „Ford Fiesta“ saugumas buvo vertinamas visose „Euro NCAP“ kategorijose. Maksimalų įvertinimą „Fiesta“ gavo šoninio susidūrimo su kitu automobiliu kategorijoje. Aukštų ekspertų įvertinimų „Ford Fiesta“ taip pat sulaukė keleivių apsaugos kategorijoje: suaugusių keleivių apsauga įvertinta 87 proc., vaikų apsaugos įvertinimas siekė 84 proc. Naujoji „Fiesta“ aukštus saugumo balus surinko ir smūgio iš priekio bei šoninio smūgio į stulpą bandymų metu. Vertindami „Ford Fiesta“ saugumą „Euro NCAP“ ekspertai išskyrė tokias vairuotojo pagalbos sistemas kaip reguliuojamas greičio ribotuvas (Adjustable Speed Limiter) bei eismo juostos laikymosi asistentas (Lane Keeping Aid). Pagyrų sulaukė pirmą kartą keleiviams automobilio gale pasiūlyti saugos diržų įtempėjai bei svorio apkrovų ribotuvai. Saugumo ekspertai dėmesį atkreipė ir į saugos pagalvių priekinėje sėdynių eilėje išdėstymą, padedantį apsaugoti tiek šoninę keleivių galvos dalį, tiek krūtinę bei dubenį. Septintosios kartos „Fiesta“ išsiskiria ypatingai gausia vairuotojo pagalbinių sistemų visuma, kurioje pirmą kartą šios klasės automobilyje montuojama ir pėsčiųjų aptikimo sistema. Vairuotojo pagalbinėms sistemoms naujoje „Fiesta“ „tarnauja“ dvi vaizdo kameros, trys radarai bei 12 ultragarso jutiklilų, stebintys aplinką aplink automobilį 360 laipsnių kampu, o kelią – net 130 metrų į priekį. Šiuo metu „Ford“ Europoje siūlo 11 modelių, kuriems suteiktas aukščiausias 5 žvaigždučių „Euro NCAP“ saugumo įvertinimas: „B-MAX“, „Edge“, „Fiesta“, „Focus“, „Galaxy“, „Kuga“, „Mondeo“, „Ranger“, „S-MAX“, „Tourneo Courier“ ir „Custom“ bei „Transit“.