Kompanijos pelnas pernai krito 21 proc., iki 1,83 trln. Japonijos jenų (16,1 mlrd. dolerių). Be to, „Toyota“ perspėja, kad šių metų pelnas dėl sustiprėjusios jenos turėtų būti dar mažesnis. „Toyota“ pernai prarado daugiausiai automobilių pasaulyje parduodančio gamintojo statusą „Volkswagen“, nepaisant to, kad japonų įmonės pardavimai augo nuo 10,19 mln. iki 10,25 mln. Be to, nepaisant parduotų automobilių skaičiaus augimo, „Toyota“ iš pardavimų pernai generavo mažesnes pajamas. „Toyota“ šiuo metu išgyvena ne pačius geriausius laikus savo didžiausioje užsienio rinkoje Jungtinėse Valstijose. Japonams nepavyksta prisitaikyti prie padidėjusios paklausos didesniems automobiliams, kurie klientams tapo labiau prieinami dėl kritusių degalų kainų. Siekdama atgauti JAV rinkos dalį, „Toyota“ anksčiau pranešė apie planus JAV per penkerius metus investuoti 10 mlrd. dolerių.