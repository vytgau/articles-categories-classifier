Pernai tradicinėje Europos rinkoje, kurią sudaro 20 šalių, „Ford“ pardavė daugiau nei 352 tūkst. komercinių automobilių – 7,2 proc. daugiau nei 2016 metais. Toks pardavimo tempas jau trečius metus iš eilės užtikrina „Ford“ lyderio vardą šiose šalyse. Pranešime tikimasi, kad komercinių automobilių linijos atnaujinimas padės koncernui ne tik išlaikyti, bet ir įsitvirtinti populiariausiojo pozicijoje. Naują rekordą Europoje pasiekė „Ford Transit“ šeimos automobilių pardavimas – pernai jų nupirkta net 287,6 tūkst. vienetų. Baltijos šalyse praėjusiais metais buvo užregistruoti 1079 komerciniai „Ford“ automobiliai („Transit“ ir „Tourneo“ šeimų modeliai). Didžiausia jų dalis įregistruota Lietuvoje – 444 vnt. Tai yra net 59 proc. daugiau nei 2016 metais. Lietuvoje pernai populiariausias taip pat buvo „Ford Transit“. Jų nupirkta 380 vienetų – 58 proc. daugiau nei 2016 metais. Trijose Baltijos šalyse parduota 826 „Ford Transit“. Tai yra 29 proc. daugiau nei 2016-aisiais.  Pasirodys šių metų vasarą Atnaujintus „Transit Custom“ ir „Tourneo Custom“ modelius „Ford“ pristatė 2017-ųjų vasarą. O pernai metų gale pristatytos ir atnaujintos „Connect“ bei „Courrier“ versijos. Pastarosios išsiskiria naujais dizaino sprendimais, pasižymi efektyvesniais galios agregatais bei naujomis pažangiomis vairuotojo pagalbos sistemomis. „Ford“ žada iki šių metų vidurio „Transit“ ir „Tourneo“ serijas papildyti visiškai nauju 1,5 litro darbinio tūrio dyzeliniu „EcoBlue“ varikliu bei 1 litro darbinio tūrio benzinine „EcoBoost“ jėgaine su cilindrų išjungimo funkcija. „Tourneo“ automobiliams taip pat bus pasiūlyta ir 8 pavarų automatinė transmisija. Atnaujintuose „Transit“ modeliuose 6 pavarų mechaninė greičių dėžė nuo šiol bus montuojama kaip standartinė, o patobulinta variklių gama ne tik pasižymės degalų ekonomija, bet ir atitiks aukštus „Euro 6.2“ taršos standartus. „Transit Connect“ versija išsiskiria vairuotojo pagalbos sistemų gausa, tarp kurių – automatiškai prisitaikanti greičio ribojimo sistema (Intelligent Speed Limiter), nuo susidūrimų apsauganti sistema (Prie-Collision Assist), pėsčiųjų aptikimo ir automatinio stabdymo sistema (Pedestrian Detection), nuo šoninio vėjo gūsių apsauganti sistema (Side Wind Stabilisation). Atnaujinti „Tourneo Connect“ bei „Courier“ modeliai pasižymi šviežesniu išorės dizainu ir pagerintomis aerodinaminės savybėmis, kartu su patobulintais varikliais leidžiančiomis pasiekti itin aukštą degalų ekonomiją. Šie keleivių vežimui skirti „Tourneo“ šeimos nariai atsinaujino ir iš vidaus – jų interjere naudojamos naujos kokybiškesnės ir patvaresnės medžiagos bei audiniai. Taip pat, kaip ir „Transit“ serijoje, 6 pavarų mechaninė greičių dėžė nuo šiol tampa „Tourneo“ šeimos standartu. Atnaujintos „Connect“ bei „Courrier“ versijos į Europos, o kartu ir Lietuvos, kelius išriedės 2018-ųjų vasarą. Tuo tarpu „Custom“ versijos Lietuvoje sulauksime kiek anksčiau – jau šį pavasarį.