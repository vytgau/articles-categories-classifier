Šioms paslaugoms pasitelkus autonomiškus automobilius, kils nemenkas šios rinkos senbuvių sujudimas. Trumpiau tariant: bus sumaišytos visos kortos. Pokyčiai palies visus. Su naujovėmis susidurs visi: pradedant klientais ir baigiant tokių paslaugų tiekėjais, pavyzdžiui, viešbučiais, oro uostais ir ekskursijų organizatoriais. Tik pagalvokite: – Ar viešbučio vieta ir toliau išliks svarbiu kriterijumi klientui renkantis vietą nakvynei, jeigu tiek į jį, tiek iš jo jį transportuos nebe kojos, o autonomiška transporto priemonė? – Ar mažmenininkai ir toliau pardavinės automobilius taip pat kaip anksčiau? Kaip pasikeis pervežimo paslaugų teikėjų ir automobilių nuomos verslų kasdienybė? – Jeigu laukia tokie didžiuliai esminiai pokyčiai, kodėl niekas garsiai nekalba apie juos nekalba? Kitos naujausios technologijos, pavyzdžiui, „blockchain“, matomos visuose tinklaraščiuose, žiniasklaidoje ir ekonomikos prognozėse. Joms rengiamos konferencijos, mokymai, ekspertai prognozuoja, kurpia strategijas ir planuoja. Kad ir kaip ten bebūtų, vienas gerai žinomas kelionių sektoriaus lyderis, kuris garsiai kalba apie tai, kaip autonomiški automobiliai pakeis dabartinę situaciją, yra naujas „Uber“ vykdomasis vadovas ir buvęs „Expedia Inc“ direktorius Dara Khosrowshahi. Dar visai neseniai jis pakartojo „Uber“ planus jau po gerų dešimties metų Jungtinių Valstijų miestams pasiūlyti skraidančius automobilius, o po 10-15 metų – robotų vairuojamus taksi automobilius. Jis mano, kad kol kas progresą tokioje srityje stabdo gatvių jutiklių ir detalių maršrutų sudarymo kainos. D. Khosrowshahi teigia, kad tereikia dviejų dalykų: lėšų ir savo sritį išmanančių specialistų. Tiek tereikia, kad svajonės imtų virsti realybe. Anot vadovo, atėjo metas imtis veiksmų. Nors diskusijų kelionių sektoriuje bent jau kol kas nebūta labai daug, autonomiškų automobilių atėjimo pasekmės patraukė kai kurių Didžiosios Britanijos laikraščių dėmesį, o to rezultatas – kiek gąsdinančios ir gana dramatiškos antraštės. Viena vertus, tai galima vertinti kaip pernelyg išpūstą reikalą – tikrai nebus taip, kad visi, dirbantys šiame sektoriuje, per naktį neteks darbo, tačiau pokyčiai neišvengiami, ir būtų geriau jiems laipsniškai ruoštis jau dabar. Taigi kas laukia kelionių sektoriaus į jį atėjus autonomiškiems automobiliams? Pirmiausia pažvelkime į ekskursijų paslaugų sektorių. Vertinant pardavimų prasme, ekskursijų ir miesto pažinimo srityje dominuoja motorinės transporto priemonės. Štai kokias galimybes ir iššūkius jai suteiks autonomiški automobiliai: – Klientai galės pasirinkti specialiai jiems sudarytus maršrutus arba juos pagal poreikius susidaryti patys. Nereikės sukti galvos, ar vairuotojas galės jūsų norimu laiku jus nuvežti apžiūrėti norimos vietos. Bus galima rinktis tiek vienadienes, tiek kelių dienų ekskursijas. – Turistai galės į vieną sujungti kelias ekskursijas, kitaip tariant, iš taško A pasiekti tašką B, o tuomet vykti į tašką C, nesukdami galvos dėl poreikio keisti paslaugų teikėją. Kitaip tariant, vienu pasirinkimu bus galima gauti tai, ką skirtingu metu siūlo keli ekskursijų organizatoriai. – Bus išplėsti viešbučių įgaliojimai siūlant ir teikiant tokias paslaugas, supaprastės procesas. – Teks pergalvoti turistų traukos centrų ir lankytinų objektų prieigos galimybes. – Automobilių stovėjimo aikštelės taps nebe tokios svarbios ir reikalingos, jas bus galima rengti toliau nuo pačių objektų. Teks pasirūpinti specialiomis turistų išlaipinimo ir įlaipinimo zonomis. Dabar apie privačios erdvės svarbą. Autonomiški automobiliai pateiks puikią alternatyvą privačios erdvės gerbėjams. Jie mes iššūkį tokių paslaugų kaip viešbučių kambariai kelioms valandoms ar susitikimų salių trumpalaikė nuomos teikėjams. Paslaugų teikėjams teks persiorientuoti ir visą dėmesį sutelkti į klientą ir jo poreikius. Norėdami personalizuoti siūlomą paslaugą, pardavėjai ir paslaugų siūlytojai privalės apie klientą surinkti daugiau informacijos. Neišvengiami pasikeitimai laukia ir viešbučių. Jie galės tokių ekskursijų paslaugas pardavinėti tiesiogiai ir netgi pateikti specialių pasiūlymų konkrečiam svečiui.