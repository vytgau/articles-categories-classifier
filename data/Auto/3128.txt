Šios organizacijos sudarytame sąraše minimos šešios sritys, atsakingos už 95 procentais padidėsiantį saugumą keliuose. Svarbiausia tarp jų – žiedinių sankryžų įrengimas, rašo autoblog.com. Pasak „AAA“, tradicinių sankryžų pavertimas žiedinėmis leistų sumažinti mirčių ir sužalojimų skaičių apie 30 procentų. Tai pasiekiama drastiškai mažinant būdus ir vietas, kaip ir kur automobiliai gali susidurti su kitais automobiliais ir pėsčiaisiais. Žiedinėje sankryžoje taip pat galimi susidūrimai, tačiau jie ne tokie skaudūs, mat susidūrimai kaktomuša čia mažai tikėtini. Kitos tobulintinos sritys „AAA“ sąraše yra gana suprantamos. Pakelių atitvėrimas ir objektų keliuose pašalinimas sudaro dar 20 procentų saugumo prieaugio, kaip ir signalų įrengimas šaligatviuose ir pėsčiųjų perėjose. Likę saugumo patobulinimai: papildomi atitvėrimai priešingas eismo kryptis skiriančioje juostoje, grublėtos juostos kelio viduryje ir pakraščiuose, platesni asfaltuoti greitkelių kelkraščiai. „AAA“ vertinimu, šių infrastruktūros pakeitimų kaina gali siekti 146 milijardus dolerių (apie 134 milijardus eurų). Tai sudaro 134 milijardau dolerių (apie 123 milijardai eurų) pradinių investicijų, o likę pinigai bus panaudoti patobulinimų aptarnavimui per artimiausius metus. Taip eismo saugumą gerinti siūloma amerikiečiai.