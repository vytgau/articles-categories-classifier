Debesų kompiuterijos principu veikiantis „Telia Sense“ įrenginys suteikia galimybę senesnių automobilių vairuotojams naudotis funkcijomis, kurias dabar turi tik nauji ir dažniausiai prabangūs modeliai. Per automobilio kompiuterio jungtį (OBD II) prijungiamas „Telia Sense“ leidžia sukurti „Wi-Fi“ ryšio tinklą, išmaniajame telefone realiu laiku rodo kelionės ir mašinos techninius parametrus, nustato automobilio vietą ir suteikia galimybę naudotis įvairiomis paslaugomis. „Telia Sense“ pakeis naudojimosi automobiliu patirtį ir palengvins mašinų priežiūrą. Tai ypač aktualu ir Lietuvos vairuotojams, nes pas mus vidutinis automobilių amžius yra didesnis nei Šiaurės šalyse. Pasauliniu mastu unikalus „Telia Sense“ sprendimas Lietuvos vartotojus turėtų pasiekti artimiausiais metais“, – sako „Teo“ ir „Omnitel“ verslo vystymo vadovas Mantas Goštautas. Jis atskleidė, kad „Telia Sense“ leidžia pasiūlyti konkrečiam automobiliui pritaikytas paslaugas, tokias kaip draudimas ar automobilių servisas, primena, kada artėja metas atlikti privalomąją techninę apžiūrą, praneša, jei automobilyje įsijungė signalizacija, pataria, kada keisti automobilio akumuliatorių ar padangas, siunčia rekomendacijas, kaip sumažinti degalų sąnaudas. Be to, „Telia Sense“ automobilio keleiviams leidžia sukurti savo pramogų zoną – kelionės metu naršyti internete, stebėti tiesiogines vaizdo transliacijas ir klausytis norimos muzikos. „Telia Sense“ su SIM kortele bus parduodama kaip mėnesinė paslauga. Įrenginį per „OBD II“ jungtį bus galima pajungti visuose nuo 2001 m. pagamintuose benzininiuose ir nuo 2004 m. pagamintuose dyzeliniuose automobiliuose. Visi paslaugos privalumai bus pasiekiami išmaniuoju telefonu su specialia mobiliąja programėle naudojant 4G mobilųjį ryšį.