Rašoma, kad „Gazoo Racing“ tikisi išleisti visą liniją modelių ir orientuosis į hibridinių automobilių gamybą. Pirmuoju „Gazoo“ automobiliu taps „karšta“ hečbeko „Yaris“ versija, kurią į priekį varys pusantro litro darbinio tūrio 210 AG variklis. Šį automobiliuką bus galima pamatyti kovo mėnesį Ženevos parodoje.  Anksčiau buvo skelbta, kad „Toyota“ naująją „Supra“ kurs kartu su BMW koncernu, kuris savo ruožtu gaivins Z4 modelį. Naujieji automobiliai turėtų pasirodyti 2018-ais metais ir bus surenkami gamykloje Austrijoje.