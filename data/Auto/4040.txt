Manoma, kad geri automobilių pardavimai sugebės atsverti nuostolius, kuriuos kompanija turėtų patirti sunkvežimių rinkoje. „Reuters“ analitikų atlikta apklausa parodė, kad ekspertai tikisi, jog „Daimler“ pajamos po palūkanų ir mokesčių šiais metais sieks 14,2 mlrd. eurų. Palyginimui, 2016 m. kompanijos pajamos siekė 12,9 mlrd. „Nežymus augimas“, pagal „Daimler“ terminologiją, reiškia augimą tarp 2,5 ir 10 proc. „Daimler“ tikisi pasipelnyti iš nežymaus motorinių transporto priemonių paklausos didėjimo pasaulinėje rinkoje bei sustiprėjusios savo rinkos pozicijos“, – teigiama ketvirtadienio pranešime. Praėjusiais metais BMW iš pirmos vietos prabangiųjų automobilių rinkoje išstūmęs „Daimler“ 2016 m. pranešė apie 5 proc. padidėjusius pardavimus ir 3 proc. augusias pajamas.