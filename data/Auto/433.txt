Kovo 5 d. pateikta informacija apie 1,05 mln. vasario mėn. registruotų transporto priemonių. Šios informacijos pagrindu tapo šalių mastu surinkti duomenys ir smulkesnių rinkų paskaičiavimai, rašo „Autonews“. Vis tik įvertinus, kad sausio mėn. buvo išskirtinai sėkmingas, Vakarų Europos SAAR pardavimų reitingas po sausio mėn. mažėjo 2,6 proc. iki 14,95 mln. parduotų automobilių, tačiau išliko virš vidurkio, fiksuoto po recesijos. Remiantis prieš kelias dienas paskelbtais duomenimis, Vokietijoje registruotų automobilių skaičius augo 7,4 proc., Prancūzijoje – 4,3 proc., Ispanijoje – 13 proc. Liuksemburge automobilių pardavimai didėjo net 30 proc., o Nyderlanduose ir Portugalijoje šis rodiklis šoktelėjo daugiau nei 10 proc. Tiesa, Italijoje automobilių pardavimai praėjusį mėnesį mažėjo 1,4 proc., nors, panašu, tai susiję su itin sėkmingu lyginamuoju praėjusių metų mėnesiu. Jungtinėje Karalystėje (JK) automobilių pardavimų rodiklis mažėjo 2,8 proc. LMC ir toliau prognozuoja, kad šiais metais Vakarų Europoje bus fiksuojamas šiek tiek lėtesnis augimas, lyginant su 2017 m. fiksuotu 2,5 proc. automobilių pardavimų didėjimu. „JK teks regiono stabdžio vaidmuo, nors tai, kad šiuos metus pradėjo tokie stiprūs rezultatai, rodo, kad Vakarų Europa 2018 m. turėtų išsaugoti užtikrintai teigimą augimo rodiklį.“ – teigiama LMC pateikiamoje informacijoje.