„Iš esmės niekas nesikeičia, bet egzamino metu egzaminuotojas patikrins ne tik gebėjimą, bet ir mąstymą, kaip vairuotojas pasirenka, pavyzdžiui, ar jam ta vieta tinka sustoti, ar kita – ne tik tarp kuoliukų“, – pasakoja ministras. Jis pripažįsta, kad tokia tvarka sukels daugiau streso mokiniams, taip pat – daugiau atsakomybės instruktoriams. „Instruktorius ir yra toks asmuo, kuris privalo užtikrinti, kad suklydęs asmuo nepadarytų autoįvykio. Pas jį yra atskiri pedalai, jis gali nutraukti veiksmą, sustabdyti transporto priemonę ir to išvengti. Manau, kad instruktoriai pasiruošę ir jiems čia didelių bėdų nebus“, – pasakoja vidaus reikalų ministras. Pasak jo, jei ir įvyktų eismo įvykis, procedūra būtų įprasta – pildoma deklaracija. Plačiau – pokalbio įraše nuo 43 min. 55 sek. 