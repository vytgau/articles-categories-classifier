Dažniausiai superautomobiliais pramintų transporto priemonių nėra gaminama daug, todėl juos įsigyti pasiseka ne visiems. Štai pačio brangiausio pasaulyje „Lamborghini Veneno Roadster“ nudengiamu stogu visame pasaulyje surinkti tik 9 automobiliai, todėl visi turtuoliai, norėję jį įsigyti, turėjo paskubėti ir užrezervuoti automobilį gaminimui. Jeigu dairomasi nusipirkti prabangų, naują, geriausias eksploatacines savybes turintį automobilį, tenka atseikėti nemažą pinigų sumą. Neturint reikiamo finansų kiekio, daugiau informacijos apie paskolas ir jų sąlygas automobiliams įsigyti yra pateikiama tinklalapiuose kaip šis. Tad kokie automobiliai, remiantis naujausiais duomenimis, yra patys brangiausi? Šiuo metu pats brangiausias automobilis pasaulyje – jau minėtas „Lamborghini Veneno Roadster“. Jis kainuoja beveik 4 mln. eurų. Automobilio galimas didžiausias greitis – 355 km/val., o įsibėgėti iki 100 km/val. jis gali vos per 2,9 sekundės. Pastarajam modeliui nežymiai nusileidžia ir antrąją vietą brangiausių pasaulio automobilių sąraše užima „Lykan Hypersport“. Būtent šis automobilis pasirodė kino teatruose rodytame filme „Greiti ir įsiutę 7“ ir teatrališkai rėžėsi iš vieno stiklinio dangoraižio į kitą. Gamintojai yra surinkę tik 7 šio automobilio vienetus. Ir nors filme automobilis yra rodomas vos kelias minutes, filmo režisieriai nėra linkę atskleisti, kiek pinigų teko išleisti už tokią „Lykan Hypersport“ reklamą. Maksimalus šio automobilio greitis – 385 km/val., o įsibėgėti iki 100 km/val. jis gali netgi greičiau nei „Lamborghini“ – per 2,8 sekundės. Svarstoma, jog Dubajuje esanti kompanija „W Motors“ dar ne kartą nustebins prabangių automobilių gerbėjus ir turtuoliams suteiks galimybę įsigyti ypač išskirtinius ir vienus prabangiausių automobilių pasaulyje. „Aston Martin Valkyrie“ automobilio galia siekia 1000 arklio galių, o jo darbinio tūrio variklis – 6,5 litrų. Šio automobilio kaina siekia virš 3 mln. eurų. Planuojamas pagaminti automobilių kiekis – 175. Net nepradėjus gamybos proceso, šie automobiliai buvo išpirkti, iš kurių 150 yra skirti įprastiems keliams, o likę 25 – lenktynių trasoms. Keliuose šie automobiliai pradės važiuoti tik po 2 metų – 2019-ais. Ypač geromis aerodinaminėmis savybėmis pasižyminti transporto priemonė vos pristatyta sulaukė milžiniško pasisekimo ir buvo išpirkta žaibišku greičiu. Kito vieno brangiausių automobilių pasaulyje „Icona Vulcano Titanium“ galia siekia 670 arklio galių, o norint jį įsigyti piniginė ar sąskaita banke palengvės 2,5 mln. eurų. Didžiausias greitis, kurį gali pasiekti automobilis yra 355 km/val. Automobilio dizaineris yra minėjęs, jog sunkiausia kuriant transporto priemonę buvo išlaikyti balansą tarp jos grožio ir galingumo, tačiau, ekspertų teigimu, jam puikiai pavyko ir šiuo metu iš titano pagamintas automobilis nesitraukia iš brangiausių pasaulio automobilių sąrašo. „Pagani Huayra BC“ buvo pirmą kartą pademonstruotas Ženevos automobilių parodoje ir yra įvardijamas kaip dar vienas superautomobilis. Sportiniu ir aerodinaminiu požiūriu šis automobilis yra panašus į savo pirmtaką. Automobilis turi didelį sparną, atnaujintą galinį difuzorių, kuris tęsiasi nuo vienos iki kitos buferio pusės. Ypatingos jėgos, išskirtinio dizaino „Pagani Huarya BC“ kaina siekia 2,3 mln. eurų.