Aišku, ypatingas ir vairuotojas – juk kalbame ne apie ką kitą, o patį Stigą. Viskas atrodo pernelyg keista? Skaitykite toliau, ir mes viską jums paaiškinsime. Vieną dieną „TopGear“ komanda paprasčiausiai suprato, kad tie superautomobiliai jiems pabodo, tad būtų šaunu išbandyti kažką netradicinio. Stigas ėmė žvalgytis į įdomesnes transporto priemones – taip ir buvo prisimintas šis iš atrakcionų pažįstamas mažylis. Kol nepradėjome naršyti internete, ieškodami instrukcijos, kaip tokį automobiliuką paversti tikru monstru ir pasiekti naują Guinesso rekordą, turime jums paaiškinti porą dalykų. Pirmiausia šio elektromobilio iš atrakcionų parko virsmas rekordą pasiekusia transporto priemone pareikalavo labai daug sunkaus darbo. Jam ryžosi vienas geriausių savo srities ekspertų Colinas Furze. Antras svarbus dalykas yra tas, kad avarijos atveju pasekmės būtų itin skaudžios. Tiesiog šis mažylis nepritaikytas riedėti keliais. Nors sunku paslėpti, kad skrieti juo gatvėmis buvo kiekvieno automobilininko vaikystės svajonė. 