O jų automobiliai plūstelės į kitas šalis, neaplenkiant ir Lietuvos. Tad kaip žinoti, ar automobilis, kurį nusižiūrėjote, nebuvo apgadintas uragano? Ypač vertėtų saugotis apgavikų, kurie nupirks uragano apgadintus automobilius, juos išvalys ir bandys įpiršti nieko neįtariantiems pirkėjams. Jei dairotės naudoto automobilio iš JAV, būkite itin atidūs. Nepraraskite budrumo ne tik naudotų automobilių aikštelėse, bet ir kalbėdami su privačiu pardavėju. Amerikos automobilių asociacija (AAA) paskelbė kelis patarimus, kaip atpažinti į potvynį ar uraganą patekusius automobilius: – Patikrinkite automobilio istoriją ir įsigykite CARFAX automobilio istorijos ataskaitą. Ji gali atskleisti, ar automobilis buvo skendęs ar buvo išgelbėtas. – Atkreipkite dėmesį į drėgmės ir pelėsio kvapą. – Patikrinkite kilimėlius ir sėdynių apmušalus, ar jie nebuvo keisti ar neseniai plauti. Įvairiose vietose nukelkite automobilio kilimėlius ir pažiūrėkite, ar nesimato purvo, dumblo ar vandens paliktų žymių. – Patikrinkite, ar nėra likę purvo neįprastose vietose, ypač prietaisų skydelio apačioje, kurią sunku išvalyti. – Patikrinkite, ar automobilio dugne nėra rūdžių. Korozija nebūdinga naujiems automobiliams ir tiems, kurie eksploatuojami šiltesnio klimato zonose. – Pažiūrėkite, ar korpuso siūlėse nėra rūdžių, purvo ar spalvos pakitimų. Patikrinkite, ar ant automobilio durelių, po variklio dangčiu ir bagažinėje nėra mažų, neįprastų įtrūkimų. – Įsitikinkite, kad veikia visa elektronikos įranga: automobilio žibintai, šildymas, kondicionierius, langų motoriukai ir kita. – Prieš pirkdami automobilį, patikrinkite jį pas patikimą mechaniką. Vis dar pasitaiko atvejų, kai vandens pažeistas automobilis pardavinėjamas kaip geros būklės mašina. Ar sugebėsite atidžiai jį patikrinti, priklausys tik nuo jūsų.