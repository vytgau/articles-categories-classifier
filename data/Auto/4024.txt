Kaip teigia „Ford“ atstovai, įrenginį „SmartLink“ prijungus prie 2010–2016 metais išleistų „Ford“ ir „Lincoln“ modelių OBD-II jungties bus galima naudoti nuotolinio užvedimo, užrakinimo ir atrakinimo funkcijas, per „Wi-Fi“ prie interneto priejungti net iki aštuonių įrenginių ir gauti išmaniuoju telefonu siunčiamus pranešimus apie transporto priemones techninę būklę, saugumą ir buvimo vietą. Naujasis įrenginys veiks su papildoma programėle ir bus palaikomas žiniatinklio portalo, todėl jo naudotojai gaus į išmanųjį telefoną siunčiamus įspėjimus, galės naudotis nuotolinio valdymo funkcijomis ir planuoti technines patikras. Jokios informacijos apie įrenginio „SmartLink“ kainą „Ford“ kol kas neskelbia. Naujasis automobilių priedas turėtų pasirodyti šių metų vasarą „Ford“ ir „Lincoln“ pardavimo centruose. Kaip skelbia „Carscoops“, naujasis priedas, tikėtina, kels mažiau trikdžių nei bet kuri analogiška trečiosios šalies sistema.