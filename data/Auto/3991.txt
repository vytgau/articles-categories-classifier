Aljanso pardavimo statistikoje skaičiuojami ir „Mitsubishi Motors“ prekybos rezultatai, siekę 934 tūkst. 13 visame pasaulyje parduotų automobilių. Praėjusį rudenį „Mitsubishi Motors“ tapo aljanso nariu, kai „Nissan“ įsigijo 34 procentus šio gamintojo akcijų. „Groupe Renault“, „Nissan Motors“ ir „Mitsubishi Motors“ sukuria naują jėgą pasaulinėje automobilių pramonėje, – sakė aljanso vadovas Carlosas Ghosnas. – Ši prieš 18 metų prasidėjusi pažangi partnerystė leido mums išsaugoti savo lyderystę, gaminant „nulinės taršos“ automobilius, ir sustiprinti bendradarbiavimą, kuriant ateities automobilių technologines naujoves.“ Aljanso prekės ženklams praėjusiais metais teko vienas iš 9 pasaulyje parduotų automobilių. „Groupe Renault“ prekyba 2016 metais, realizuojant „Drive the change“ planą, padidėjo 13,3 procento – iki 3 mln. 182 tūkst. 625 parduotų automobilių. Taip buvo pažymėti ketvirtieji iš eilės prekybos augimo metai, pasiekus rekordinį metų augimą, siekusį 374 tūkst. automobilių. Tiek „Renault“, tiek „Dacia“ markės užfiksavo rekordinius pardavimus, o „Renault Samsung Motors“ prekybos apimtys padidėjo 38,8 procento. Visuose regionuose didėjo užimamos rinkų dalys, o „Renault“ markė tapo antrąja populiariausia Europoje. „Nissan Motor Co. Ltd.“ pasaulinėje rinkoje pardavė rekordinį automobilių ir sunkvežimių kiekį – 5 mln. 559 tūkst. 902, prekybos apimtis padidindama 2,5 procento. JAV ir Kinijoje markės prekyba atitinkamai didėjo 5,4 ir 8,4 procento, abiejose rinkose pasiekiant naujus rekordus. „Infiniti“ markė pardavė daugiau nei 230 tūkst. automobilių, arba 7 procentais daugiau, nei praėjusiais metais. „Mitsubishi Motors“ pasaulyje pardavė 934 tūkst. 13 automobilių, arba 13 procentų mažiau, nei ankstesniais metais. Prekyba didėjo Jungtinėse Valstijose ir Australijoje, tačiau šiuos pasiekimus nusvėrė mažėjanti prekyba Brazilijoje, Rusijoje ir Artimuosiuose Rytuose. Prekybą Japonijoje paveikė klientų pasitikėjimą sumažinusi informacija apie degalų sąnaudas. „Nissan“ bendradarbiaujant su „Mitsubishi Motors“, tikimasi pasiekti 24 milijardus jenų (apie 200 mln. eurų) per fiskalinius metus siekiančią sinergijos naudą. Planuojama, kad nuo 2018 metų ir vėliau ši nauda sieks 60 milijardų jenų (apie 500 mln. eurų) per fiskalinius metus. Sutaupytos lėšos virs padidėjusiu uždarbiu už akcijas. Numatoma, kad 2017 fiskaliniais metais vienai akcijai tenkantis uždarbio didėjimas sieks 4 jenas (0,0328 euro), o 2018 fiskaliniais metais – 10 jenų (0,0821 euro). Tai bus didžiausias augimas, susijęs su „Nissan“ valdomomis „Mitsubishi Motors“ akcijomis. „AVTOVAZ“, parduodantis LADA markės modelius, pardavė 284 tūkst. 807 automobilius. „Renault-Nissan“ aljansas kartu su „AVTOVAZ“ Rusijoje parduoda maždaug kas trečią automobilį. 2016 metais „Renault-Nissan“ aljansas savo parduotų elektromobilių skaičių padidino iki 424 tūkst. 797 vienetų, įsitvirtindamas kaip nenuginčijamas „nulinės taršos“ transporto rinkos lyderis. 2016 metais „Renault-Nissan“ aljansas, įskaitant „Mitsubishi Motors i-Miev“ modelių seriją, pardavė 94 tūkst. 265 elektromobilius, arba 8 procentais daugiau, nei 2015 metais.