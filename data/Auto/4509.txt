Pripažinta, kad privalu pakeisti oro saugos pagalves „McLaren 570S“ modeliuose, tai pat visuose praėjusių ir šių metų gamybos „Ferrari“ markės modeliuose, kurių JAV buvo parduota apie 2800 vienetų. Taip pat atšaukiami pagalvių keitimui visi 2012-2016 metais pagaminti „Tesla Model S“ elektromobiliai (keletas jų važinėja ir Lietuvos keliais), naujausi „Audi R8“ kupė bei kabrioletai, superautomobiliai „Lexus LFA“ ir 2012 metų modelio „Fisker Karma“ hibridai. Bėdos dėl japonų gamintojos „Takata“ visame pasaulyje tiekiamų saugos oro pagalvių kilo dar 2013 metais, kai išryškėjo mirtinai pavojingas pagalvių veikimo defektas, vien JAV pareikalavęs daugiau nei 10 aukų. Vien pernai dėl šios problemos JAV atšaukta remontui 25 mln. automobilių ir šis procesas dar nesibaigė. Problemos esmė – nelaimės atveju oro pagalvių įpūtimo mechanizmai gali sprogti su per didele jėga ir apšaudyti saloną metalo atplaišomis.