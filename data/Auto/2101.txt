Prie rinkos augimo toliau svariai prisideda reeksportas: 333 rugpjūtį įregistruoti nauji automobiliai (iš jų – 268 „Fiat“, 18 „Jeep“ ir 12 „Mercedes-Benz“) buvo išregistruoti dar iki mėnesio pabaigos, o dar bent 29 bus išregistruoti artimiausiu metu. Rugpjūtį asmeninių automobilių (M1) registravimas ūgtelėjo 34 proc., iki 2085 vnt., o lengvųjų komercinių transporto priemonių (N1) apimtis šoktelėjo dar daugiau: +57 proc., iki 334 vnt. Praėjusį mėnesį šalies naujų automobilių rinkoje į pirmąją vietą sugrįžo „Fiat“ markė (410 vnt.), antroji vieta atiteko „Toyota“ (283 vnt.), o trečiąją užėmė „Volkswagen“ (262 vnt.). Tarp prestižinių markių šįkart pirmavo „Audi“ (45 vnt.). Rugpjūtį tarp asmeninės paskirties (M1) modelių pirmavo „Fiat 500“ (312 vnt.), „Škoda Octavia“ (86 vnt.) ir „Volkswagen Golf“ (85 vnt.). Tarp lengvųjų komercinių automobilių (N1) populiariausias buvo „Citroen Berlingo“ (126 vnt.). Tiesa, 212 „Fiat 500“ buvo išregistruota dar iki mėnesio pabaigos. Sausį-rugpjūtį Lietuvoje iš viso įregistruota 18865 nauji lengvieji automobiliai, t.y. 19 proc. daugiau nei atitinkamu laikotarpiu pernai (15846 vnt.). Rugpjūčio mėnesį Lietuvoje įregistruoti reti sportiniai automobiliai „Aston Martin Vanquish“ bei „Lotus Exige“.