Mažesnį avaringumą lemia patikimi jutikliai „Continental“ pristatė pirmąją pasaulyje naujos kartos itin pažangią pagalbinės vairuotojo sistemos vaizdo kamerą. Kamera turi integruotą aukšto slėgio vandens purkštuką, iš kurio purškiamas vanduo nuplauna užterštą lęšio paviršių, todėl ši kamera yra itin patikimas pažangių vairavimo sistemų ir autonominio vairavimo jutiklių elementas. Keturios itin plataus kampo vaizdo kameros, sumontuotos priekyje ir gale, taip pat šoniniuose veidrodėliuose, automobilio ekrane rodo trimatį aplinkos vaizdą, tačiau jos yra atviros ir neapsaugotos nuo aplinkos poveikio. „Continental“ sukurtos kameros valdymo elementai nustato, kada lęšio užterštumas pasiekia kritinę ribą ir aktyvuoja plovimą aukšto slėgio srove. Ties lęšiu sumontuotas purkštukas nuplauna išgaubtą lęšio paviršių, o neužšąlantis skystis arba papildomai montuojama vandens tiekimo šildymo sistema užtikrina nepriekaištingą veikimą net ir esant itin žemai temperatūrai.  Elektromobilumas užtikrina mažesnę taršą Kita „Continental“ pasaulinė premjera Šanchajaus automobilių parodoje – itin kompaktiška ir lengva varančiosios ašies elektros pavara. Jos charakteristikos – labai įspūdingos. Nors pavara sveria tik 75 kilogramus, maksimali elektros variklio galia siekia 150 kW, o maksimalus sukimo momentas – 400 Nm. Be to, ši elektros pavara yra tik 400x500x320 milimetrų dydžio. „Continental“ varančiosios ašies elektros pavara yra gamybai sertifikuotas ir lengvai integruojamas mazgas, kurį sudaro elektros motoras, valdymo elektronika ir reduktorius. Todėl automobilių gamintojams reikės minimaliai pastangų, norint šią elektros pavarą pritaikyti nebrangių vidutinės klasės elektromobilių gamybai. Ši pavara bus gaminama Kinijoje, taip pat šiemet čia bus pradėta ir nebrangios 48 voltų hibridinės pavaros gamyba.