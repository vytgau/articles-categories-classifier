Pasak „Fiat“, „Alfa Romeo“ ir „Jeep“ prekės ženklų vadovo Andriaus Mockaičio, atstovaujančio įmonių grupei „Modus Group“, naujosios „Fiat Tipo“ versijos yra orientuotos į šeimų, jaunų porų ir jauno amžiaus klientų poreikius, kurie ieško maksimalios vertės ir universalumo už patrauklią kainą. Tuo metu du nauji „Business Easy“ ir „Business“ įrangos paketai galės pasiūlyti dar daugiau naudingų ypatybių verslo klientams. Penkerių durų „Fiat Tipo“ hečbeko versija yra 4,37 m ilgio, 1,79 m pločio ir 1,5 aukščio, šios versijos bagažinės tūris siekia 440 litrų. Tuo metu universalo kėbulo ilgis didesnis 20 cm ir siekia 4,57 m, o bagažinės tūris yra išaugęs iki 550 litrų. Universalo bagažinė yra pritaikyta gabenti įvairius daiktus, ją pagal poreikius galima padalinti į atskirus skyrelius daiktams gabenti, o užlenkus galinių sėdynių eilę viduje galima vežti iki 1,8 m ilgio krovinius. „Fiat Tipo“ hečbekas ir universalas, kaip ir anksčiau debiutavęs sedano modelis, gali būti komplektuojami su pasirinktinai vienu iš dviejų benzininių variklių ar turbodyzeliniu „MulitJet II“ agregatu, kurių išvystoma galia siekia nuo 95 iki120 AG. Šie varikliai išsiskiria itin dideliu našumu – modelių su dyzeliniais varikliais degalų sąnaudos siekia nuo 3,7 l/100 km.  Priklausomai nuo variklio parametrų, galima pasirinkti mechaninę, dvigubos sankabos automatinę ar automatinę su jėgos konverteriu pavarų dėžes. Naujosios „Fiat Tipo“ versijos aprūpintos plačiu įrangos sąrašu, įskaitant „Uconnect“ sistemą su 5 arba 7 colių įstrižainės jutikliniu ekranu, „Bluetooth“ laisvų rankų įrangą, garso perdavimo, teksto įgarsinimo ir balso atpažinimo funkcijas, garso ir USB jungtis su „iPod“ palaikymu, multifunkcinį vairą. Be to, „Fiat Tipo“ modeliuose standartiškai sumontuotos 6 oro pagalvės, sukibimo kontrolė ir įkalnės asistentas, padangų slėgio davikliai, galinio parkavimo davikliai ir priešrūkiniai žibintai. Pasirinkus papildomą saugumo paketą „Safety Pack“ automobiliai aprūpinami ir greičio palaikymo sistema, greičio ribotuvu bei automatine kritinio stabdymo sistema. Tarptautinė auto žurnalistų vertinimo komisija „Fiat Tipo“ gamai skyrė praktiškiausių automobilių apdovanojimą „Autobest 2016“. Bandymų metu „Fiat Tipo“ modeliai iš viso įveikė daugiau kaip 8,7 mln. km atstumą, kuris prilygsta 218-ai kelionių aplink Žemės rutulį, šie modeliai buvo testuoti pačiomis atšiauriausiomis sąlygomis – 4 km aukštyje virš jūros lygio, lauko temperatūrose nuo -30 iki +51 laipsnio pagal Celsijų. „Fiat Tipo“ hečbeko kaina Lietuvoje prasideda nuo 13 tūkst. 990 eurų, o universalo kaina – nuo 14 tūkst. 900 eurų.