Dėl šio sprendimo Antanas Juknevičius ir jo kolegos iš „South racing“ komandos pateikė organizatoriams skundą, kadangi jie įveikė patikros punktą, tačiau jo ieškodami prarado beveik 40 min. „Labai nesąžininga. Visa mūsų komanda rašo protestą, nes visos „South racing“ ekipos, tame tarpe ir mes paėmėme visus patikros punktus, valandą gaišom, bet paėmėm, o labai daug lyderių, pirmųjų mašinų nepaėmė patikros punkto ir organizacija priėmė sprendimą jiems neskirti baudos. Jeigu jie būtų paėmę, o mes nepaėmę, tai taip nebūtų. Yra labai daug nesąžiningų dalykų, lyderiams patiesia baltus kilimėlius ir užmauna baltas kelnaites, kad jų labai neskriausti. Kai taip saugomi tie lyderiai, tai kaip mes galime tapti lyderiais?“, – DELFI sakė A. Juknevičius.  Lenktynininko teigimu, už nepravažiuotą patikros punktą turėtų būti skiriamos 2 val. baudos, tokiu atveju „Craft Bearings“ komandos šansai užimti aukštesnes pozicijas taptų gerokai didesni. „Mes vakar praradom 2 val., bet dėl gedimų, remontų ir taip toliau, bet mes paimam visus taškus. O mes sukiojomės dėl to 40 min. Yra tokių nesąžiningų dalykų, rašysim protestus, bandysim daryt taip, kad Dakaras būtų sąžiningas. Aišku, čia yra kova su vėjo malūnais, mes kol kas esam per maži, bet mūsų komandą gerbia, gali ir atkreipti dėmesį. Mes turime parodyti, kad taip yra negalima, mes ieškojom, mes sukiojomės, sugaišom labai daug laiko, bet išsprendėm, o lyderiai to nepadarė. Kodėl turėtų būti pamintas reglamentas ir anuliuotas patikros punktas. Iš tikro buvo primaklinta kelio knygoje, bet mes buvome užsispyrę ir viską darėme, kad paimtume tą tašką. Pati knyga nebuvo labai tiksli, bet atsiprašau, vieni paėmė, kiti ne, būkim sąžiningi. Tie kas paėmė turi negauti baudų, tie kas nepaėmė, turi gauti“, – konstatavo A. Juknevičius.