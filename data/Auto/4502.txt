Istorija su šiuo superautomobiliu prasidėjo 2013 m., kai policija jį sustabdė įprastai dokumentų patikrai. Per patikrą paaiškėjo, kad „Murcielago“ numeriai priklauso „Ford“ sedanui, o prabangus automobilis buvo nelegaliai importuotas. Vadovaujantis Taivano įstatymais, automobilis buvo konfiskuotas. Automobilį vairavęs vienos iš vietos oro linijų bendrovių savininkas mėgino teikti apeliacijas, bet visi jo skundai buvo atmesti. Parodomasis superautomobilio, kuris trejus metus buvo laikomas sandėlyje, naikinimas buvo surengtas trečiadienį, gruodžio 14 d., ir net parodytas per vietos televizijos kanalo žinių laidą. Nė viena iš konfiskuotų automobilių detalių negali būti perparduota, todėl „Murcielago“ buvo sudraskytas į smulkias daleles. Pasak pareigūnų, šis incidentas turi tapti įspėjimu kitiems nusižengėliams įstatymams.