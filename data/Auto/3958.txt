Suomis į pirmąją poziciją pakilo vakar, kai paskutiniame šeštadienio greičio ruože avariją patyrė iki tol varžybose pirmavęs „Hyundai“ lenktynininkas Thierry Neuville. Tai buvo antras kartas šiemet, kai belgas patyrė avariją ir prarado pirmąją poziciją. Iš varžybų pasitraukus T. Neuville, iki tol vykusi atkakli kova dėl antrosios vietos virto kova dėl pergalės. Sportininkams įveikus visus šeštadienio greičio ruožus, Ottą Tanaką nuo J.-M. Latvalos skyrė mažiau nei 4 sekundės. O Sebastienas Ogier nuo lyderio atsiliko mažiau nei 15 sek. Paskutinę Švedijos ralio dieną J.-M. Latvala persvarą prieš artimiausią varžovą padidino iki 20 sek. O. Tanakui sekmadienį sunkiai sekėsi suvaldyti „Ford Fiesta“ automobilį, o S. Ogier šios dienos pirmame greičio ruože neišvengė suktuko viename iš posūkių. J.-M. Latvala pirmą kartą triumfavo šių metų WRC sezone iškovodamas pergalę Švedijos ralyje. Antroje vietoje varžybas baigęs O. Tanakas antrame etape iš eilės lipo ant apdovanojimų pakylos. Tuo tarpu Monte Karlo ralio nugalėtojas S. Ogier Švedijoje finišavo trečias. „Citroen“ atstovas Krisas Meeke‘as galėjo finišuoti ketvirtas. Bet sportininkas šeštadienį viename iš greičio ruožų patyrė avariją. K. Meeke‘ui šiandien paskutiniame greičio ruože pavyko užfiksuoti ketvirtą rezultatą ir iškovoti 2 taškus. Pirmąjį penketuką Švedijos ralyje užbaigė „Hyundai“ lenktynininkas Dani Sordo ir „Citroen“ pilotas Craigas Breenas. Pastarajam tai buvo antras etapas iš eilės, kuriame pavyko iškovoti vietą pirmame penketuke. WRC2 klasėje be didesnių problemų varžovus įveikė ir pergalę iškovojo „Skoda“ lenktynininkas Pontusas Tidemandas. Rezultatai: Lenktynininkų įskaita: Daugiau F-1 naujienų skaitykite čia.