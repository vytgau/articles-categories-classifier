Didėjant „Toyota“ hibridinių modelių pasiūlai praėjusiais metais ženkliai išaugo ir jų pardavimų apimtis. 2015 m. „Toyota“ pardavė 652 hibridinius modelius, o 2016 m. jų pardavimų apimtis padidėjo net 260 proc.: parduoti 1684 hibridiniai automobiliai iš viso „Toyota“ siūlomo asortimento. Tai reiškia, jog iš visų parduotų „Toyota“ modelių Baltijos šalyse praėjusiais metais kas penktas pirkėjas rinkosi hibridinę technologiją. Populiariausi „Toyota“ hibridiniai modeliai yra „RAV4 Hybrid“, „Yaris Hybrid“ ir „Auris Hybrid“: iš visų parduotų „RAV4“, „Yaris“ ir „Auris“ automobilių modeliai su hibridine sistema sudarė beveik 40 proc. „Toyota Auris“ yra C segmento lyderis – parduoti 1725 vnt. Hibridiniai modeliai sudaro 36 proc. visų parduotų „Auris“ automobilių. Dabar „Toyota“ siūlo iš viso 7 skirtingus hibridinius automobilius: „Yaris“, „Auris“ / „Auris Touring Sports“, „RAV4“, „Prius“, „Prius Plug-In“, „Prius+“ ir C-HR. 2017 m. sausio 31 d. duomenimis, bendra „Toyota“ hibridinių automobilių pardavimų apimtis visame pasaulyje viršijo 10 mln. vnt. ribą. Paskutinysis milijonas buvo parduotas vos per devynis mėnesius – pernai balandį bendra pardavimų apimtis pasiekė 9 mln. vnt.