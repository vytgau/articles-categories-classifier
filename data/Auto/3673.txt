Anksčiau buvo reikalaujama, kad per tokių automobilių testus vairuotojo vietoje sėdėtų žmogus, kraštutiniu atveju galintis perimti automobilio valdymą. Be to, vietinis transporto priemonių registracijos departamentas pranešė, kad nuo šiol tokiuose į viešuosius kelius išvažiuojančiuose automobiliuose gali nebūti net vairo ir pedalų. Vis dėlto, jei kokia nors įmonė norėtų išbandyti automobilį be įprastų valdymo įtaisų, ji turėtų kreiptis į JAV nacionalinę kelių eismo administraciją ir gauti atitinkamus leidimus. Vieną iš pirmųjų automobilių, kuriame nėra nei vairo, nei pedalų, išleido „Google“. Pirmas modelio pavyzdys buvo pristatytas 2014 metais, o 2016 metų viduryje JAV keliuose buvo testuojami jau 34 tokio tipo automobiliai. Be to, bendrovė jau testuoja dar 24 autonominius miesto visureigius, pagamintus „Lexus RX 450h“ platformos pagrindu. Anksčiau įstatymas dėl autonomiškų automobilių testavimo be vairuotojų buvo priimtas Mičigane.