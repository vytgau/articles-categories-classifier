Tai pirmasis priverstinis „Hyundai“ ir „Kia“ automobilių atšaukimas, inicijuotas Korėjos transporto ministerijos. Atšaukimas skaudžiai smogė „Hyundai“ bendrovei, kurios akcijos vidaus rinkoje pasiekė rekordines žemumas. Šalies ministerija taip pat kreipėsi į prokuratūrą su prašymu ištirti, ar automobilių gamintojos sąmoningai nuslėpė penkis dvylikos modelių defektus, įskaitant tokius modelius kaip „Elantra“, „Sonata“, „Santa Fe“ ir „Genesis“. Planuotas automobilių atšaukimas - jau antras per gana neilgą laikotarpį. Balandžio pradžioje „Hyundai“ ir „Kia“ paskelbė apie savo planus atšaukti apie 1,5 mln. automobilių JAV ir Pietų Korėjoje dėl variklių defektų. Į šį defektą dėmesį atkreipė 26-erių metų „Hyundai“ inžinierius Kimas Wan Ho, kuris pernai pranešė apie defektus abiejų šalių reguliavimo institucijoms. Vėliau ministerija pareikalavo iš automobilių gamintojų atšaukti automobilių dėl aštuonių iš 32 problemų, kurias nurodė minėtas inžinierius. Tačiau „Hyundai“ ir „Kia“ anksčiau atsisakė savo noru atšaukti automobilius dėl penkių defektų, tvirtindamos, kad šie defektai neturi įtakos vairavimo saugumui. Penktadienį „Hyundai“ ir „Kia“ pranešė bendrame pareiškime „vykdančios valdžios nurodymą“. „Hyundai Motor“ akcijos atpigo 2,2 proc., „Kia Motors“ akcijų vertė sumažėjo vienu procentu.