Automobilis smarkiai skiriasi nuo tradicinio G klasės modelio. „Brabus“ perdirbinys gerokai pakeltas aukštyn, išsiskiria kitokiais aerodinaminiais elementais, didesnėmis, kampuotomis ratų arkomis ir jų apdaila iš anglies pluošto, sutvirtintomis pakabos detalėmis, 22 colių skersmens originaliais ratlankiais, ant benzininio V8 variklio su dviem turbinomis dangčio atsirado oro įsiurbimo anga, o ant stogo – papildomi LED žibintai, tad automobilis atrodo išties įspūdingai.  Dar įspūdingiau atrodo šių visureigių kainos. Tradicinio G klasės „Mercedes-Benz“ naujo modelio kaina nesunkiai perkopia 100 tūkst. eurų, o „Brabus“ patobulintas automobilis gali kainuoti ir dvigubai ar net trigubai daugiau. Pastebėjote įdomų, originalų, išskirtinį automobilį ir Jūs? Siųskite savo nuotraukas auto@delfi.lt.