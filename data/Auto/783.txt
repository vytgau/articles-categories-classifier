Kaip rašoma pranešime žiniasklaidai, filmo idėja gimė „Arctic Energy World Rally team“ komandos lenktynininkui D. Jociui, o ją palaikė Lietuvoje puikiai žinomas vaizdo operatorius, režisierius Nerijus Brokas. Pasak D. Jociaus, susukti filmą būtent apie Monte Karlo ralį ir jame dalyvaujančius lietuvius kilo dėlto, kad pastarajame pasaulio čempionato ralyje lietuviškos pavardės skambėjo tik 4 kartus. „Iki šiol Monte Karlo ralyje lietuviai dalyvavo tik tarpukaryje. Pirmieji 1931 metais šiose lenktynėse startavę buvo Klemas Martinkus ir Jonas Pyragius, kurie tuomet bendroje įskaitoje užėmė 30-ąją vietą tarp 149 ekipažų. Kitas lietuvis, startavęs šiame ralyje buvo pirmasis Lietuvos karo lakūnas Petras Hiksa. Jis Monte Karle lenktyniavo 1934 ir 1935 metais. Ir tik 2017 metais Monte Karlo ralyje vėl skambėjo lietuviškos pavardės bei plevėsavo trispalvė. Dėlto labai norėtųsi parodyti kitokią ralio virtuvę, žmones, herojus, kurie ryžtasi lenktynėms, – sako „Arctic Energy World Rally team“ komandos pilotas. – Džiugu, kad šią idėją palaikė Nerijus Brokas, kuris ir prisidės prie jo gimimo.“  N. Broko teigimu, jis į visas lenktynes pažvelgė šiek tiek iš kitos pusės. Pasak jo pagrindinė filmo idėja – parodyti žmogaus ištvermę, kodėl jis lenktyniauja, kas jį veda į priekį. „Labiausiai visų lietuvių dalyvavusių Monte Karlo ralyje istorijoje mane patraukė Lietuvos karo lakūnas P.s Hiksa. Jis turi kai ką bendro su D. Jociumi. Dėl to filme bandysime sugretinti šių dviejų skirtingų epochų lenktynininkų istorijas. Įdomu tai, kad tik po 84 metų lietuviai vėl startuoja Monte Karlo ralyje. Vadinasi, šios lenktynės yra tokios sudėtingos ne tik ištverme, finansais. Tad mes pabandysime parodyti P. Hiksos ir šių dienų istoriją, pasitelkiant pačią šiuolaikiškiausią kino techniką“, – teigė N. Brokas. Lietuvių kuriamas filmas bus pristatys kitąmet pavasarį Kanų kino festivalyje. Šis kino festivalis yra laikomas vienu prestižiskiausių pasaulyje ir vyksta Kanų miestelyje Pietų Prancūzijoje. Kuriamo filmo trukmė planuojama 40 min., tačiau režisierius ir operatorius N. Brokas neatmeta galimybės lietuviams pristatyti, kiek ilgesnės trukmės filmą.