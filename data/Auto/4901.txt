Profesorius Christopheris Kopperis iš Bylefeldo universiteto ištirs pareiškimus, kad 1964-1985 m. VW bendradarbiavo su karine vyriausybe. Praėjusiais metais grupė buvusių darbuotojų padavė ieškinį prieš bendrovę. Kai kurie iš jų teigia, kad buvo suimti ir kankinami VW gamykloje Brazilijoje. Seniau VW ištyrė, ar jos gamyklose Vokietijoje Antrojo pasaulinio karo metais buvo dirbama vergiškomis sąlygomis. 1937 m. bendrovę įkūrė Vokietijos darbo frontas. Karo metais VW gamino transporto priemones Vokietijos kariuomenei ir darbui išnaudojo daugiau nei 15 tūkst. asmenų iš greta esančių koncentracijos stovyklų. 1998 m. išgyvenusieji padavė ieškinį prieš automobilių gamintoją, kuris įkūrė restitucijos fondą.