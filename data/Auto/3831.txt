Teigiama, kad šis modelis vėliau taps tiesioginiu prabangaus „Porsche Panamera“ konkurentu. Prototipo pagrindu tapo modulinė MRA platforma, skirta gaminti galiniais ir visais ratais varančius automobilius. Kuriant šį modelį panaudota daug aliuminio ir didelio standumo plieno. Kartu su GT4 pasirodymu bus pristatytas ir atnaujintas AMG 4 litrų darbinio tūrio V8 benzininis variklis su dviem turbinomis, kurio galingiausios versijos pajėgumas viršys 600 AG. Vėliau sedane bus siūloma ir mažesnės galios šešių cilindrų jėgainė. Preliminariai, „Mercedes-AMG GT4“ turės ir hibridinę versiją, su nedideliu elektros varikliu, sumontuotu transmisijoje ir leisiančiu impulsyviai padidinti galią, kai reikia staigiai pagreitėti. Visų ratų pavarą, turinčią galimybe esant poreikiui visą sukimo momentą perduoti į galinius ratus, šis automobilis perims iš „Mercedes-AMG E 63“ modelio. Neoficialiais duomenimis, prekyba GT4 turėtų prasidėti kitais metais.