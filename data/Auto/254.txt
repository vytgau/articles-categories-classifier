„Levante“ kūrę inžinieriai žinojo, kad visureigio pakaba gali susitvarkyti su kur kas didesne galia ir dabar tai įrodo pačiu geriausiu būdu – sukurdami vieną greičiausių SUV pasaulyje. Išskirtinė prabanga ir stilius čia dera su didžiule variklio generuojama sprogstamąja jėga, erdvų visureigį nukeliančia į greičiausių automobilių pasaulyje kompaniją“ – sako „Maserati“ prekės ženklą Lietuvoje atstovaujančios „Modus Group“ Automobilių verslo pardavimų direktorius Aurimas Tamašauskas. Elegantiški patobulinimai „Levante“ dizaino nesupainiosi su niekuo – tai unikalus derinys, pabrėžiantis stiliaus, komforto ir sportiškumo harmoniją, tikina gamintojai. Todėl kuriant „Trofeo“ modifikaciją automobilio išorė buvo patobulinta labai nežymiai: smulkios detalės ant priekinio, galinio buferių bei oro paėmimo angų skirtos tam, kad dar labiau išryškintų sportišką SUV charakterį. Visureigio siluete spindi net 22 colių skersmens „Orione“ ratlankiai, kuriuos galima pasirinkti matinės arba blizgios spalvų. Tai – didžiausi kada ant „Maserati“ automobilio montuoti ratlankiai. „Levante Trofeo“ įdiegti „Full Matrix LED“ žibintai, išmetimo sistemos antgaliai nudažyti tamsiai, priekinės radiatoriaus aušinimo grotelės – juodos, durų rankenėlės – kėbulo spalvos, o stabdžių apkabas galima rinktis iš raudonos, mėlynos, juodos, sidabrinės bei geltonos. „Trofeo“ logotipas taip pat nepamirštas – jis stilingai įkurdintas ant C statramsčio ir kiekvienam technikos gerbėjui atskleidžia, jog čia – neeilinis visureigis.  Išskirtinumas kiekvienoje detalėje Interjero dizaineriai rado būdus, kaip elegantiškai pabrėžti „Trofeo“ išskirtinumą. Išraiškingai apsiūtų sportinių sėdynių medžiaga – aukščiausios kokybės natūrali „Pieno Fiore“ oda, pasirinktinai komplektuojama juodos, raudonos arba rusvos spalvos. Siūlių spalva – visada kitokia nei odos, o ant galvos atramų stilingai išsiuvinėtas „Trofeo“ logotipas. Visureigio prietaisų skydelis bei pavarų perjungimo svirtelės padengti anglies pluoštu, o kilimėliuose įsiūtas metalinis „Trofeo“ logotipas. Jis randamas ir multimedijos meniu, stilizuotame specialiai šiam modeliui. Standartinėje „Levante“ komplektacijoje taip pat yra 1280 vatų galios, 17 garsiakalbių „Bowers & Wilkins“ erdvinio garso sistema, užtikrinanti aukščiausią automobilyje įmanomą garso kokybę. Skaičių magija „Levante Trofeo“ turi vieną galingiausių variklių, kada nors sumontuotų į „Maserati“ automobilį. Tai „Ferrari“ gamykloje rankomis surinktas 3,8 l „Twin Turbo“ V8 variklis, pasiekiantis 590 AG jėgą (prie 6250 aps./min.) bei 730 Nm sukimo momentą (prie 2250 aps./min.). Šio variklio efektyvumas – iš vieno litro darbinio tūrio išgautos net 156 arklio galios – yra geriausias kada nors pasiektas „Maserati“ rezultatas. Tai apskritai vienas geriausių rezultatų visoje sportiškų automobilių rinkoje. „Maserati Levante Trofeo“ giriamas už išskirtinį galios ir masės santykį – vienai arklio galiai tenka tik 3,6 kilogramo. Toks sportiniuose automobiliuose pasiekiamas parametras leidžia kiek daugiau nei 2 tonas sveriančiam visureigiui pasiekti maksimalų 300 km/val. greitį, o iki 100 km/val. įsibėgėti vos per 3,9 sek. Tai – rezultatai, pakankami įstojimui į greičiausių sportinių automobilių pasaulyje klubą. Kontroliuojama galia Stulbinanti galia – ne vienintelis „Levante Trofeo“ išskirtinumas. Visureigio svorio balansas beveik idealus – 51:49, o žemas svorio centras su moderniais pakabos sprendimais bei 22 colių skersmens aliuminio ratlankiais užtikrina puikias valdymo savybes bei stabilumą važiuojant bet kokiu greičiu. Siekiant pabrėžti atletišką „Maserati“ SUV charakterį, prie kituose „Levante“ modeliuose esančių „Normal“, I.C.E., „Sport“ ir „Off Road“ važiavimo režimų naujajame „Trofeo“ pridėtas „Corsa“. Jis variklio reakciją padaro staigesne, atveria specialius vožtuvus išmetimo sistemoje, pagreitina pavarų perjungimą, sužemina pakabą, padaro ją sportiškesne, bei optimizuoja „Q4 Intelligent All-Wheel Drive“ darbą. „Corsa“ režime yra ir staigaus pajudėjimo iš vietos „Launch Control“ funkcija. Pirmą kartą „Levante“ panaudota „Maserati Integrated Vehicle Control“ (IVC) sistema, padedanti pajausti išskirtinius „Maserati“ vairavimo potyrius bei užtikrinanti automobilio stabilumą vietoje „vairuotojo klaidų taisymo“, kaip tai daro elektroninė stabilumo sistema (ESP).