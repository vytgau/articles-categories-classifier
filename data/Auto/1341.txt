Meksikos kompanija „Blindajes Epel“, gaminanti šarvuotuosius automobilius kariuomenei, pradėjo tiekti automobilius išperkamajai nuomai visiems norintiems. Pagrindiniai kompanijos klientai – jų apie 60 proc. – verslininkai, kurie nori apsisaugoti ir apsaugoti savo šeimas. Pagal išperkamosios nuomos sutartis siūlomi automobiliai kainuoja nuo 35 000 iki 85 000 dolerių, jie atlaiko bet kokio automatinio ginklo kulkas – pradedant pistoletais, baigiant automatais „AK-47“. Kompanija perdaro į šarvuotąsias versijas „Honda“, „Cadillac“, „Chevrolet“ markių automobilius. „Blindajes Epel“ generalinio direketoriaus Ernesto Mizrahio teigimu, jį domina naujos verslo galimybės, bet vis tik jis tikisi, kad žmogžudysčių anksčiau ar vėliau sumažės, ir kompanija galės pradėti gaminti, pavyzdžiui, limuzinus.