Lietuvoje šiemet sausį-spalį parduoti 6105 nauji sunkvežimiai – 14,6 proc. daugiau nei 2016 metų sausį-spalį, kai parduoti 5328 sunkvežimiai. Spartesnis sunkvežimių augimas fiksuotas tik Kipre (61,1 proc.), tačiau ten šiemet parduoti vos 58 sunkvežimiai. Latvijoje sunkvežimių pardavimai šiemet sumažėjo 8,3 proc. iki 1176, Estijoje – padidėjo 13,9 proc. iki 867. Vien spalį, palyginti su praėjusių metų spalio mėnesiu, sunkvežimių pardavimai Lietuvoje padidėjo 49,4 proc. iki 777, Latvijoje – 27,2 proc. iki 229, Estijoje – 44,9 proc. iki 113. Visoje ES šių transporto priemonių pardavimai ūgtelėjo 0,9 proc. iki 247,1 tūkstančių. Viso komercinio transporto, įskaitant autobusus bei lengvuosius sunkvežimius, pardavimai Lietuvoje šiemet išaugo 15,7 proc. iki 9,3 tūkst., Latvijoje – smuko 3,8 proc. iki 3,1 tūkst., Estijoje – padidėjo 10,1 proc. iki 4,7 tūkstančio. Visoje ES komercinio transporto rinka per metus padidėjo 4 proc. iki beveik 2 milijonų.