„Naujasis „Scania S“ yra be abejonės pažangiausias sunkvežimis, kuris pelnė tarptautinį prestižinį metų sunkvežimio titulą, todėl natūralu, kad pasaulinį atgarsį sukėlusi naujovė yra aukščiausiai įvertinta ir Lietuvoje“, – sako jis. Jenny Engvall, „Scania“ Lietuvos regiono vadovė, tikina, jog labai didžiuojasi „Metų sunkvežimio 2017“ apdovanojimu mūsų šalyje. „Jau šių metų rugpjūtį pristatydami naujosios kartos „Scania“, mes buvome įsitikinę, kad sunkvežimių rinkai pateikiame vieną iš geriausių produktų, – tvirtina ji. – Tūkstančiai darbo valandų buvo praleista tobulinant vairuotojo darbo vietą, vairavimo kokybę, aerodinamiką, degalų sąnaudas ir galiausiai taip pat labai svarbius aspektus – tvarumą ir ekologiškumą. Ir šis darbas atsipirko visu šimtu procentų – visi šių patobulinimų rodikliai buvo patvirtinti tarptautiniu mastu „1000 taškų bandymo“ (angl., „1000 point test“) metu Vokietijoje“. Pasak J. Engvall, „Lietuvos Metų sunkvežimio 2017“ apdovanojimas atkreipia dėmesį į tas ateities technologijų tendencijas ir kryptis, į kurias savo dėmesį turėtų sutelkti sunkvežimių gamintojai, siekdami patenkinti transporto įmonių verslo poreikius. UAB „Scania Lietuva“ prekybos direktorius Kęstutis Bacevičius atkreipė dėmesį į naujos kartos „Scania“ sunkvežimių savybes: naujas aerodinamines kabinas, pakeistą rėmo geometriją, priekinę ašį ir modernizuotus jėgos agregatus, ir naujus tik SCR technologijos 13 litrų variklius, kurie degalų sąnaudas sumažino 5 proc. „Metų sunkvežimio 2017“ komisija įvertino ir kitų gamintojų pastangas technolgijų srityje bei apdovanojo „IVECO Stralis Natural Power“ gamtinėmis dujomis varomą vilkiką „Metų technologijos 2017“ prizu. Trečioji nominacija skirta šalies vežėjų apklausos nugalėtojui „Mercedes-Benz Actros“, kuris įvardintas „Metų vežėjų pasirinkimu 2017“.