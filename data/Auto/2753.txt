Tikslūs išankstinių užsakymų duomenys bus įvertinti liepos pradžioje, tačiau jau dabar aišku, kad Lietuvoje „Volkswagen Arteon“ pardavimų skaičius siekia apie 40, o visame Baltijos regione naujojo modelio automobilių užsakyta per 60. Jau dabar užsakymų skaičiai 50 procentų viršija planus. Išankstiniuose užsakymuose vyrauja aukščiausios „Arteon“ komplektacijos versijos su 206 kW / 280 AG (TSI) ir 176 kW / 240 AG (TDI) varikliais. Trečdalį užsakymų sudaro visų varomųjų ratų 4MOTION versijos. 60 procentų užsakytų modelių yra benzininiai, 40 procentų – dyzeliniai. Reaguodami į augantį klientų dėmesį, „Volkswagen“ salonai Lietuvoje jau pradėjo išankstines registracijas bandomiesiems važiavimams. Charakteringa „Arteon“ modeliui parinkta ciberžolės geltona (angl. „Turmeric yellow“) spalva iš tolo spindi inovacija – prieš dvylika metų tokios spalvos techniškai buvo neįmanoma sukurti. Išskirtinę geltoną spalvą renkasi kas ketvirtas išankstinis „Arteon“ pirkėjas Lietuvoje.