4,48 m ilgio „Grandland X“ – tai trečiasis „Opel X“ šeimos narys, pasirodysiantis greitai augančiame SUV segmente. Nuo 2010 metų kompaktinio dydžio visureigių segmentas išaugo 7 procentais. Taip pat, „Grandland X“ padidins „Opel“ produktų asortimentą viename populiariausių kompaktinių automobilių segmente. Kita premjera – tai naujas „Insignia GSi“ su itin tikslia važiuokle. Trečia naujiena, tai „Insignia Country Tourer“ padidinto pravažumo universalas. Kai „Insignia GSi“ trauks sportinių automobilių entuziastų dėmesį, „Country Tourer“ skirtas gerbėjams ieškantiems praktiško, bekelės dizaino automobilio. Abiejuose modeliuose montuojama išmani visų varomųjų ratų sistema su sukimo momento paskirstymo funkcija – kas yra unikalu šiame segmente. „Opel“ pristatys ir naujuosius „Vivaro“ modelius, tame tarpe ir „Vivaro Tourer“ – universalią ir patogią keleivių vežimo versiją. Pavyzdžiui, „Vivaro Tourer“ su pasukamuoju, sėdimuoju suoleliu ar atskirai pastumiamomis sėdimomis vietomis antroje eilėje, sulankstomu stalu, gali pavirsti prabangia ir praktiška verslo klasės poilsio erdve. Visos naujienos bus pristatytos spaudos konferencijoje, kurioje dalyvaus „Opel“ vadovas Michaelis Lohschelleris, antradienį, rugsėjo 12 d. 9:10 – 9:25 val.