Australiją vargina karščiai. Vienas Australijos Kvinslando valstijos Berdsvilio miesto policijos pareigūnas pademonstravo, kaip galima jais pasinaudoti kad ir gaminantis pietus – jis tiesiog ant automobilio kapoto pasidėjo keptuvę, įmušė kiaušinį ir jį čia pat kuo puikiausiai pasičirškino. Vaizdo įrašas buvo įkeltas į Kvinslando valstijos paskyrą socialiniame tinkle „Facebook“, kur iš karto sulaukė didelio susidomėjimo. Vos per penkias dienas jį peržiūrėjo daugiau nei 3 mln. žmonių.