3,5 kvadratinių metrų ploto Kalėdinės trobelės konstrukcija lengvai telpa į kompaktiško visureigio „Land Rover Discovery Sport“ bagažinę. Viduje miegoti išsiteks du žmonės, o jų miego nesutrukdys net minusinis (-20°C) šaltis lauke. Ruošdama namelį, kuriame norėtų apsilankyti ir pats Kalėdų senelis, „Land Rover“ inžinierių komanda kruopščiai išnaudojo visas automobilio salono ertmes, kad į jas pridėtų kuo daugiau mažmožių, be kurių neįsivaizduojama šventinė nuotaika. Net salono daiktadėžė, puodelių laikikliai ir durų lentynos sklidinai buvo užpildyti riešutais, sausainiais, pyragaičiais bei šventinėmis dekoracijomis. Namelio konstrukcijų atsparumą šalčiui išbandyti buvo pakviestas alpinistas Kentonas Coolas, į Everestą kopęs net 12 kartų. Jis išbandė trobelę, kuri buvo patalpinta į „Land Rover“ šaltojo klimato kamerą. Po šio testo statinys buvo išrinktas, sudėtas į bagažinę ir išgabentas į itin slaptą vietą šaltose dykrose.  „Land Rover Discovery Sport“ pardavime – jau dvejus metus. Ir visą tą laiką jis buvo geriausiai parduodamas „Land Rover“ modelis. Anot kompanijos, vien per šiuos metus parduota 100 tūkst. vienetų. Kuriant trobelę, pirmiausia buvo sukurtas virtualus jos modelis – inžinieriai norėjo maksimaliai išnaudoti automobilio bagažinę. Tuomet, bendradarbiaujant su architektų komanda iš Danijos, buvo pastatytas namukas iš tvarios, tačiau gamtą tausojančios medžiagos. Statinys remiasi ant keturių 212 mm daniškos pušies medinių statramsčių. To paties medžio yra ir grindys, o šonai bei stogas pagaminti iš lapuočių medžių faneros lakštų. Prie gamtovaizdžio prisitaikančiai stogo bei sienų dangai gaminti panaudotos raudonojo kedro skiedros. Kampuota konstrukcija suteikia statiniui savitą formą bei neįprastą siluetą. Plačias, įstiklintas ir horizontaliai atsidarančias trobelės duris, pro kurias matosi nepakartojamas kraštovaizdis, sukurti įkvėpė panoraminis automobilio stogas. Ant namelio stogo įmontuotos saulės baterijos, o apšvietimas bei virdulys gali būti prijungti prie automobilio 12 V elektros lizdo.