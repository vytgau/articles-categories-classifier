Naujasis A8 kuriamas modulinės platformos „MLB Evo“ pagrindu ir taps lengvesnis už pirmtaką. Numanoma, kad automobilio išvaizda bus panaši į dar 2014-aisiais pademonstruotą koncepcinį „Prologue“. Naujos kartos sedanas turės patobulintas autonominio valdymo techologijas. Jame sumontuota „Traffic Jam Assist“ sistema sugebės savarankiškai valdyti automobilį spūstyse jau iki 60 km/val. Neoficialiais duomenimis, automobilyje bus montuojami šešių, aštuonių ir dešimties cilindrų dyzeliniai varikliai, aštuonių ir dvylikos cilindrų benzininės jėgainės bei numatyta hibridinė iš tinklo įkraunama A8 versija. Lietuvoje šis automobilis turėtų pasirodyti metų pabaigoje.