Pasak „Mirror“, savo „Instagram“ paskyroje ji turėjo daugiau kaip 160 tūkstančių sekėjų, skelbia autoblog.com. Prisistatydama kaip Monika9422, O. Pronina keldavo vaizdo įrašus, kuriuose įamžinti įvairūs vairuojant motociklą jos atliekami triukai. Skiriamasis visų triukų bruožas buvo moters seksualumo demonstravimas. Todėl ji dažnai ignoruodavo motociklininkų aprangą, dėl ko susilaukdavo ne vienos neigiamos pastabos iš kitų vairuotojų dėl pavojaus savo saugumui. Panašu, kad jų žodžiai buvo pranašiški.  Nors O. Proninos „Instagram“ paskyra išjungta, daug jos vaizdo įrašų jau perkelta į „YouTube“. Vėliau internautai pradėjo dalintis jos atvaizdais su grotažyme # monika9422. „New York Post“ teigimu, O. Proninai buvo 40 metų, ji dirbo kirpėja. „Mirror“ teigimu, be motinos liko 16 metų dukra. 