Tačiau, kaip rašoma pranešime žiniasklaidai, yra būdų, kaip, tausojant gamtą, su juo veiksmingai kovoti. Druskos kalnai Kaip tikina Tomas Samulionis, įmonės „Alwark“ Komunalinės technikos padalinio vadovas, paprastai Lietuvoje, nepriklausomai nuo lauko temperatūros, kelininkai naudoja įprastus druskos barstytuvus, kurie ant kelio dangos beria sudrėkintą druską. „Barstoma druska papildomai drėkinama druskos tirpalu. Drėgmė suaktyvina jos veikimą – jei druska būtų sausa, prireiktų daug laiko, kol ji pradėtų veikti, be to, ją labai lengvai nupūstų vėjas arba automobilių sukelti oro gūsiai. Dėl šios priežasties kelių priežiūrai sunaudojami itin dideli druskos kiekiai, kurie daro neigiamą poveikį aplinkai: ardo kelių dangą, kenkia automobiliams, augalams, gruntiniam vandeniui“, – teigia T. Samulionis. Kaimynų patirtis Kaimyninėje Estijoje Talino ir Tartu miestų kelius prižiūrintys kelininkai sako, kad jų šalyje, jei temperatūra nenukrenta žemiau nei -7 laipsniai, plikledžiui įveikti dažniausiai naudojamas tik druskos tirpalas. „Kai oro temperatūra laikosi apie 0 laipsnių arba krenta iki -6 laipsnių, drėgną kelių dangą gali vos per keletą minučių padengti ledas. Tokiu atveju, siekdami išvengti galimo plikledžio, imamės prevencinių veiksmų: laistome kelius kalcio chlorido (CaCl2) tirpalu. Tai ne tik ekonomiškai naudingiau, nes sunaudojama gerokai mažiau druskos, bet ir padeda tausoti gamtą bei kelius. Taip mažesnėmis sąnaudomis pasiekiame geresnį rezultatą ir užtikriname saugius kelius“, – aiškina Toomas Lauritsas, Estijoje veikiančios kelių priežiūros įmonės „Tanavapuhastuse AS“ pardavimų vadovas. Tirpalo nauda Anot T. Samulionio, tiek ekonominiu, tiek aplinkosauginiu aspektu, prižiūrint kelius efektyviau būtų naudoti kombinuotus druskos barstytuvus, kurie, jei temperatūra nenukrenta žemiau nei -7 laipsniai, gali naudoti vien tik druskos tirpalą, o laikantis didesniam šalčiui, gali berti druską ir ją drėkinti. „Tirpalas apsaugo nuo plikledžio susidarymo, greičiau ištirpdo jau susidariusį ledą, ilgiau išlieka ant važiuojamosios kelio dangos, geriau pasiskirsto ir padeda sumažinti sunaudojamus druskos kiekius. Keičiantis klimato sąlygoms, kai žiemos tampa vis šiltesnės, Europoje, o ypač Skandinavijos šalyse, vis labiau populiarėja universalūs kombinuoti druskos barstytuvai, kurie gali berti sudrėkintą druską arba laistyti tik druskos tirpalą. Tuomet operatorius, atsižvelgdamas į oro temperatūrą, gali pasirinkti efektyviausią naudojimo būdą“, – sako „Alwark“ atstovas. Naudojami ir vasarą Pasak T. Samulionio, standartiniai barstytuvai yra naudojami tik žiemos laikotarpiu, tuo metu kombinuoti druskos barstytuvai veiksmingi ir šiltuoju metų laiku. „Jie gali būti naudojami vasarą, siekiant mažinti dulkėtumą, laistyti žvyrkelius, drėkinti kelius, plauti kelio ženklus. Taip pat barstytuvo talpas galima naudoti kaip vandens talpyklas kelių remonto metu, mažinant kietųjų dalelių kiekį ore. Tiek miestas, tiek įmonė iš tokios technikos gauna daugiau naudos, ji išnaudojama efektyviau ir greičiau atsiperka“, – tikina T. Samulionis.