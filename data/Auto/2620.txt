„Savitarnos plovyklų populiarumas sparčiai auga. Jos plačiai paplitusios didesniuose miestuose, tačiau Palangoje ir jos apylinkėse – iki šiol nebuvo nė vienos, – teigia P. Garjonis. – Daugeliui įprasta nusiplauti automobilį važiuojant atostogauti, tačiau kelionės metu jis apdulka, aplimpa vabzdžiais ir pajūrį pasiekia purvinas. Rankinėje plovykloje vis sulaukdavome klausimų, ar kur nors netoliese galima rasti savitarną, kurioje būtų galima greitai nusiplauti šiuos prilipusius nešvarumus. Dabar tokia galimybė bus.“ Pasirinko dėl įrangos Savitarnos plovykla Palangoje buvo įrengta per pusę metų. Plovyklos savininko teigimu, dėl galimos tolimesnės plėtros spręs praėjus bent metams nuo plovyklos atidarymo, kai bus įvertinti klientų srautai įvairiais metų laikais. „Kai nusprendžiau atidaryti savitarnos plovyklą, važinėjau po Lietuvą, išbandžiau skirtingas plovyklas ir siekiau išsirinkti tokio gamintojo įrangą, kuri būtų ne pigiausia, o svarbiausia – veiktų kokybiškai. Tik nusprendęs pasirinkti BKF „CarWash“ įrangą, kuriems Lietuvoje atstovauja „Švaros broliai“, sužinojau, kad kartu galima iš jų įsigyti ir franšizę. Su ja gavau ne tik galimybę naudoti žinomą prekių ženklą, konsultacijas, bet ir visapusišką pagalbą įrenginėjant plovyklą, organizuojant jos atidarymą ir planuojant tolimesnius veiksmus. Statybos ir įrengimas vyko sklandžiai, sulaukiau pagalbos ir procesų kontrolės“, – sako P. Garjonis. Planuoja plėtrą Lietuvoje ir užsienyje Plovykla Palangoje – pirmoji po kelerių metų petraukos atidaryta plovykla, veikianti franšizės pagrindu. „Švaros broliai“ kartu su franšizės partneriais planuoja plėstis mažesniuose Lietuvos miestuose bei žengti į užsienį. „Plečiant tinklą franšizės principu labai svarbu tinkamų partnerių pasirinkimas ir kokybės išlaikymas. Po kelerių metų pertraukos šioje srityje atnaujinome plėtros strategiją, papildomai įvertinome rizikas bei pasiruošėme jų suvaldymui. Orientuojamės į franšizės gavėjus, kurie nori kartu plėtoti savitarnos arba tunelines plovyklas, nes jų valdymo modelis lengviau pritaikomas dirbant su partneriais ir siekiant išlaikyti aukščiausius kokybės standartus“, – sako „Švaros brolių“ generalinis direktorius Nedas Karklius. Pasak N. Karkliaus, bendrovė įsipareigoja franšizės gavėjui visą laiką padėti vadybos ir rinkodaros klausimais, jam siūlomos specialios sąlygos įsigyti automobilių plovimo priemonių, atsarginių detalių, suteikiamos geresnės sąlygos įrangai įsigyti. Atidarymo proga Palangos „Švaros brolių“ savitarnos plovykloje liepos 7 dieną nuo 15 iki 19 val. automobilį bus galima nusiplauti nemokamai, o nuo liepos 7 d. 19 valandos iki liepos 9 d. vidurnakčio – visi impulsai truks 50 proc. ilgiau.