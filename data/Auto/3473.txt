1954 m. pradėti rengti „Red Dot“ apdovanojimai tapo vienais prestižiškiausių dizaino vertinimo rinkimų visame pasaulyje. Kiekvienas „Red Dot“ komisijos suteiktas įvertinimas patvirtina nugalėtojų kokybę ir inovatyvumą. „Product Design“ (produkto dizaino) kategorija – pati svarbiausia šiuose rinkimuose. Šios kategorijos vertinimo komisiją sudaro 40 ekspertų iš viso pasaulio, kurie nepriklauso jokiai pramoninės gamybos kompanijai bei negali dalyvauti vertinant produktus, su kuriais jie yra kaip nors susiję. Tokiu būdu yra išvengiama interesų konflikto ir užtikrinamas skaidrumas bei nuomonių neutralumas vertinant produktus.  Barselonoje nuo 1984 m. gaminamas „Ibiza“ modelis yra tapęs SEAT prekinio ženklo simboliu. Šis automobilis gali pasigirti viena ilgiausių istorijų Ispanijos gamintojo modelių gamoje, išskirtine sėkme ir populiarumu – kompanija pardavė daugiau nei 5,4 mln. „Ibiza“ modelių per visus jo gamybos metus.