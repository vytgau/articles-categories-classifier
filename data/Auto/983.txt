Asociacijos duomenimis, šalyje per praėjusius metus buvo parduota 24,2 mln. keleivinių automobilių, arba 1,5 proc. daugiau nei 2016 metais. Vien gruodį buvo parduota 2,8 mln. keleivinių automobilių (0,6 proc. daugiau nei analogišku 2016 m. mėnesiu). Elektromobilių ir kitų naujais energijos šaltiniais varomų automobilių pardavimai gruodį viršijo 100 tūkst. vienetų. 2018 metais asociacija prognozuoja, kad keleivinių automobilių pardavimai išaugs 4 proc. Kinija yra didžiausia pasaulyje automobilių rinka. Sparčiais tempais auga automobilių, varomų naujais energijos šaltiniais, pardavimai - tam daugiausia įtakos turi Kinijos vyriausybės skelbiamos priemonės, įskaitant supaprastintą numerių ženklų registravimo tvarką.