„Mercedes-Benz“ automobilių gamintojas pranešė, kad koncerno pajamos pirmąjį šių metų ketvirtį neatskaičius palūkanų ir mokesčių kilo iki 4,01 mlrd. eurų, kai pernai tuo pačiu metu pajamos siekė 2,15 mlrd. eurų. Tai reiškia, kad pajamų augimas, lyginant tą patį laikotarpį 2017 m. ir 2016 m., kilo apie 87 proc. Visą ataskaitą kompanija planuoja pristatyti balandžio 26 dieną. Iš „Mercedes-Benz“ automobilių generuojamos pajamos augo 60 proc., iki 2,23 mlrd. eurų. Vien kovą „Mercedes-Benz“ E klasės automobilių pardavimai kilo 65 proc. Tuo tarpu pajamos iš sunkvežimių šoktelėjo 29 proc., iki 668 mln. eurų. Kovo pabaigoje „Daimler“ jau buvo pareiškusi, kad šių metų pradžioje tikisi rekordinių ketvirtinių „Mercedes-Benz“ automobilių pardavimų.