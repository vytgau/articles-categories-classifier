Beje, net nebūtina jų pirkti iš anksto, „Tesla“ automobilių vairuotojai galės jas aktyvuoti vėliau. Kiekviename automobilyje nuo šiol bus montuojamos aštuonios vaizdo kameros, kurios seks vaizdą aplink automobilį 250 m spinduliu. Be to, papildomai bus montuojama po 12 ultragarso sensorių, atpažįstančių judančius ir nejudančius objektus maždaug dvigubai didesniu atstumu negu juos pastebi vaizdo kameros. Į priekį nukreiptas radaras analizuoja papildomą duomenų srautą – jis padeda, kai matomumas kelyje yra labai blogas ar netgi kiaurai priekyje važiuojančio automobilio. Visa ši sistema užtikrina taip vadinamą aukščiausio – penktojo lygio autonomiją, kai automobilis gali erdvėje judėti pats, be mažiausio vairuotojo įsikišimo. „Tesla“ kompanijos vadovas Elonas Muskas prognozuoja, kad jau kitų metų pabaigoje jo įmonės gaminamais automobiliais žmonės galės nevairuojant važiuoti tarp Los Andželo ir Niujorko. Tačiau kol kas, nors sistema ir bus montuojama, ja naudotis nebus galima už jokius pinigus, nes keliuose dar negalioja autonominių automobilių važiavimo taisyklės. Jiems paprasčiausiai draudžiama būti keliuose. „Kai tik tokie leidimai įsigalios, žmonės galės aktyvuoti savo automobiliuose esančias autonomines sistemas“, – sakė E. Muskas. Tam, kad susitvarkytų su visų daviklių, radarų ir vaizdo kamerų generuojamu srautu, automobiliuose montuojami naujos kartos 40 kartų galingesni kompiuteriai negu buvo naudojami iki šiol.