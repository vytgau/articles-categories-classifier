Siūlomas taip vadinamojo lėktuvo režimo analogas, kurį įjungus prietaiso valdymas turėtų tapti paprastesnis, kad vairuotojas galėtų lengviau ir greičiau rasti reikalingas funkcijas. Ekspertų manymu, toks sprendimas pastebimai sumažintų laiką, kurį vairuotojai skiria naudojimusi elektroniniais prietaisais. NHTSA atstovai mano, kad ypatingas prietaiso veikimo režimas gali būti suaktyvinamas tiek rankiniu būdu, tiek ir automatiškai. Pastarasis variantas galėtų būti naudojamas pajungus prietaisą prie automobilio multimedijos komplekso, kai tik automobilis pajuda iš vietos. Šio projekto vykdytojų sumanymu, „Driver Mode“ turėtų ne tik supaprastinti mobiliojo įrenginio sąsajas, bet dar ir visiškai deaktyvuoti tam tikrų funkcijų veikimą vairuojant. Pavyzdžiui, įjungus šį režimą nebūtų galima peržiūrėti vaizdo įrašų, kitokių vaizdų, nebūtų pasiekiama ir programėlė knygoms skaityti. Amerikiečių saugaus eismo fondas „Foundation of Traffic Safety“ jau yra publikavęs tyrimą, kurio rezultatai rodo, kad kai kurių automobilių funkcijų balso valdymo sistemos blaško vairuotojus keliuose labiau, nei vairuojant naudojamas mobilusis prietaisas.