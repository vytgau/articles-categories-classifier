„Pravažiavom sunkiausią ruožo dalį, išlipom iš kopų, prasidėjo greitesni keliukai ir variklis apsipylė tepalais“, – trumpai reziumavo S. Jurgelėnas. Sportininkai ir taip dvi paras praleidę trasose suprato, kad toliau kankintis su streikuojančia technika ir trečia diena be miego – beviltiška. „Nors jėgų dar yra...“, – sakė S. Jurgelėnas. „Manau, kad šitas Dakaras mus nustebino. Jeigu tikėjomės, kad bus lengviau, tai buvo ženkliai sunkiau“, – reziumavo V. Žala. 