Vaizdo įraše aiškiai matyti, kaip minėtasis BMW važiuoja Savanorių prospektu ir ties „Buities namais“ užsidegus raudonam šviesoforo signalui net nestabteli – nestabdydamas pralekia, pažeisdamas taisykles. Tačiau toks skubėjimas vairuotojui neatnešė jokių vaisių – jau prie kito šviesoforo vaizdo įrašą nufilmavęs kaunietis prisiveja taisykles laužiusį vairuotoją. Skaitytojas tokį vairavimą pristato kaip „tipinį kauniečio vairavimą“. „Gal save pamatęs vairuotojas susigės ir vairuos atsargiau kitą kartą...“ – pastebi skaitytojas.