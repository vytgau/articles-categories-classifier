Augimą daugiausia skatino stiprūs įmonės X serijos visureigių ir atnaujintos 5 serijos limuzinų serijos pardavimai, teigiama įmonės pranešime. Nors pardavimai Kinijoje išaugo 15 proc., Europos pardavimai kilstelėjo vos vienu procentu, o verslas abiejuose Amerikos žemynuose smuko dviem procentais. Nepaisant rekordinių rezultatų, BMW vis dėlto nepavyko prisivyti „Mercedes“, kuri išlaikė pozicijas prabangių modelių sektoriuje, – jos pardavimai pernai siekė 2,3 mln. automobilių. Vis dėlto pardavimų vadovas Ianas Robertsonas tvirtina, kad BMW grupė buvusi tikra „pasaulinė lyderė“. Atsižvelgiant į BMW, „Mini“ ir prabangiųjų „Rolls-Royce“ modelių pardavimus, grupė pernai pardavė apie 2,46 mln. transporto priemonių visame pasaulyje. Palyginimui, „Mercedes-Benz“ ir „Smart“ modelių per tą patį laikotarpį buvo parduota 2,42 mln. automobilių. BMW taip pat dar kartą užsiminė apie savo tikslą per metus parduoti per 100 tūkst. elektromobilių ir hibridinių automobilių.