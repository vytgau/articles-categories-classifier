Jos centre sumontuotas 7 colių skersmens lietimui jautrus ekranas, o sistema palaiko „Apple CarPlay“, „Android Auto“ ir „MirrorLink“ funkcionalumus. Be to papildomai bus siūloma kompanijos „TomTom“ 3D navigacija su galimybe gauti aktualią informaciją apie kamščius bei degalų kainas. Eksterjere galima pastebėti pakitusias radiatoriaus groteles, kitokius buferius, pakitusį lempų dizainą bei naujus ratlankius. Baziniu varikliu išliko 1,2 litro darbinio tūrio trijų cilindrų atmosferinis motoras, kuris išvysto 82 AG galią ir poruojamas su penkių pavarų mechanine greičių dėže. Taip pat galima rinktis 1,6 litro 115 AG agregatą suderinamą tiek su „mechanika“, tiek su šešių laipsnių „automatu“.  Be to, siūlomi du 1,6 litro dyzeliniai varikliai, išvystantys 92 ir 100 AG. Abu jie komplektuojami su penkių laipsnių mechanine pavarų dėže. Tarp saugumo bei komforto įrangos minimos stabilizacijos ir avarinio stabdymo sistemos, padangų slėgio kontrolės sistema bei galinio vaizdo kamera. Prekyba modernizuotu automobiliu prasidės kitų metų pradžioje.