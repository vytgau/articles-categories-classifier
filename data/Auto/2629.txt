Balandžio-birželio mėnesiais bendrovė klientams pristatė 12 tūkst. sedanų „Model S“ ir 19 tūkst. krosoverių „Model X“. Šiuo laikotarpiu kompanija pagamino 25,7 tūkst. automobilių. Iš viso pirmąjį šių metų pusmetį kompanija pirkėjams pristatė maždaug 47,1 tūkst. automobilių, kas atitinka žemutinę įmonės pardavimų prognozės ribą. Ekspertai teigimu, tokie nežymūs skaičiai gali gerokai išaugti dėl to, kad „Tesla“ pradėjo gaminti naują ir pigesnį modelį „Model 3“. Skelbiama, kad pirmasis toks automobilis nuo konvejerio nuriedės jau šį penktadienį. O iki gruodžio kompanija ketina padidinti gamybos apimtis iki 20 tūkst. automobilių per mėnesį. Maždaug tiek įmonė dabar pagamina per ketvirtį. Remiantis ambicingiausiomis kompanijos prognozėmis, ateinančiais metais „Tesla“ tikisi pagaminti pusę milijono automobilių. Palyginimui, per visą savo egzistavimo laikotarpį įmonė pagamino maždaug 200 tūkst. automobilių.