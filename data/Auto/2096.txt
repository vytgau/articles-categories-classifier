Nepaisant to, vienas „Camry“ savininkas iš Jungtinių Valstijų nusprendė, kad reikalus galima pataisyti, o tam tereikia fantazijos. Pastarosios vyrui, panašu, nepritrūko – savo nuobodžią transporto priemonę jis pavertė tikrų tikriausiu „Betmobiliu“. Kaip jam pavyko, leidžia pasigrožėti „Reddit“. Išskirtinę išvaizdą nuobodžiam automobiliui suteikusi apdaila pagaminta iš metalo ir plastiko, dalys nupurkštos matiniais juodais dažais. Štai, keli bene labiausiai akį traukiantys automobilio puošybos elementai: reaktyvinių variklių imitacija, ant stogo įmontuotas šaudyklės muliažas ir daugybė perteklinių dekoro elementų, dėl kurių savo svoriu šis automobilis gali lygintis su visureigiu. Apie neigiamą tokios puošybos įtaką mašinos aerodinamikai, matyt, nė kalbėti neverta. Bene įdomiausia tai, kad šis išskirtinės išvaizdos automobilis ramiausiai (ir teisėtai) važinėja daugumos Jungtinių Valstijų keliais, nors ir neatrodo, kaip pati saugiausia transporto priemonė. Tik pagalvokite: jeigu jus partrenktų toks monstras, jaustumėtės tarsi patekę į didžiulį smulkintuvą.