Pirmųjų trijų šių metų ketvirčių SEAT pasiekta apyvarta yra pati didžiausia kompanijos istorijoje. 2,3% augimą užfiksavusi kompanija pasiekė net 6,535 mlrd. EUR apyvartą (2015 m. tuo pat periodu – 6,388 mlrd. EUR). „Mes esam patenkinti pirmųjų 9 šių metų mėnesių pelnu. „Ateca“ sėkmė puikiai atsispindi rezultatuose ir įrodo, kad netikėčiausias produktas mūsų istorijoje pasiteisino ir sustiprino prekinį ženklą. O „Leon“ ir „Ibiza“ tęsia savo sėkmės istoriją“, – sakė SEAT prezidentas Luca de Meo. „Esame tiesiame kelyje pelningai užbaigti 2016-uosius metus“, – pabrėžė SEAT IT, finansų ir išteklių viceprezidentas Holgeris Kintscheris. Pasak H. Kintscherio, paskutinį šių metų ketvirtį kompanija ketina padidinti savo investicijas. Didelę teigiamą įtaką kompanijos trečiojo ketvirčio rezultatams turėjo naujojo „Ateca“ modelio startas. Nuo sausio iki rugsėjo eksporto rodikliai pakilo 1,5% – iki 312 tūkst. 900 automobilių (2015 m. – 308 tūkst. 400 automobilių). Jau ketvirtus metus iš eilės kylantiems pardavimams padėjo augti pakilusi „Leon“ (+ 7,7%) ir „Alhambra“ (+23,0%) modelių paklausa bei neseniai debiutavusio „Ateca“ sėkmė. Pirmasis kompanijos pagamintas visureigis jau sulaukė 30 tūkst. užsakymų.