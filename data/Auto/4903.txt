Suvokimas, kad dėl vienos ar kitos priežasties teks nuvilkti jūsų automobilį (nesvarbu, ar priežastis būtų gera, ar bloga), niekada nesukelia teigiamų emocijų. Tokiais atvejais svarbiausia neprarasti pusiausvyros ir nepridaryti kvailysčių. Patartina išlikti ramiam, o ne užsipulti jūsų mašinos nuvilkti atvykusios transporto priemonės vairuotoją, nebandyti užvesti savo automobilį ir jokiais būdais nesiropšti į vilkiką. Jeigu visgi nervai neišlaiko, ir pasielgiate kvailai, net neabejokite – jums tai kainuos. Daug. Šiame vaizdo įraše pagrindinį vaidmenį atliekančio džentelmeno vardas – Arthuras. Akivaizdu, kad vien nuo minties, kad jo automobilis bus nuvilktas, jam darosi bloga. Taigi, užuot išsprendęs problemą kaip civilizuotas suaugęs žmogus, turintis teisę miesto gatvėmis vairuoti 1,5 tonos sveriantį metalo gabalą, jis nusprendžia – viskas arba nieko (panašu, kad apie savo automobilio gerovę apakintas įsiūčio dėl neteisybės pasaulyje jis galvojo mažiausiai). Kada Arthuras nusprendė, jog mieliau negrįžtamai apgadins savo automobilį nei mokės baudą, taip ir lieka neaišku. Liūdniausia ir juokingiausia, kad tokį beprotišką vyro elgesį paskatino ir pakurstė kone visi iki vieno praeiviai. Laimei, Arthuro bandymas automobilį nuleisti ant asfalto (ir susižeisti pačiam bei sužeisti aplinkinius) baigėsi nesėkme – tam užkirto kelią mašiną prilaikančios grandinės. Pamoka? Mieli vairuotojai, išlikite civilizuoti. Interneto žvaigždės karjera dažniausiai trumpalaikė. 