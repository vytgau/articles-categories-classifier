Anksčiau autonominiams automobiliams važiuoti valstijos keliais buvo leidžiama tik tuo atveju, jeigu už vairo sėdėtų žmogus, kuris prireikus galėtų perimti valdymą. Vis dėlto pirmajame etape žmogaus dalyvavimo visiškai atsisakyti nepavyks – automobilį turės nuotoliniu būdu stebėti operatorius. Tačiau dabar įmonės keliuose galės bandyti labiau futuristinio dizaino automobilius – be vairo, pedalų ir kitų vairuotojui reikalingų automobilio valdymo įtaisų. Kad gautų valdžios leidimą, automobilių su autopilotu gamintojai turės įrodyti, jog laikosi visų saugumo reikalavimų. Be to, jie turės pateikti veiksmų planą tam atvejui, jeigu automobilį be vairuotojo sustabdytų policija. Didžiausios Silicio slėnyje įsikūrusios įmonės nekantriai laukė šių taisyklių, kurios buvo rengtos daugiau kaip trejus metus. Savaeigius automobilius Kalifornijos keliuose šiuo metu bando apie 50 įmonių, įskaitant „Alphabet“, „Uber“, „Apple“, GM, „Ford“ ir „Toyota“.