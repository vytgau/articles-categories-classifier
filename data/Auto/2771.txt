Dauguma darbo vietų per artimiausius metus bus įkurta Jungtinėje Karalystėje. Indijos koncernui „Tata Motors“ priklausančioje įmonėje visame pasaulyje dirba per 40 000 žmonių. Bendrovė pirmąjį savo elektromobilį „I-Pace“ gamins Austrijoje. Tačiau ji pažymi, kad tokius modelius gamintų Jungtinėje Karalystėje, jeigu galėtų tikėtis paramos iš vyriausybės. JLR tenka kiek mažiau nei trečdalis Jungtinėje Karalystėje gaminamų 1,7 mln. automobilių. Bendrovė anksčiau skelbė, kad iki šio dešimtmečio pabaigos pusė jos siūlomų naujų modelių bus su elektriniu varikliu, tačiau, norint įgyvendinti tokius planus, būtina tobulinti savo darbo jėgos įgūdžius.