Šiandien jau galima užsisakyti trečiosios kartos „Porsche Cayenne“ – visureigį, pakeitusį naujų automobilių rinką. Nuo 2002-ųjų gaminamas modelis pasiūlė sportiško vairavimo savybių ir SUV praktiškumo derinį. „Cayenne“ buvo pirmasis „Porsche“, galėjęs pasiūlyti išskirtinę vairavimo patirtį keliaujant vienam, būnant su šeima ar gerų bičiulių kompanija, o trečioji karta šią sėkmės istoriją tęsia. Naujojo visureigio išorė atspindi tipinį „Porsche“ stilių ir pabrėžia sportiškiausio klasės automobilio vardą, o jo interjeras demonstruoja, kaip didesnio pravažumo automobilyje elegancija gali derėti su dinamiškumu“, – sako Vilniaus „Porsche“ centro vadovė Rasa Klimavičiūtė. Salonuose prekyba naujuoju „Cayenne“ Europoje prasideda gruodžio 2 dieną, kituose žemynuose – 2018-aisiais. Lietuviai naująjį visureigį galės įsigyti vieni pirmųjų pasaulyje. Rekordiniai pardavimai „Cayenne“ ne tik papildė „Porsche“ gamą, bet ir tapo geriausiai parduodamu šio gamintojo automobiliu. Šiandien „Cayenne“ ir mažesnysis jo brolis visureigis „Macan“ sudaro ženklią dalį „Porsche“ pardavimų, tačiau geriausiai jo įtaką apibūdina palyginimas su metais, kuomet „Cayenne“ dar nebuvo galima įsigyti. 2002-aisiais, kuomet „Porsche“ gamino tik kabrioletus ir kupė, didžiąją dalį 66 tūkstančių parduotų automobilių sudarė 911 modelis. 2016-aisiais „Porsche“ klientams pristatė 237 tūkst. automobilių, iš kurių 70 tūkst. buvo „Cayenne“ visureigiai – jų buvo parduota daugiau nei visų „Porsche“ automobilių prieš 14 metų. Nors „Cayenne“ visureigis yra vienas sėkmingiausių visų laikų „Porsche“ automobilių – pirmosios kartos visureigių parduota 270 tūkst., antrosios – 500 tūkst., gatvėse tai yra išskirtinis ir retai pastebimas egzempliorius. Lietuvoje šių modelių, jeigu lyginsime su bendru automobilių parku, nėra daug. Tačiau tarp „premium“ segmento SUV tai – populiarus pasirinkimas. Autoplius.lt portalo duomenimis, Lietuvos automobilių parke lapkričio 1 d. buvo 1 667 vnt. „Porsche“ automobilių, o beveik pusė jų, 826 – „Cayenne“ visureigiai. 55 proc. iš jų – antrosios kartos „Cayenne“. Kaip sako Vilniaus „Porsche“ centro vadovė R. Klimavičiūtė, tikėtina, kad antrosios kartos visureigių skaičius Lietuvos gatvėse šiek tiek keisis. „Tai, kad „Cayenne“ yra puikus automobilis, rodo ir ligšiolinis klientų susidomėjimas ankstesniu modeliu. Dėl savininkų rekomendacijų ir atsiliepimų, klientai kreipiasi į mus vis dar ieškodami ankstesnio modelio, kurių turime ir galime pasiūlyti išskirtinėmis sąlygomis“, – sako ji. Praktiškos prabangos pionierius „Porsche“ buvo pionierius, pradėjęs prabangių didesnio pravažumo sportiškų modelių erą. Šiandien savo gamoje SUV tipo modelį turi beveik visi prabangių automobilių gamintojai, o dar prieš dvidešimt metų tai buvo neįsivaizduojama. Pagrindinis tokios sėkmės argumentas yra SUV praktiškumas. Sportinis kupė, nors yra patogus automobilis tiek kasdienėms kelionėms mieste, tiek ilgesnėms išvykoms, paprastai yra vienas iš kelių modelių šeimos autoparke. Aktyviausiai naudojamo šeimos automobilio rolę paprastai užima didesnio pravažumo modelis, turintis erdvų penkiems asmenims pritaikytą saloną bei bagažinę. Tai buvo logiška priežastis, kodėl „Porsche“ pradėjo gaminti „Cayenne“ – daugelis šios markės klientų savo garaže turėjo ne tik 911, „Boxster“ ar „Cayman“, bet ir kito gamintojo visureigį. Tad kodėl gi nesuteikti galimybės „Porsche“ privalumais naudotis kasdien, patogiai keliaujant su visa šeima?  Nekuklu, bet, ko gero, „Porsche Cayenne“ jau penkiolika metų yra geriausias pasaulyje automobilis vertinant universalias jo galimybes nugabenti vaikus į mokyklą, keliauti pačiais įvairiausiais keliais ar apsilankyti lenktynių trasoje. Pažangiausia trečioji karta 2017-ųjų rudenį pristatytas trečiosios kartos „Porsche Cayenne“ modelis dar kartą pakeitė požiūrį į didesnio pravažumo automobilius. Naujasis „Cayenne“ yra nepralenkiamas naudojant jį mieste, kelionėse, bekelėje bei lenktynių trasoje, jeigu tik norėsis ten apsilankyti. Standartinis „Cayenne“ turi 3,0 l 6 cilindrų variklį, pasiekiantį 250 kW (340 AG) galią ir 450 Nm sukimo momentą ir iki 100 km/val. gali įsibėgėti per 6,2 sek. (su „Sport Chrono“ paketu per 5,9 sek.). Didžiausias jo pasiekiamas greitis – 245 km/val. Kadangi „Porsche“ yra sportinių automobiliu gamintojas, „Cayenne“ netaikomos jokios išimtys – jis taip pat turi būti greitas bei puikiai valdomas vienodai gerai visuose keliuose. „Porsche Cayenne“ yra komplektuojamas su iki 3 laipsnių pasisukančiais galiniais ratais – ši savybė užtikrina ne tik geresnį manevringumą siaurose vietose mieste, bet ir stabilumą dideliu greičiu keičiant važiavimo kryptį. „Cayenne“ galinės padangos taip pat yra platesnės nei priekinės – tai suteikia daugiau sukibimo įsibėgėjant bet kokiomis sąlygomis. Trečioji „Cayenne“ karta atverčia naują skaitmeninės istorijos puslapį. „Porsche Advanced Cockpit“ informacinė sistema integruota į sportišką ir tuo pačiu prabangų automobilio interjerą. Sistemos centre yra 12,3 colio skersmens HD rezoliucijos lietimui jautrus ekranas, o nemažai funkcijų gali būti aktyvuojamos balsu – tai itin patogu ne tik mieste, bet ir ilgose kelionėse. Vairuotojų patogumui jau standartinėje „Cayenne“ įrangoje yra „Porsche Connect Plus“ sistema, kuri suteikia galimybę prisijungti prie interneto ir naudotis operatyviai atnaujinamais navigacijos žemėlapiais ir eismo informacija realiu laiku. Kiekvienas „Cayenne“ gali būti komplektuojamas su trijų kamerų pneumatine pakaba, kurios darbą kontroliuoja pažangios „Porsche 4D Chassis Control“ bei „Porsche Dynamic Chassis Control“ (PDCC) sistemos. PDCC automatiškai keičia automobilio prošvaisą priklausomai nuo pasirinkto važiavimo režimo ir greičio – keliaujant dideliu greičiu užmiestyje ji sumažėja, tad „Cayenne“ aerodinamika tampa geresnė. Naujasis „Porsche“ SUV – labai universalus. Jis turi penkis skirtingiems keliams pritaikytus važiavimo režimus. Be kasdieninio „Onroad“, visureigyje galima pasirinkti specialius režimus, skirtus važiuoti įvairiausiomis bekelės sąlygomis: per akmenis, purvą, smėlį ar žvyrą – priklausomai nuo pasirinkimo, keičiamas variklio, pavarų dėžės ir diferencialų darbas. Diferencialų veikimą kiekvieną akimirką kontroliuoja „Porsche Traction Management“ sistema, paskirstanti galią tarp skirtingų ašių ir užtikrinanti geriausią pravažumą esant bet kokiam keliui. Trečios kartos „Cayenne“ posūkiuose elgiasi taip, tarsi būtų lengvas sportinis automobilis, o ne didelis SUV. Jo valdymo savybes įspūdingai pakeitė naujoji 48 voltų įtampos elektros grandinės sistema, prie kurios prijungta nuolat veikianti stabilizavimo sistema „Porsche Dynamic Chassis Control“ (PDCC) – ji akimirksniu reguliuoja amortizatorių suspaudimo jėgą ir suteikia galimybę posūkius įveikti visureigiams sunkiai suvokiamu greičiu. Puikias valdymo savybes užtikrina ir esminis sportiško automobilio komponentas – mažas svoris. Dėl naudojamų pažangių komponentų standartinis „Cayenne“, net ir ženkliai išaugus įrangos kiekiui, palengvėjo 55 kilogramais. Todėl naująjį SUV dar maloniau vairuoti ne tik mieste ar ilgose kelionėse, bet ir lenktynių trasoje. Išskirtinis ir galingas „Cayenne Turbo“ Galingiausias gamos visureigis „Cayenne Turbo“ nuo 2002-ųjų demonstruoja tai, kas yra geriausias pasaulyje sportinio automobilio ir SUV derinys. Trečiosios kartos „Turbo“ turi V8 variklį su dviem turbokompresoriais ir pasiekia 404 kW (550 AG) galią bei 770 Nm sukimo momentą. Jis derinamas su aštuonių laipsnių „Tiptronic S“ pavarų dėže, perduodančia galią keturis varančius ratus, kuriems ją paskirsto elektroninė „Porsche Traction Management“ (PTM) sistema. Dėl efektyvaus variklio ir pažangių sistemų naujasis „Cayenne Turbo“ nuo 0 iki 100 km/val. įsibėgėja per 4,1 sek. (3,9 sek. su „Sport Chrono Package“) bei pasiekia didžiausią 286 km/val. greitį. Išskirtinė yra „Turbo“ variklio forma ir jo komponentų išdėstymas, vadinamas „central turbo layout“. Vienas svarbiausių jo privalumų – kompaktiškesnė konstrukcija ir žemesnis svorio centras. V forma išdėstytų cilindrų viduryje sumontuotų turbokompresorių reakcija į akceleratoriaus paspaudimą taip pat yra greitesnė, nes sutrumpintas išmetamųjų dujų kelias nuo išmetimo kolektoriaus iki turbinos. „Turbo“ modelis taip pat yra pirmas visureigis, turintis aktyvius aerodinaminius elementus. Jo stogo aptakas keičia poziciją priklausomai nuo akceleratoriaus ir stabdžių pedalo padėties. Kai greitėjama ar važiuojama vienodu greičiu, stogo aptakas padidina galinės dalies prispaudžiamąją jėga, o sparčiai lėtėjant veikia kaip papildomas aerodinaminis stabdis. Trečios kartos „Porsche Cayenne“ užsisakyti „Porsche“ salone Vilniuje galima jau dabar. „Cayenne“ kaina prasideda nuo 75 867 Eur, o „Cayenne S“ – nuo 93 291 Eur su PVM. Sportiškiausio gamos visureigio „Porsche Cayenne Turbo“ kaina Lietuvoje – 140 965,80 Eur su PVM. „Porsche“ atstovas Lietuvoje „Prime Auto“ priklauso tarptautinei įmonių grupei „Modus Group“, kuri vykdo veiklą automobilių prekybos ir techninio aptarnavimo, nekilnojamojo turto vystymo, automobilių aikštelių valdymo ir energetikos srityse. Įmonių grupei iš viso priklauso 20 įmonių.