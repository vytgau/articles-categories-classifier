Dėl šios priežasties ryškėja automobilių transformacijos į prie interneto nuolat prijungtas transporto priemones tendencija, rašo europe.autonews.com. Belaidės infrastruktūros ir mobiliųjų įrenginių srityje besispecializuojančios konsultacinės įmonės „SNS Telecom Research“ duomenimis, viso pasaulio prie interneto prijungtiems automobiliams skirtų paslaugų teikėjai už praėjusius metus skaičiuos daugiau nei 13 mlrd. eurų pelną. Ateityje daugiausia pavyks uždirbti išpopuliarėjus įvairioms taikomosioms programoms, pavyzdžiui, informacijos ir pramogų, transporto priemonių valdymo, nuotolinės diagnostikos ir tam tikro transporto priemonių draudimo priemonėms. SNS taip pat prognozuoja, kad 2016–2020 metais šis sektorius išsiskirs 30 proc. augimu. Pokytis toks akivaizdus, kad Vokietijos įmonės „Robert Bosch“ vadovas Volkmaras Denneris visiškai neseniai pasakė: „Iki šios įprastais laikyti automobiliai greitai taps istorija. Neilgai trukus ne tik namai ar biuras, bet ir automobilis prilygs gyvenamajam būstui.“ Tokias prognozes V. Denneris dėstė lapkričio mėnesį per „Automotive News Europe“ priklausančio leidinio „Automobilwoche“ suorganizuotą renginį. Dauguma šiandien į rinką išleidžiamų naujų automobilių tam tikrą ribotą prieigą prie interneto jau turi. Daugelio savininkai jau gali pasinaudoti ir visomis ar bent kai kuriomis siūlomomis paslaugomis, pavyzdžiui, pasiekti išmaniesiems telefonams skirtas programėles arba gauti naujausią informaciją apie eismo sąlygas. Pereinamasis laikotarpis Milžiniškos šių paslaugų duodamo pelno augimo perspektyvos paskatino įvairių dydžių sektoriaus dalyvių konsolidaciją, turinčią užtikrinti dar spartesnę technologinę pažangą. Pernai lapkritį elektronikos pramonės gigantas „Samsung“ įsigijo prieigą prie interneto turinčius automobilius ir aukščiausios kokybės garso sistemas gaminančią įmonę „Harman International“, kad pavyktų padidinti integravimosi į automobilių sektorių tempą. Lustų gamintojas „Intel“ taip pat skyrė dėmesio įsigijimui, pavyzdžiui, „Yogitech“, ir puslaidininkines daugiafunkces apsaugos priemones žada pritaikyti pažangiausioms vairavimo asistentų sistemoms. Kalbant apie interneto prieigą turinčių automobilių populiarėjimą, reikia paminėti, kad BMW jau išleidžia maždaug 90 proc. be apribojimų prie interneto jungiamų naujų transporto priemonių. „Jaguar Land Rover“ buvo užsibrėžusi tikslą iki 2016 metų pabaigos prekiauti vien prie interneto prijungtais automobiliais. Reikia pasakyti, kad toks aktyvus įsitraukimas pastebimas ne vien tarp prestižiniais laikomų automobilių gamintojų. Pavyzdžiui, „Seat“ vadovas Luca de Meo sakė, kad prisijungimo funkcijos integravimą nepatiriant didelių išlaidų laiko prioritetine užduotimi ir norėtų, kad šiais metais prieiga prie interneto būtų aprūpinti visi „Volkswagen Group“ priklausančios įmonės gaminami automobiliai.