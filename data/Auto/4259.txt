Pabrėžiama, kad pokytis labai svarbus, nes būtent didelė elektrinių automobilių kaina – pagrindinis veiksnys, dažnai atbaidantis potencialius pirkėjus, informuoja autostat.ru. Šiuo metu baterijos elektriniams automobiliams kaina sudaroma atlikus paprastą skaičiavimą – beveik 230 JAV dolerių (apie 219 eurų) už kilovatą. Tai reiškia, kad, lyginant su paprastu automobiliu, jo elektrinė versija (su 60 kWh baterija) praktiškai kainuoja apie 14 tūkst. dolerių (apie 13,31 tūkst. eurų) daugiau. Kaip skelbia „Automobilwoche“, norėdamas pasaulinėje rinkoje sumažinti tokių baterijų kainą ir tapti nepriklausomu nuo gamintojų iš Azijos, tokių kaip LG ir „Samsung“, elektrinių automobilių gamintojo „Tesla“ vadovas Elonas Muskas nusprendė atidaryti savą tokių baterijų ir akumuliatorių gamyklą. Kartu su elektronikos gamintoju iš Japonijos „Panasonic“ dykvietėje Nevadoje „Tesla“ jau pastatė vadinamąjį „Gigafactory“. Šiuo metu dauguma automobilių gamintojų dirba su ličio jonų baterijomis. Nemažai ekspertų jau prognozuoja, kad per ateinančius 5-10 metų šioje srityje įvyks naujas technologinis proveržis, leisiantis padidinti elektrinių automobilių galimybių diapazoną.