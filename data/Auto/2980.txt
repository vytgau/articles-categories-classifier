IVA arba Išmanioji vožtuvų aktyvavimo sistema buvo kuriama ir tobulinama net šešerius metus. Šiuo metu ją jau galima bandyti keliuose, tikina inžinieriai. IVA kūrėjai ją jau siūlo didžiausiems automobilių ir jų detalių gamintojams. Tikisi, kad neilgai trukus sistema bus diegiama tiek įprastiniuose, tiek hibridiniuose automobiliuose. Kaip žurnalistams pasakoja „Camcom“ technikos direktorius Rogeris Stone‘as, kuris IVA projektui vadovauja nuo pat jo pradžios ir save apibūdina kaip tikrą variklių ekspertą, sako, kad ši sistema atskiria variklio vožtuvų sistemos elementų valdymą. Tai reiškia, kad inžinieriams pavyko išskaidyti iki tol paskirais elementais nedalintą mechaninį vožtuvų veiklos ir alkūninio veleno rotacijos ryšį, kuris gerą šimtmetį buvo vienas iš esminių stūmoklinio variklio konstrukcijos elementų. IVA kūrėjai sako, kad jų siūlomas naujas technologinis sprendimas taps dar vienu variklių konstrukcijos pokyčiu, kurį pritaikius praktikoje bus sėkmingai atsisakyta paskutinės analoginės sistemos. Vožtuvų valdymą pavertus absoliučiai lanksčiu, anot inžinierių, atsiranda galimybė automobilio variklį pritaikyti konkretaus vairuotojo reikmėms konkrečiomis vairavimo sąlygomis. Inžinierių teigimu, IVA padeda visiems laikams atsisakyti tradicinės skirstomojo veleno sinchronizacijos neretai primetamų kompromisų. IVA ypač puikiai dera su cilindrų deaktyvavimo techniniais sprendimais, o tai dar viena gera žinia norintiems sumažinti degalų sąnaudas. IVA projektui ypatingai svarbus elektromechaninių valdiklių sistemos kūrimas. „Autocar“ žurnalistams buvo pademonstruotas eksperimentinis variklis su aštuoniais tokiais valdikliais, esančiais motoro viršuje. Kiekvienas iš jų atsakingas už trumpą skirstomąjį veleną, kuris atidaro vožtuvą ar vožtuvų porą. Eksperimentiniame motore aštuoni tokie valdikliai ir skirstomieji velenai išdėstyti skersai, o ne išilgai. Šie vožtuvai desmodrominiai, o už atidarymo/uždarymo režimus atsakingas valdymo kompiuteris. Šiuo metu jis įkurdintas didžiulėje metalinėje dėžėje, esančioje ant variklio. „IVA siūlo naujos kartos kontrolės galimybes (...). Ji sukurta taip, kad tikrų visiems be išimties varikliams“, – džiaugiasi R. Stone‘as. „Camcon Automotive“ neslepia sulaukusi techninės pagalbos iš „Jaguar Land Rover“. Be to, IVA kūrėjai planuoja programą, kurios metu įvairiomis sąlygomis bus tikrinamas jos tinkamumas. Bendrovės pardavimų vadovas Markas Gostickas įsitikinęs, kad per tiek metų ši sistema jau įrodė esanti patikima ir saugi. Jeigu bus nuspręsta ją taikyti „Bosch“ ar „Valoe“ produkcijai, IVA gamyboje pasirodytų po dvejų ar trejų metų.