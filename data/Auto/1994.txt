Pagrindinė parodos naujovė – „Opel“ drauge su PSA grupe sukurtas naujas modelis „Opel Grandland X“, kurio kūryba prasidėjo nuo balto popieriaus lapo. Dinamiškas siluetas, aukščiausios technologijos, SUV būdingi bruožai, didelė erdvė 5 keleiviams ir jų bagažui – taip pristatoma vokiečių SUV naujiena. Kita premjera – naujas sportiškas „Opel Insignia GSi“ su itin tikslia važiuokle, o trečia naujiena – „Opel Insignia Country Tourer“ su 20 mm padidinta prošvaisa. Abu šie modeliai bus komplektuojami su nauju 154 kW/210 AG, 2,0 l „BiTurbo“ dyzeliniu varikliu (GSi degalų sąnaudos pagal NEDC: mieste 8,9 l/100 km, užmiestyje 6,1 l/100 km, vidutinės 7,3 l/100 km, vidutinė CO2 tarša 192 g/km; „Country Tourer“ degalų sąnaudos pagal NEDC: mieste 8,9-8,8 l/100 km, užmiestyje 6,0-5,9 l/100 km, vidutinės 7,2-7,1 l/100 km, vidutinė CO2 tarša 191-188 g/km). Kai „Insignia GSi“ trauks sportinių automobilių entuziastų dėmesį, o „Country Tourer“ skirtas gerbėjams ieškantiems praktiško, bekelės dizaino automobilio. Abiejuose modeliuose montuojama išmani visų varomųjų ratų sistema su sukimo momento paskirstymo funkcija – kas yra unikalu šiame segmente. Norintiems susikurti savo unikalų „Opel“, bus pristatomas nauja „Opel Exclusive“ programa.  Parodoje taip pat pirmą kartą bus pristatyta „Astra CNG“ versija. Ilgą laiką gerai parduodama, suslėgtomis gamtinėmis dujomis varoma versija bus komplektuojama su nauju 1,4 l turbininiu varikliu (degalų sąnaudos 81 kW/110 AG versijos pagal NEDC: mieste 5,7-5,6 kg/100 km, užmiestyje 3,4-3,3 kg/100 km, vidutinės 4,3-4,1 kg/100 km, CO2 vidutinė emisija 116‑113 g/km). „Opel“ pristatys ir naujuosius „Vivaro“ modelius, tarp jų – ir „Vivaro Tourer“ – universalią ir patogią keleivių vežimo versiją. „Vivaro Tourer“ su pasukamuoju, sėdimuoju suoleliu ar atskirai pastumiamomis sėdimomis vietomis antroje eilėje, sulankstomu stalu, gali pavirsti prabangia ir praktiška verslo klasės poilsio erdve.