Praeitą mėnesį asmeniniai (M1) automobiliai sudarė 10 983 vnt., o lengvieji komerciniai (N1) – 500 vnt. Vasarį šalyje daugiausiai įregistruota „Volkswagen“ (1953 vnt.), „Opel“ (1167 vnt.) ir „Audi“ (1166 vnt.) markių automobilių. Tarp modelių pirmavo „Volkswagen Passat“ (676 vnt.), „Audi A6“ (492 vnt.) ir 5 serijos BMW (399 vnt.). Vasario mėnesį pirmą kartą Lietuvoje įregistruotų naudotų automobilių vidutinis amžius siekė 12,2 metų. Dyzelinių automobilių dalis buvo 75 proc., o 2017 m. vasarį ji sudarė 75,7 proc. Praeitą mėnesį Lietuvoje atlikta 17 871 naudotų lengvųjų automobilių savininkų keitimo operacija, t.y. 0,9 proc. daugiau nei 2017 m. vasarį (17 715). Asmeninių automobilių (M1) savininkų keitimo operacijų buvo 17 075, o lengvųjų komercinių (N1) – 796. Vasarį savininkus dažniausiai keitė „Volkswagen“ (3229), „Audi“ (2259) ir „Opel“ (1592) markių automobiliai. Dažniausios buvo „Volkswagen Passat“ (1181), „Volkswagen Golf“ (819) ir „Audi A6“ (777) modelių savininkų keitimo operacijos. Vidutinis savininką pakeitusio naudoto automobilio amžius vasarį buvo 15,4 metų. 2018 m. sausį-vasarį Lietuvoje pirmą kartą įregistruota 23 386 naudoti lengvieji automobiliai, t.y. 4,6 proc. daugiau nei atitinkamu laikotarpiu 2017 m. (22 362 vnt.). Vidutinis jų amžius siekė 12,3 metų. Dyzelinių automobilių dalis šiemet siekė 74,8 proc., o pernai – 76,4 proc. Per pirmuosius du šių metų mėnesius šalyje buvo atliktos 38 637 naudotų lengvųjų automobilių savininkų keitimo operacijos, t.y. 7,3 proc. daugiau nei atitinkamu laikotarpiu 2017 m. (3 ’999). Vidutinis savininką keitusių automobilių amžius šiemet buvo 15,3 metų.