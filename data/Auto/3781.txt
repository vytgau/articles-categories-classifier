Nacionalinė greitkelių eismo saugumo administracija Jungtinėse Valstijose aptiko šoninės vairuotojo ir priekinio keleivio saugos oro pagalvės problemą, dėl kurios „Volvo“ teks atšaukti 5529 naujus automobilius. Bus atšaukti 2017 m. gamybos „V90 Cross Country“ ir „XC90“ automobiliai. Tikimasi, kad po pirminės apžiūros tik daliai prireiks korekcijų. Problema kilo dėl diržo (kurio tiekėjas yra kompanija „Autoliv“), kuris turėtų laikyti pripučiamą oro pagalvę. Dalis diržų galėjo per dvi paras po pagaminimo sutrūkinėti dėl cheminės reakcijos. Jei per dvi paras jie nesutrūko, vadinasi, yra geri, kaip ir jų prilaikomos oro pagalvės. Tai pirmas „Volvo“ automobilių atšaukimas šiais metais. Pernai lapkritį „Volvo“ irgi teko atšaukti nemažai kelių modelių automobilių. Na, o prieš tai, neskaitant plačiai nuskambėjusio „Takata“ oro pagalvių atvejo, švedų automobilių gamintoja „Volvo“ buvo atšaukusi savo mašinų tik 2011 m.