Kaip matyti iš jo nuotraukų socialiniame tinkle „Facebook“, jam iš sniego pavyko sukurti palyginus tikroviškai atrodantį automobilį, jam net įstatė tikrus valytuvus, kuriuos rado gulinčius ant žemės. Menininkas buvo sumanęs, kad jo kūrinys taps pokštu sniego valymo brigadoms, tačiau jis patraukė policijos dėmesį, rašo carscoops.com. Pasak „Fox 9“, vienas policijos pareigūnas atvyko išrašyti baudos, nes gavo pranešimą, kad sniego valymo zonoje stovi paliktas automobilis. Tačiau atvykęs į vietą policininkas pamatė, kad prasikaltęs automobilis yra ne sniego apsnigta mašina, bet mašina, nulipdyta iš sniego.   Pareigūnai paliko S. Laprise`ui raštelį, kuriame parašė: „Jūs pralinksminote mūsų vakarą, hahahahaha :)“. Naujiena apie šį automobilį ir policijos reakciją greitai pasklido internete, bet pati sniego skulptūra gyvavo trumpai – kitą rytą ją sunaikino sniego valymo technika.