Varžybose iš viso startavo 317 sportininkų, o finišo nepasiekė apie trečdalis visų dalyvių. Pragariškai sunkūs Dakaro ralio etapai pirmojoje varžybų pusėje pasiglemžė ne tik vienus favoritų Nasserą Al-Attiyah, Carlosą Sainzą, bet ir du Lietuvos atstovus: Benediktą Vanagą bei Vaidotą Žalą. Vienintelė lietuvių viltis jau nuo trečios varžybų dienos tapo A. Juknevičius. „CRAFT Bearings“ komanda, net ir neturėdama įspūdingo biudžeto bei lenktyniaudama 2012-ųjų metų gamybos „Toyota Hilux Overdrive“ visureigiu, įsispraudė tarp gausybės naujos kartos automobilius vairuojančių sportininkų. Visi be išimties aukščiau A. Juknevičiaus finišavę lenktynininkai važiavo šių arba praėjusių metų gamybos „Toyota“, „Mini“, „Peugeot“ , „Ford“ ir HRX automobilius.  „Šis Dakaras buvo itin konkurencingas, jei vertintume technikos parką ir jo atnaujinimą. Tiek „Peugeot“, tiek „Mini“, tiek ir „Toyota“ atsivežė naujos kartos automobilius, o senuosius pardavė ar išnuomojo kitiems dalyviams. Automatiškai išėjo beveik dvigubai sunkiau mums, važiuojantiems tuo pačiu automobiliu, – įvertino Dakaro vilkas A. Juknevičius. – Nepaisant to, mūsų techninė komanda automobilį parengė tiesiog nepriekaištingai – gedimų turėjome labai minimaliai ir beveik vien dėl savo klaidų, todėl buvome tikrai greiti. Darius taip pat labai gerai įsijungė, aš su juo jaučiausi tvirtai ir užtikrintai. Manau šiais metais buvome subrendę rezultatui ir tai parodėme.“ In line for the podium! #dakar2017 #craftdakar #podium #argentina #dakarargentina #finishline A photo posted by Antanas Juknevičius (@antanasjuknevicius) on Jan 14, 2017 at 12:58pm PST  