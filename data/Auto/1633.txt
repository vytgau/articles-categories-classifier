Rezultatai, paremti šios organizacijos Kasmetiniu patikimumo tyrimu, kuriame dalyvavo savo pastabas apie daugybę vairuojamo modelio sistemų išsakę 400 tūkst. respondentų, valdančių 640 tūkst. automobilių, parodė, kad „visiškai naujiems ar atnaujintiems automobiliams kur kas dažniau negu seniai gaminamiems (bet naujai pirktiems) būdingas iškleręs variklis, trūkčiojanti transmisija ar modernios funkcijos, kurios iš karto sugenda“. Liūdna tai sužinoti, bet organizacija dėl šių problemų kaltina naujas technologijas. „Consumer Reports“ pažymi, kad šiuolaikines transmisijas, pavyzdžiui, aštuonių ar devynių pakopų automatines ar bepakopes (CVT) pavarų dėžes, kamuoja tokios bėdos kaip kokybės problemos ir prastas perjungimas. Šios problemos ištinka ne kiekvieną automobilį, bet organizacija įspėja nepirkti naujų modelių pirmaisiais jų gamybos metais, nes vėliau gamintojai išsprendžia šias problemas. Kitas nusiskundimų šaltinis yra informacinės sistemos. Pirmųjų gamybos metų modelių savininkai „dvigubai dažniau skundėsi automobilių elektronika, negu tie žmonės, kurie turi didesnių pakeitimų dar nepaliestus automobilius“. Nors problemos egzistuoja ir toliau, keliems ženklams prognozuojamo patikimumo balai (Predicted Reliability Scores) reikšmingai šoktelėjo. „Fiat Chrysler Automobiles“ koncernas nėra laikomi kokybės bastionu, bet jų modeliai – „Chrysler“, „Dodge“, „Jeep“ ir „Ram“ – pastebimai patobulėjo. Patikimumo sarašo viršūnėje, kaip ir anksčiau, dominuoja „Toyota“ ir „Lexus“. Po jų sekė „Kia“, „Audi“ ir BMW. Pirmąjį dešimtuką užbaigė „Subaru“, „Infiniti“, „Buick“, „Honda“ ir „Hyundai“ markės. „Cadillac“ užėmė pačią paskutinę sąrašo vietą, bet organizacija pažymėjo, kad šis prekės ženklas turi ribotą asortimentą, todėl jei „vieno ar dviejų modelių patikimumas susilpnėja, tai sustiprina įtaką visam prekės ženklui“. 