Bandymų metu puikų rezultatą parodė naujajame automobilyje montuojama „Forward Collision Mitigation“ sistema, padėjusi išvengti kliūčių bei sušvelninti smūgį važiuojant bet kokiu greičiu visuose bandymų scenarijuose. Kaip pažymima pranešime, su naujuoju „Eclipse Cross“ Japonijos koncernas „Mitsubishi Motors“ žengia į naują – technologijų – erą. 2017 m. spalio pradžioje „Mitsubishi Motors“ išsiuntė į Europą pirmąją „Mitsubishi Eclipse Cross“ siuntą. Senajame žemyne „Eclipse Cross“ debiutuos anksčiau nei kitose pasaulio rinkose, įskaitant Australiją, Šiaurės Ameriką ir net gimtąją Japoniją. Pirmąją „Eclipse Cross“ partiją sudarys 50 tūkst. automobilių, kurie bus pagaminti iki 2018 metų kovo 31 d. Priklausomai nuo valstybės, naujųjų kompaktinių visureigių pardavimai prasidės gruodį, o Lietuvą pasieks 2018 m. sausį. „Eclipse Cross“ bus galima įsigyti ne tik kupė kėbulo tipo bet ir ketverių durų.  Europos rinkai skirti „Eclipse Cross“ turės 1,5 l darbinio tūrio tiesioginio įpurškimo variklius. Dviejų varančiųjų ratų modeliai bus gaminami su 6 laipsnių mechaninėmis arba 8 laipsnių automatinėmis CVT greičių dėžėmis. Keturių varomųjų ratų automobiliai išskirtinai turės tik automatines 8 laipsnių greičių dėžes. „Eclipse Cross“ variklio galia sieks 160 AG, o sukimo momentas – 250 Nm. Naujasis „Eclipse Cross“ gaminamas „Mitsubishi Motors“ gamykloje, esančioje Japonijoje, netoli Nagojos miesto. Šis modelis papildys koncerno visureigių liniją, kurią šiuo metu sudaro „ASX“, „Outlander“ bei „Mitsubishi“ technologijų flagmanas „Outlander PHEV“.