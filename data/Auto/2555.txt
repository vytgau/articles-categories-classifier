Šių ateities visuomeninio transporto priemonių saugumu įsitikinus Estijos automobilių kelių departamento ekspertams, aštuonis keleivius galintys vežti „Easymile“ autobusai Talino gatvėse pasirodys maždaug po dviejų savaičių. Keleivius kiekviename autobuse sutiks specialiai paskirtas pareigūnas, kuris jiems papasakos apie ateities visuomeninio transporto technologijas. „Autonominiai mikroautobusai „Easymile“ – tai pirmas žingsnis į ateitį. Mes tikimės gana greitai išvysti ir autonominius lengvuosius automobilius, taip ir taksi, ir ne tik miestuose. Siekiame, kad Estija būtų viena pirmųjų šias technologijas įdiegusių šalių“, – pabrėžė Estijos ekonomikos ir komunikacijų ministerijos ekspertas Johanas Peetrė.