„Ford“ grynasis pelnas paskutinį praėjusių metų ketvirtį krito 18 proc. ir siekė 2,13 mlrd. JAV dolerių. Kompanijos finansinė ateitis artimiausius ketverius metus bus stipriai susijusi su Baltuosiuose rūmuose priimamais sprendimais. „Ford“ vykdomasis direktorius Markas Fieldsas šią savaitę jau dukart susitiko su D. Trumpu, kuris gyrė „Ford“ sprendimą atšaukti planus Meksikoje statyti 1,6 mlrd. vertės gamyklą ir vietoje to plėsti veiklą JAV Mičigano valstijoje bei sukurti 700 naujų darbo vietų. „Ford“ gamykla Mičigane visų pirma bus naujų sportinių elektromobilių bei prieinamų hibridinių „Ford Mustang“ automobilių tobulinimo vieta, kurie, tikimasi, pasirodys iki 2020 m. M. Fieldsas išreiškė viltį, kad D. Trumpas tesės pažadą mažinti mokesčius bei verslo reguliavimą. Vadovas taip pat pastebėjo, kad net jei JAV prezidentas ir pradės taikyti didžiulius sienos mokesčius, jo kompanija bus geroje pozicijoje, kadangi ji ir taip Jungtinėse Valstijose pagamina daug automobilių.