Lietingo sekmadienio (gegužės 28 d.) ryto ramybę Vašingtone sudrumstė tūkstančiai baikerių, dalyvaujančių kasmetiniame važiavime „Rolling Thunder“. Baikeriai kasmet važiuoja aplink nacionalinį parką „Washington Mall“ siekdami priminti visuomenei apie karo belaisvius ir be žinios dingusius karius. Baikeriai, lydimi policijos eskorto, į Vašingtoną įvažiavo „Memorial“ tiltu, kur juos pasitiko džiūgaujantys žiūrovai, dauguma kurių mojavo Amerikos vėliavomis, taip išreikšdami palaikymą ir solidarumą. „Rolling Thunder“ važiavimas prasidėjo kaip kariškių, kurie „jautėsi apleisti po Vietnamo karo“, demonstracija, rašoma organizacijos tinklalapyje. Akcija labai taikliai pavadinta „Rolling Thunder“ („Dundantis griaustinis“) dėl garso, kurį sukelia daug motociklų, važiuojančių „Memorial“ tiltu.