Naujasis „Navigator“ sukurtas ant „Lincoln“ markę valdančio koncerno „Ford“ populiariausio Jungtinėse Valstijose pikapo F-150 platformos su aukšto atsparumo gniuždymui plieniniu rėmu ir iš aliuminio pagamintu kėbulu, leidusiu sumažinti svorį beveik 91 kilogramu. Be to, automobilis turi tiek standartinę, tiek prailgintą bazę – pastaruoju atveju „Navigator“ ilgis siekia net 5,6 metro. Didįjį SUV į priekį varo 3,5 litro darbinio tūrio šešių cilindrų „Ford“ benzininis variklis „Ecoboost“ su dviem turbinomis, kurio galingumas siekia net 456 AG. Jo galią ratams perduoda 10 laipsnių automatinė pavarų dėžė. Įdomu tai, kad ji neturi valdymo svirties – pavarų režimai keičiami mygtukais ant priekinio panelio. Dinaminių charakteristikų automobilio gamintojai kol kas nepateikia.  Automobilio salone: 12 colių skersmens skaitmeninis prietaisų skydelis, nauja multimedijos sistema „Sync 3“ su „Apple CarPlay“ ir „Android Auto“ funkcionalumu, projekcinis ekranas, 360 laipsnių apžvalgos kameros, adaptyvi greičio palaikymo sistema, veikianti ir spūstyse, be to priekinės masažuojamos ir elektra 30 krypčių valdomos sėdynės bei garso sistema „Revel Ultima“ su 20 garsiakalbių. Bazinėje versijoje „Navigator“ bus siūlomas su septyniomis sėdimomis vietomis. Antros sėdynių eilės keleiviams siūloma pramogų sistema su dviem 10 colių skersmens ekranais, automobilyje taip pat sumontuoti net 6 USB lizdai. Trečios eilės sėdynės susilanksto varomos elektros varikliu. Kol kas automobilio kaina neskelbiama, o prekyba turėtų startuoti rudenį.