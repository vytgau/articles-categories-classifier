Pastarasis pakeis dabar naudojamą turbodyzelinį 1,7 litro agregatą. Tiesa, skelbiama, kad dėl to pirkėjams teks susitaikyti su kiek menkesniais galios parametrais: naujasis variklis, kuris debiutuos ir Ženevos parodoje pristatomame naujosios kartos „Kia Ceed“, generuos 136 AG ir 320 Nm, kai dabartinis išvysto 141 AG ir 340 Nm. O benzininis motoras siūlys 180 AG pajėgumą. Taip pat pasiūloje išlieka 2 litrų darbinio tūrio atmosferinis 163 AG ir turbininis 245 AG benzininiai varikliai. Eksterjere automobilio gamintojai šiek tiek pakeitė priekinio ir galinio buferių dizainą, modifikavo žibintus ir radiatoriaus groteles. Gamintojai siūlys rinktis naujų 16-18 colių skersmens ratlankių.  Salone sumontuotas naujas vairas ir atsirado naujų apdailos medžiagų. Per 7 arba 8 colių įstrižainės centrinį ekraną valdoma multimedijos sistema palaiko „Apple CarPlay“ ir „Android Auto“ funkcionalumus. Siūlomų elektroninių vairuotojų pagalbininkų išliko netrumpas sąrašas: vairuotojo būsenos sekimo, priekinio susidūrimo išvengimo, eismo juostos laikymosi sistemos – visos jos yra atnaujintuose „Optima“ automobiliuose. Be to, sedanuose ir universaluose montuojamos 360 laipsnių apžvalgos kameros, besisukančios LED lempos, automatinis šviesų perjungimas ir kita. Europoje atnaujinti „Kia Optima“ automobiliai pasirodys vasaros pabaigoje.