Automobilio salone lokys spėjo išrauti vairą ir subraižyti prietaisų skydelį. Meškinas buvo akivaizdžiai išsigandęs, kai automobilis staiga ėmė važiuoti, taigi pridergė saloną, informavo „The Durango Herald“, remdamasis liudininku. Triukšmas po langais anksti ryte pažadino automobilio savininką ir jo žmoną. Kai jie išėjo iš namo, lokio jau nebuvo, todėl šeimininkai pagalvojo, kad tai – chuliganų darbas. Jie paskambino pagalbos telefonu 911. Pagal automobilio salone rastas išmatas, specialistai nustatė, kieno tai darbas. Kad automobilyje buvo didelis žvėris, rodė ir padarytas žala – norint šitaip išrauti vairą, žmogui reikėtų kelių valandų, o lokys jį išrovė per kelias minutes, sakė vietos šerifas. #Bear breaks into and ransacks a "SuBEARu" SUV, then takes it for a short drive https://t.co/PRJIuNWxJX @DurangoHerald @VisitDurango pic.twitter.com/GWiElXcahx — Randy Burge (@randyburge) 5 August 2017  Neaišku, kas paskatino lokį lipti į automobilį, juk maisto jame nebuvo. Tiesa, Durange šiemet lokiai kaip reikiant įsišėlo – jie rausiasi šiukšlių konteineriuose, bando įlipti į automobilius. Pernai Durange užfiksuoti 56 skundai dėl lokių, o nuo šių metų pradžios – jau daugiau nei 200. Specialistai mano, kad lokių elgesiui galėjo turėti įtakos vėlyvos šalnos birželį, kurios stipriai sumažino uogų derlių ir privertė gyvūnus ieškoti maisto šalia žmonių namų.