Trečiadienį žiniasklaidos atstovai buvo pakviesti į jau 45-ąjį kartą rengiamą Tokijo automobilių parodą, kur gamintojai pristato savo naujausius gaminius, projektus ir idėjas. Vieną iš įdomiausių futuristinių dizaino sprendimų pristatė bendrovė „Toyota“. Tai elektrinis automobilis „Concept-i“, kuriame įdiegta dirbtinio intelekto sistema. Anot koncerno atstovų, šis automobilis nuolat fiksuoja vairuotojo būseną, analizuodamas jo veido išraišką, kūno kalbą ir balso tembrą. Kitas automobilis, neabejotinai sulauksiantis didelio dėmesio, yra naujausias bendrovės „Toyoda Gosei“ gaminys. Ši kompanija gamina plastikines gumines detales. Tokijuje ji pristato kompaktišką automobilį „Flesby II, kurio korpusas iš išorės padengtas storu minkštos medžiagos sluoksniu. Anot kūrėjų, ji veiksmingai sumažina smūgio padarinius avarijos atveju. Bendrovė viliasi, kad „Flesby II“ prekyboje pasirodys 2030 metais.