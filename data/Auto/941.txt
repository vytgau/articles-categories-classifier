Kaip rašoma pranešime žiniasklaidai, po sėkmingo „Yaris WRC“ debiuto 2017 m., kurį lydėjo pergalės Švedijos bei Suomijos ralio etapuose, taip pat Jari-Matti Latvala iškovota ketvirtoji pozicija asmeninėje įskaitoje ir trečioji vieta gamintojų įskaitoje, šis sezonas „Toyotai“ bus antrasis, siekiant FIA Pasaulio ralio čempionate sukauptą patirtį panaudoti gaminant dar geresnius automobilius. Šią savaitę į oficialų 2018 m. sezono atidarymą tarptautinėje automobilių parodoje – populiarų automobilių sporto sezono pradžios renginį – susibūrė visos Pasaulio ralio čempionato komandos. Pasinaudodama šia proga, „Toyota“ pristatė naujausią „Yaris WRC“ versiją su visa serija patobulinimų, kurie buvo atlikti panaudojant per praėjusį sezoną išmoktas pamokas.  Buvo patobulinta automobilio priekinės dalies aerodinamika, įskaitant pritaikytą naują priekinį buferį ir sparnus. Šiais pakeitimais siekiama dar labiau subalansuoti aerodinamines automobilio savybes, padidinant prispaudžiamąją jėgą priekyje. Patobulinta ir aušinimo sistema, kuri naudingai pasitarnaus kai kuriuose daug adrenalino reikalaujančiuose WRC ralio etapuose. Atlikti pakeitimai buvo išbandyti per paskutiniuosius 2017 m. mėnesius, rengiantis pirmajam sezono etapui Monte Karle, kuris vyks sausio 25–28 d.