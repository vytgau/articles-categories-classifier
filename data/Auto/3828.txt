Policijos departamente pristatyta 20 naujų policijos automobilių. Pareigūnai pabrėžia, jog tai yra pirmieji automobiliai, aprūpinti įranga, atitinkančia naujausius reikalavimus. Naujuosiuose automobiliuose yra visa pareigūnams būtina įranga – kompiuteriai, spausdintuvai, alkotesteriai, išmanūs mobilieji telefonai su registratoriaus funkcija, elektrošoko įrenginiai. Pasak policijos departamento atstovo Ramūno Matonio, šie tarnybiniai automobiliai taip pat yra aprūpinti gelbėjimo įranga. Iš viso policija šiemet ketina įsigyti apie 500 tokių automobilių.