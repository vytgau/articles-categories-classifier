Australijos pramonės ministras Veidas Nunanas žinią apie nutraukiamą „Toyota“ gamybą šalyje pavadino „siaubingai liūdna diena“ ir „gamybos eros pabaiga“ valstijoje. „Toyota“, kuri gaminti automobilius Australijoje pradėjo 1963 metais, yra antra automobilių gamintoja, uždaranti gamyklas šalyje per pastaruosius dvejus metus. JAV gamintoja „Ford“ pernai nutraukė gamybą Džilongo uostamiestyje, Viktorijos valstijoje, po 91 metų veiklos. Darbuotojų profsąjungos teigimu, apie 2600 darbuotojų gali nepavykti susirasti naują darbą, nepaisant „Toyota“ vykdomos darbo įgūdžių ugdymo programos. Pasak V. Nunano, valstijos valdžia ruošiasi gamyklos veiklos nutraukimui, tam ji skyrė per 100 mln. Australijos dolerių (78 mln. JAV dolerių) pagalbos programoms, skirtoms automobilių gamyklos darbuotojams. Australijos automobilių gamintoja „Holden“ taip pat planuoja jau spalio 20 dieną uždaryti savo įmonę Pietų Australijoje, taip būtų nutraukta bet kokių automobilių gamyba Australijoje.