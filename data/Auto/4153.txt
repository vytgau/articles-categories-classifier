Ryanas Negri sumanė trumpam nuvažiuoti savo „Tesla“ automobiliu pafotografuoti netoliese esančių kalnų. Automobilį jis atrakino ir užvedė naudodamas išmaniojo telefono programėlę, o raktelius paliko namie, praneša „The Telegraph“. „Tesla“ beraktė išmaniojo telefono programėlė leidžia savininkams nuotoliniu būdu stebėti savo automobilio būklę, taip pat jį atrakinti, užrakinti ir užvesti be raktelio. Tačiau R. Negri įspūdžiai nebuvo labai malonūs. „Nuvažiavę kokius 10 kilometrų, nusprendėme sukti atgal, bet prieš tai nusprendžiau sutvarkyti savo augintinių guolį, todėl išlipau iš automobilio... Tai buvo bloga mintis, – rašo R. Negri savo paskyroje „Instagram“ svetainėje. – Reikia iš naujo užvesti automobilį, tačiau čia nesiekia telefono ryšys, todėl mano telefonas negali prisijungti prie automobilio, kad jį atrakintų.“ R. Negri nežinojo ar nesuprato, kad „Tesla“ beraktė sistema veikia tik jei yra mobilusis ryšys, nes be jo neįmanoma prisijungti prie bendrovės serverių ir užvesti automobilio. Nelaimėlį vairuotoją išgelbėjo žmona, kuri beieškodama signalo pėsčiomis nuėjo daugiau nei 3 kilometrus ir paskambino draugams, kad atvežtų jiems „Tesla“ raktelius. R. Negri pareiškė, kad nuo šiol visada juos vežiosis.