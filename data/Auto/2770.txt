Kaip rašoma pranešime žiniasklaidai, naujasis „Tourismo RHD“ išsiskiria įrangos ir variklių pasirinkimo gausa, todėl gali būti naudojamas tiek ilgoms kelionėms reguliariais tarptautiniais, tarpmiestiniais maršrutais, tiek užsakomoms, turistinėms ir kitoms kelionėms. Planuojama, kad būtent įvairiapusiškumas padės „Tourismo RHD“ suspindėti autobusų segmente ir perimti geriausiai Europoje parduodamo paaukštintų grindų autobuso titulą. Šio modelio gamyba prasidės šių metų liepos mėnesį, o iki 2017 m. pabaigos įsibėgės iki pilno pajėgumo. Iki 7 proc. mažesnės sąnaudos Daugeliui įmonių maksimalus kainos efektyvumas asocijuojasi su mažiausiomis išlaidomis. Į tai buvo atsižvelgiama ir kuriant „Tourismo RHD“, kurio optimizuotos naujo, elegantiško kėbulo aerodinaminės savybės, kartu su svorio mažinimo sprendimais, leido sumažinti degalų sąnaudas apie 4,5 procento. Renkantis 2016 m. vasarą pristatytą „OM 470“ variklį su efektyvumo paketu, sąnaudas galima sumažinti iki 7 proc. Galingiausias „Tourismo RHD“ komplektuojamas su naujos kartos „Mercedes-Benz OM 470“ šešių vienoje eilėje išdėstytų cilindrų, 10,7 l tūrio varikliu kartu su efektyvumo paketu. Jis gali pasiekti iki 335 kW (456 AG) galią.  Taip pat „Tourismo RHD“ gali būti komplektuojamas ir su kompaktiškesniu 7,7 l tūrio šešių vienoje eilėje išdėstytų cilindrų varikliu „Mercedes-Benz OM 936“, kuris gali išvystyti iki 260 kW (354 AG). Išsiskirdamas nedideliu svoriu ir mažu degalų sunaudojimu, šis variklis gali įveikti didesnes apkrovas ir pasiūlyti geresnį ekonominį efektyvumą. Norintiems dar labiau sumažinti degalų suvartojimą ir išmetamų dujų kiekį, siūloma pasirinkti papildomas „Predictive Power Control“ (PPC) ar „Eco Driver Feedback“ (EDF) sistemas. Naujas saugumo standartas Avarinio stabdymo sistema „Active Brake Assist 3“ (ABA 3), važiuojant transporto spūstyse praverčiantis Stop/Start pagalbininkas ir mieguistumo prevencijos sistema „Attention Assist“ (AtAs) – tai tik trys iš daugelio inovatyvių saugos technologijų, naudojamų naujuose „Tourismo RHD“ autobusuose. Jau standartinis paketas išsiskiria įrangos gausa, tačiau platus saugumo funkcijų spektras gali būti pritaikomas individualiai, kad atitiktų visus poreikius. Šie autobusai nustato naują pasyvaus saugumo standartą. Jeigu, nepaisant visų saugumo priemonių, vis tiek įvyksta avarija, „Front Collision Guard“ (FCG) sistema apsaugos vairuotoją ir jo porininką susidūrimo metu. Taip pat visiškai nauja rėmo konstrukcija saugo ir vairuotojus, ir keleivius, jeigu autobusas apvirstų ant šono. „Tourismo RHD“ daug dėmesio skirta keleivių pojūčiams. Autobuse sumontuoti ergonominiai įėjimo laipteliai ir erdvus salonas, naujosios „Softline“ sėdynės – dar viena naujojo modelio pažiba. Rombo formų raštai ant sėdynių ir atlošo kuria prabangos įvaizdį. Platus skirtingų raštų pasirinkimas grindims, sėdynių užvalkalams, šoninėms sienoms, užuolaidoms, centriniam prietaisų skydeliui leidžia sukurti pagal atskirą užsakymą suprojektuoto autobuso įvaizdį. Naujas „Tourismo RHD“ autobuso vidaus dizainas su begale įrangos pasirinkimų padeda pagerinti keleivių komfortą taip, kaip ir visiškai automatinė dviejų klimato zonų sistema, galinti užtikrinti tolygų temperatūros pasiskirstymą visame autobuse.