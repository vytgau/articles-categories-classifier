2016 metais „Sostena“ grupės pardavimai Lietuvoje, palyginti su 2015 m., išaugo net 31 proc. Itin svariai prie pardavimų augimo prisidėjo įmonės atstovaujamos „Premium“ klasės „Volvo“ automobilių sėkmė – šios markės pardavimai Lietuvoje padidėjo net 35 proc. Taip pat šie švediški automobiliai įsitvirtino geriausiai parduodamų „Premium“ markės mašinų lyderių trejetuke, o iš viso pernai buvo parduota 319 naujų „Volvo“ automobilių. Lietuvoje populiariausias buvo aukščiausios klasės prestižinis visureigis „Volvo XC90“, kurių buvo parduoti 109 automobiliai ir jis tapo geriausiai parduodamu šio segmento automobiliu šalyje. Antras perkamiausias – „Volvo XC60“ – šį kompaktinį SUV įsigijo 93 pirkėjai. Be to, šis jau devintus metus rinkoje esantis automobilis yra itin populiarus visame pasaulyje, o jo pardavimai kiekvienais metais tebeauga. Trečias populiariausias „Volvo“ modelis Lietuvoje – „Volvo S60/V60“, kurio buvo parduota 51 automobilis. Labai išaugo ir naujų „Renault“ modelių pardavimai. Pernai „Sostena“ pardavė 1048 naujus lengvuosius „Renault“ automobilius – palyginti su 2015 metais, kai buvo parduotas 741 automobilis, tai yra net 41,4 procentais daugiau. 417 šių mašinų buvo lengvieji komerciniai automobiliai – jų pardavimai išaugo 16,8 proc. (2015 metais buvo parduoti 357 komerciniai automobiliai). Populiariausi lengvieji „Renault“ automobiliai buvo „Clio“ (215 vnt.) ir „Captur“ (85 vnt.). Komercinių automobilių pardavimuose užtikrintai pirmavo ilgamečiai šio segmento lyderiai ir populiariausi modeliai savo klasėse „Trafic“ ir „Master“ – jų buvo parduota atitinkamai 224 ir 157 vienetai. Iš viso pernai Lietuvoje buvo parduoti 1333 nauji „Renault“ automobiliai – net 38 proc. daugiau nei 2015 metais ir tai šiai markei leido užtikrintai įsitvirtinti ketvirtoje populiariausių automobilių Lietuvoje pozicijoje. Tai pat pernai „Sostena“ pardavė 266 „Dacia“ automobilius (2015 m. – 264 vnt.). Populiariausias „Dacia“ modelis buvo padidinto pravažumo „Duster“ modelis, kurį įsigijo 123 pirkėjai. Atidarytas modernus salonas 2016 metais „Sostena“ pristatė daug naujovių, pasiūliusi naujas, aukšto lygio klientų aptarnavimo paslaugas. Pernai gruodį Vilniuje duris atvėrė modernus atnaujintas „Volvo“ automobilių centras, kuriame ne tik įrengtos šiuolaikiškos patalpos, bet ir laikomasi aukščiausio lygio standartų, kurie taikomi aptarnaujant šio prestižinio švedų gamintojo automobilių savininkus. Atnaujintame centre klientams siūlomos neseniai pasaulyje pristatytos „Volvo“ aptarnavimo programos – VPS („Volvo Personal Service“ – „Volvo“ asmeninis aptarnavimas) ir VRE („Volvo Retail Experience“ – „Volvo“ salono patirtis), o Lietuva tapo pirmąja Baltijos valstybe, kurioje buvo įgyvendintos šios naujovės. VPS programa užtikrinama, kad į servisą savo automobilį pristačiusiam klientui būtų suteiktos asmeninio aptarnavimo paslaugos – už konkretaus automobilio priežiūrą bus atsakingas vienas meistras, kuris tiesiogiai rūpinsis paliktu automobiliu ir tai leis ne tik sutaupyti laiko, bet ir padidins skaidrumą bei pasitikėjimą tarp kliento ir serviso. Tuo tarpu VRE koncepcija siūlo skandinaviškai jaukią „Volvo“ automobilių salono aplinką, kada automobilio apžiūrai apsilankęs klientas jaukioje ir svetingoje aplinkoje prie kavos puodelio galės matyti viską, kas vyksta dirbtuvėse tuo metu, kai jo automobilis remontuojamas – tai tapo įmanoma atnaujintame centre suprojektavus modernias, atviras, vientisas ir permatomas erdves. Atidaromas „Nissan“ priežiūros centras ir naujų modelių premjeros 2017 metų pradžioje „Sostena“ pristatys dar vieną naujieną – įmonei tapus oficialiu „Nissan“ markės partneriu, bus pradėtos teikti „Nissan“ automobilių techninės priežiūros paslaugos. Įmonė tęs savo veiklos transformaciją, siūlydama dar daugiau naujovių ir paslaugų savo klientams bei toliau investuos į plėtrą – šiemet Klaipėdoje bus atnaujintas „Volvo“ ir „Renault“ automobilių centras, kuriame bus įdiegti nauji standartai ir teikiamos pasaulinio lygio paslaugos. Po sėkmingo 90-os serijos automobilių debiuto, pasaulyje ir Lietuvoje itin padidinusio „Volvo“ markės pardavimus, šiemet pasirodys labai laukiami naujos kartos „Volvo XC60“ bei „V90 Cross Country“ ir „XC40“ modeliai – šis kompaktinis modelis bus gaminamas naudojant visiškai naują mažesniems automobiliams pritaikytą modulinę CMA (Compact Modular Architecture) platformą. Į Lietuvą atkeliaus ir naujausi „Renault“ modeliai – vidutinio dydžio naujos kartos SUV „Koleos“, pikapas „Alaskan“, atnaujintas populiarusis „Captur“. O jau šį pavasarį „Renault“ pirkėjai pirmą kartą Lietuvoje galės užsisakyti ir populiariausią Europoje elektromobilį „Zoe“.