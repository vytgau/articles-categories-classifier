Sportininkai varžėsi būtent šiam renginiui sukurtoje trasos konfigūracijoje. Kvalifikaciniuose važiavimuose nugalėjo Pawelas Borkowskis, surinkęs 92 taškus, antras liko Adamas Zalewskis, o trečioji vieta atiteko vietiniam herojui Janiui Eglitei. Tarp lietuvių geriausiai pasirodė B. Čirba, užėmęs aukštą 8 vietą. Top32 važiavimų metu iškrito pirmasis Lietuvai atstovaujantis sportininkas M. Kulvinskas. Lietuvis turėjo pripažinti ruso Alekso Dmitrenkos pranašumą. Top16 kovose B. Čirba susitiko su „Formula Drift“ čempionate važiuojančiu Kristapu Blušu iš „HGK“ komandos. Finalo vertoje lygioje kovoje B. Čirba turėjo pripažinti varžovo pranašumą.  „HGK drift Challenge“ nugalėtoju tapo estas Haroldas Valdma, įspūdingoje finalo kovoje nugalėjęs Japonijos „drifto“ žvaigždę D. Saito. Trečioji vieta atiteko latviui J. Eglitei. 