Be to, „Toyota“ rinkos dalis išaugo 14,2 proc. ir šis automobilių prekės ženklas Baltijos šalyse tapo populiariausiu. Šiais metais „Toyota“ pasiekė itin gerų rezultatų visose trijose Baltijos šalyse, o daugiausia automobilių parduota Lietuvoje. Per pirmuosius šešis mėnesius užregistruota 47 proc. daugiau „Toyota“ automobilių – iš viso 2 tūkst. 19 automobilių. Taip „Toyota“ tapo sparčiausiai augančiu automobilių prekės ženklu Lietuvoje. Labiausiai „Toyota“ pardavimai mūsų šalyje augo birželio mėnesį, kai užregistruotų automobilių skaičius padidėjo net 82 proc., o iš viso parduota 412 automobilių. Be to, „Toyota“ rinkos dalis Lietuvoje padidėjo ir pasiekė 13,9 proc., o tai reiškia, kad palyginti su praėjusių metų šešių mėnesių laikotarpiu, rinkos dalis padidėjo 2,7 procento. „Toyota“ hibridinių modelių sėkmė labai prisidėjo prie itin gerų prekės ženklo rezultatų, o hibridinių galios pavarų paklausa vis didėja. Hibridinių modelių poreikį geriausiai atspindi nepaprasta 2016 m. pristatyto „Toyota RAV4 Hybrid“ sėkmė: beveik 70 proc. šio modelio pirkėjų rinkosi hibridinę versiją. Taip pat hibridinę versiją rinkosi 60 proc. naujojo „Toyota C-HR“ visureigio pirkėjų, o kas antras tokį sprendimą priimdavo pirkdamas atnaujinto dizaino „Yaris“. Šiandien keliuose važinėja daugiau nei 10 mln. „Toyota“ hibridinių automobilių, kurių šio gamintojo gamoje yra net aštuoni.