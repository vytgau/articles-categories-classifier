Pirmadienį publikavome B kategorijos egzamino laikymo rezultatus, o antroje publikacijoje apžvelgėme A ir C kategorijas. Trečioje publikacijoje pateikiame bendrą mokyklų reitingą, taip pat įkainius ir kitą naudingą informaciją. Žemiau pateikiamos geriausių visos šalies mastu mokyklų lentelės pagal egzaminų išlaikymą iš pirmo karto visose kategorijose, taip pat bendrojo reitingo lyderės. Be to, paspaudę ant atskirų nuorodų galėsite atsidaryti išsamesnę informaciją pagal apskritis. Bendras egzaminų išlaikymas Prieš pradedant Lietuvos vairavimo mokyklų palyginamąjį vertinimą buvo apklausta 30 skirtingų interesų grupių: pradedant Lietuvos vairuotojų mokymo ir kvalifikacijos kėlimo mokyklų asociacijos, Valstybinės kelių transporto inspekcijos, Valstybės įmonės „Regitra“ ekspertais ir baigiant atskirų vairavimo mokyklų vadovais, instruktoriais ir, žinoma, mokiniais. „Jų buvo teirautasi, kurie kriterijai geriausiai atskleidžia vairavimo mokyklų kokybę, kokybės ir kainos santykį ir kurie aspektai labiausiai padeda apsispręsti renkantis vairavimo mokyklą. Iš viso buvo paminėta per 20 kriterijų: pradedant kaina ar draugų rekomendacijomis ir baigiant tuo, ar vairavimo mokykla yra socialiai atsakinga. Tačiau dalies kriterijų neįmanoma unifikuoti, todėl tyrimui nuspręsta naudoti tik palyginamus dydžius“, – teigė žurnalo „Reitingai“ vyriausiasis redaktorius Gintaras Sarafinas. Kadangi skaitytojams vieni parametrai gali būti labiau reikšmingi, kiti – mažiau nei sudarytame reitinge, publikacijų cikle jiems pateikiamos visos sudėtinės reitingo dalys, parametrai ir pjūviai, kad kiekvienas galėtų susidaryti savo vertinimą pagal jam svarbius kriterijus ir svorius. Žemiau pateikiama geriausių visos šalies mastu mokyklų lentelė pagal egzaminų išlaikymą iš pirmo karto visose kategorijose. Skaičiuojant rezultatus buvo remiamasi oficialiais „Regitros“ 2013-2016 metų egzaminų laikymo duomenimis. Vertinimo kriterijus paprastas – kiek kiekvienos mokyklos mokinių procentine išraiška išlaikė egzaminą iš pirmo karto. Paspaudę atskiras nuorodas galėsite pamatyti atitinkamus rezultatus atskirose apskrityse. Alytaus apskrities rezultatai Kauno apskrities rezultatai Klaipėdos apskrities rezultatai Marijampolės apskrities rezultatai Panevėžio apskrities rezultatai Šiaulių apskrities rezultatai Tauragės apskrities rezultatai Telšių apskrities rezultatai Utenos apskrities rezultatai Vilniaus apskrities rezultatai Bendri rezultatai visoje Lietuvoje Kainos ir kiti kriterijai Apibendrinus visų apklaustų interesų grupių siūlomus kriterijus ir jų svorio koeficientus, išryškėjo tokios tyrimo dedamosios: 1. Vairavimo mokyklos mokinių dalis, kurie B kategorijos vairavimo egzaminą išlaikė iš pirmo karto (proc.) – 0-50 taškų, kur daugiausiai taškų gauna didžiausią procentą turinti mokykla; 2. Vairavimo mokymų kaina – 0-40 taškų, kur daugiausiai taškų gauna mažiausią kainą siūlanti mokykla; 3. Vairavimo mokykloms skirtos nuobaudos – 0-5 taškai, kur daugiausiai taškų gauna nuobaudų neturinčios mokyklos; Vairavimo mokyklų pažeidimų ir nuobaudų sąrašą rasite paspaudę čia. 4. Dėl vairavimo mokyklų darbo gauti vartotojų skundai – 0-5 taškai, kur daugiausiai taškų gauna mokyklos, dėl kurių nebuvo gauta skundų. Vartotojų skundų sąrašą rasite paspaudę čia. Iš viso maksimaliai vairavimo mokykla galėjo surinkti 100 taškų Alytaus apskrities kainos Kauno apskrities kainos Klaipėdos apskrities kainos Marijampolės apskrities kainos Panevėžio apskrities kainos Šiaulių apskrities kainos Tauragės apskrities kainos Telšių apskrities kainos Utenos apskrities kainos Vilniaus apskrities kainos Kaip buvo atlikti skaičiavimai: 1. Skaičiuojant šį parametrą buvo naudota matematinė formulė (x-min)/(max-min)*n; kuo didesnis rodiklis, tuo aukštesnis svorio koeficientas suteikiamas. Paprasčiau tariant, vairavimo mokykla, kurios didžiausia dalis mokinių B kategorijos vairavimo egzaminą išlaikė iš pirmo karto, gavo maksimumą, tai yra, 50 taškų. Kalbant konkrečiai, tokia yra IĮ „Vairuok“ (egzaminą iš pirmo karto išlaikė net 76,7 proc. jos mokinių), tad ji gavo 50 taškų, o visos kitos mokyklos – proporciškai mažiau. 2. Šis parametras buvo skeltas į dvi dalis ir buvo skaičiuojamas naudojant matematinę formulę (1-(x-min)/(max-min))*n. Vairavimo mokykla, siūlanti, mažiausią bazinę B kategorijos kursų kainą, gavo 20 taškų, o siūlanti didžiausią kainą – gavo minimumą. Priminsime, kad mažiausia kaina Lietuvoje yra 250 eurų, o didžiausia – 560 eurų. Dar 20 taškų vairavimo mokyklos galėjo gauti už papildomo vairavimo kursų akademinės valandos kainą. Mažiausia kaina mokyklai pelnė 20 taškų, didžiausia – minimumą. Priminsime, kad mažiausia akademinės valandos kaina Lietuvoje yra 6 eurai, o didžiausia – 17,5 eurų. „Atkreipsime dėmesį, kad iš pirmo karto B kategorijos vairavimo egzaminą Lietuvoje išlaiko vidutiniškai 40-42 proc. vairavimo mokyklų mokinių, o kiti dar turi mokytis papildomai. Pastebėta, kad būtent tuomet vairavimo mokyklos ima piktnaudžiauti ir manipuliuoti kainomis. Svarbu paminėti ir tai, kad kai kurios vairavimo mokyklos nuolat ieško, kaip pasipinigauti iš klientų ir interneto svetainėse ar skambinant skelbia vienokią mokymų kainą, o atvykus ima aiškinti, kad iš tikro kaina kitokia: dar reikia pridėti pridėtinės vertės mokestį arba priskaičiuoti kuro išlaidas“, – atkreipia dėmesį G. Sarafinas, pažymėdamas, kad dėl tokių priežasčių pateikiamos visos sudėtinės reitingo dalys, parametrai ir pjūviai, kad kiekvienas galėtų susidaryti savo vertinimą pagal jam svarbius kriterijus ir svorius. 3. Skaičiuojant trečiąjį, tai yra, nuobaudų, parametrą buvo naudota matematinė formulė (1-(x-min)/(max-min))*n. Paprasčiau tariant, mokyklos, iš Valstybinės kelių transporto inspekcijos už pažeidimus gavusios daugiausia nuobaudų, gavo nulį taškų, o negavusios nei vienos nuobaudos, gavo po 5 taškus. 4. Skaičiuojant ketvirtąjį, tai yra, vartotojų skundų, parametrą buvo naudota matematinė formulė (1-(x-min)/(max-min))*n. Paprasčiau tariant, mokyklos, dėl kurių veiklos Vartotojų teisių apsaugos tarnyba 2013-2016 m. negavo nė vieno skundo, gavo po 5 taškus, o mokyklos, dėl kurių veiklos gauta daugiausia skundų – gavo po nulį taškų. Taigi kiekvienas skaitytojas iš pateiktų duomenų nesunkiai gali susidaryti ir susidėlioti savo vertinimą pagal jam svarbiausius kriterijus ir svorius. Žemiau pateikiama geriausių visos šalies mastu mokyklų bendrojo reitingo lentelė. Paspaudę atskiras nuorodas galėsite pamatyti atitinkamus rezultatus atskirose apskrityse. Alytaus apskrities bendrasis reitingas Kauno apskrities bendrasis reitingas Klaipėdos apskrities bendrasis reitingas Marijampolės apskrities bendrasis reitingas Panevėžio apskrities bendrasis reitingas Šiaulių apskrities bendrasis reitingas Tauragės apskrities bendrasis reitingas Telšių apskrities bendrasis reitingas Utenos apskrities bendrasis reitingas Vilniaus apskrities bendrasis reitingas Visos šalies bendrasis reitingas. Paskutinėje publikacijoje pateiksime efektyviausių vairavimo mokyklų instruktorių sąrašą.