Pasak „CityBee“ vadovo Luko Ylos, automobiliai parenkami taip, kad atitiktų skirtingus vartotojų poreikius bet kokioje situacijoje. Nesvarbu, ar tai būtų trumpa kelionė mieste, ar išvyka į gamtą, ar tiesiog daiktų pervežimas iš vienos vietos į kitą. Būtent dėl to automobilių parką papildė ekstremalesnėms sąlygoms pritaikyti pikapai „Fiat Fullback“. Jais bus galima naudoti tokiomis pačiomis sąlygomis, kaip ir kitais „CityBee“ automobiliais. Minutė naudojimosi kainuos 0,23 euro, tačiau šiam automobiliui bus suteikiama išskirtinė paros kaina – lygiai 20 eurų. Taip skatinant vartotojus šį automobilį rinktis ilgesnėms kelionėms. Pikapai „Fiat Fullback“ lengvai patempia net ir tokius sunkius krovinius kaip priekaba su kateriu ar jachta, o į krovinių skyrių telpa bet koks inventorius, pavyzdžiui, vandens motociklas ar jėgos aitvaras. Be to, šlapius daiktus galima tiesiog sudėti į krovinių skyrių ir nesibaiminti dėl drėgmės – į saloną ji nepatenka.  Naujasis „Fiat Fullback“ pikapas priklauso „Fiat“ lengvojo komercinio transporto padaliniui. Neseniai „Fiat Professional“ veidu tapo legendinis 77-erių metų veiksmo filmų aktorius Chuckas Norrisas, gamintojams norint pasiųsti žinutę apie automobilių susitvarkymą su bet kokiais iššūkiais.