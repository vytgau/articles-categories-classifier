„Escala“ turi du aiškius tikslus. Pirmasis – parodyti „Cadillac“ ateities modelių dizaino bruožus bei techninius sprendimus. Antrasis – įrodyti „Cadillac“ siekius sugrįžti į pačių geriausiųjų prestižinių automobilių kūrėjų viršūnę“, – sakė „Cadillac“ prezidentas Johanas de Nysschenas. Naujasis „Escala“ – tai tarsi didesnis, ekspresyvesnis ir prabangesnis 2016 metais pristatyto sedano „Cadillac CT6“ brolis. „Escala“ yra trečiasis „Cadillac“ koncepcinis modelis, debiutavęs Pebble Beach kurorte per pastaruosius keletą metų. 2011 metais kompanija pristatė „Ciel“ koncepcinį modelį, o 2013 metais – „Elmiraj“ itin prabangų kupė. „Escala“ yra sukurtas būti patogiu automobiliu kasdienėms kelionėms ir kartu atstovauti prabangių flagmanų elitui. Naujasis „Escala“ yra net 152 mm ilgesnis už CT6 modelį. Koncepcinio modelio ilgis siekia net 5347 mm. „Escala“ demonstruoja naujus būsimųjų „Cadillac“ modelių bruožus. Į šį sąrašą įtraukti vertikalūs žibintai, kurie yra tapę neatsiejamu šio prekinio ženklo simboliu nuo pat 1948 m. „Escala“ pasižymi „dvigubu“ interjeru, tarsi padalintu į dvi zonas: priekyje dėmesys sutelktas į moderniąsias technologijas, o gale siūlomas komfortas. Į akis iškart krenta trijų išlenktų OLED ekranų sektorius. Jis tradicinį prietaisų skydelį ir centrinę konsolę sujungia į vientisą kompoziciją.  „Escala“ įspūdingų elementų sąrašui taip pat priklauso naujas ryšių ir valdymo sistemų dizainas. Būtent tokio dizaino krypties galima tikėtis būsimuose „Cadillac“ modeliuose. Sistema turi centrinį valdymo modulį, kuris leidžia vairuotojui valdyti praktiškai visas funkcijas ir naudotis valdymo balsu bei gestais technologijomis. Kaip ir kiti naujausi „Cadillac“ modeliai, „Escala“ siūlo „cut-and-sewn“ interjero technologijas, rankomis apsiūtus durų ir sėdynių apmušalus. „Escala“ koncepcinis modelis naudoja naująją „Cadillac“ galiniais ratais varomų automobilių architektūrą, kuri pasižymi viena pažangiausių pasaulyje kėbulo struktūra. Ši architektūra debiutavo drauge su naujuoju CT6 modeliu. Netrukus debiutuosiantis „Escala“ turės naują 4,2 l „Twin-turbo“ V8 variklį su dviem turbinomis, kurį galima vadinti naujausių „Cadillac“ modelių variklių prototipu. Naujasis variklis pasižymi „Active Fuel Management“ technologija, kuri siekiant taupyti degalus išjungia pusę cilindrų, kai nebūtina naudoti visos variklio galios. Be šuo modelio Ženevos automobilių parodoje „Cadillac“ ketina pristatyti išskirtinio dizaino CTS-V automobilį su „Carbon Black Edition“ eksterjero ir interjero paketu, kuriame bus 19 colių skersmens specialūs kaltiniai ratlankiai, papildomi aerodinaminiai elementai, odinės „Recaro“ sėdynės su versto odos akcentais, matinės interjero apdailos detalės ir kita. CTS-V su „Carbon Black Edition“ apdailos paketu Vokietijoje kainuos 104 tūkst. 600 EUR. Naująjį „Carbon Black Edition“ paketą taip pat galės rinktis „CTS“ bei „ATS“ sedanų ir „ATS Coupe“ pirkėjai. Praėjusiais metais „Cadillac“ modelius pasirinko 308 tūkst. 692 pirkėjai visame pasaulyje. Lyginant su 2015 metais, tai reiškia 11,1 proc. augimą ir geriausią pardavimų rezultatą nuo 1986 metų. 2016 metais pardavimai Europoje pakilo net 34,7 proc. Šiame regione buvo parduota 800 automobilių. Populiariausių modelių gretas Europoje užėmė „Escalade Full-Size Luxury“ visureigis bei naujasis XT5 modelis, pakeitęs SRX.