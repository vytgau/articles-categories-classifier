Įdomu tai, kad nors gamintojo elektriniai ir hibridiniai modeliai bus žymimi „EQ Power“, elektriniai AMG produktai, pavyzdžiui, „Project One“, turės „EQ Power+“ žymą. Vokietijos automobilių prekės ženklas elektrifikuotus modelius įvardija kaip „Mercedes-EQ“, panašiai kaip „Mercedes-AMG“ ir „Mercedes-Maybach“. Jeigu viskas dar neatrodo pernelyg painu, „EQ Ready“ pavadinimas jau naudojamas „Mercedes“ programėlei išmaniesiems. Nors gamintojas pavadinimą jau priskyrė kai kuriems naujiems automobiliams, išbaigtas „Mercedes-EQ“ nebus oficialiai pristatytas iki 2019 metų – kalbame apie elektrinį miesto visureigį. Nekalbant apie naują vardų ir kategorijų schemą, „Mercedes“ produktų strategijos ir planavimo vadovas Wilko Andreasas Starkas leidiniui„Car and Driver“ atskleidė, kad visi elektriniai EQ modeliai kalbės unikalia dizaino kalba, „kuri bus labai švari“. 