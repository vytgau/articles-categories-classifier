Kaip skelbia „Nikkei Asian Review“, „Toyota“ iš esmės sutiko palaikyti „Skydrive“ projektą. 30 inžinierių, kurie kuria tokio automobilio prototipą, tikisi pakelti jį į orą iki 2020 metais Tokijuje vyksiančių vasaros olimpinių žaidynių. „Skydrive“ projekto autorių teigimu, jų vadinamasis „Skydrive“ automobilis, kurio gamyboje bus naudojamos bepiločių skraidyklių technologijos ir kuris bus su trimis ratais, bus pats mažiausias skraidantis automobilis (2,9 x 1,3 m). Jo kūrėjai tikisi, kad automobilis galės pasiekti 100 km per valandą greitį, pakildamas 10 metų virš žemės. Šiuo metu skraidantį automobilį bando sukurti eksperimentuotojai visame pasaulyje: be Japonijos, savo projektus 2017 m. gegužę ketina pristatyti iniciatyvinės grupės iš Nyderlandų, Kinijos, Vokietijos ir JAV.