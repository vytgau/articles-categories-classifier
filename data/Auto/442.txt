Jo teigimu, naudojant autonomines skraidykles, kelionė iš Cufenhauzeno – Štutgarto rajono, kuriame įsikūrusi įmonės būstinė, – iki Štutgarto oro uosto sutrumpėtų nuo dabartinių 30 minučių važiuojant automobiliu iki vos 3,5 minutės. „Mus domina trečiasis matmuo. Galiu įsivaizduoti, kad „Porsche“ gali pasirinkti šį kelią“, – pareiškė D. von Platenas. Naujosios transporto priemonės eskizus įmonė gali pristatyti jau artimiausiu metu, praneša „Deutsche Welle“. Tai gali būti autonominės skraidyklės, kuriomis keleiviai galės skristi savarankiškai. „Porsche“ automobilį valdote patys. Tas pats gali būti ir skraidyklės atveju, tačiau piloto pažymėjimo nereikės, nes įrenginys daug ką galės daryti savarankiškai“, – pažymėjo D. von Platenas. Jis neatmetė galimybės, kad tokius skraidančius taksi taip pat bus galima naudoti tankiai apgyvendintuose rajonuose. „Porsche“ šiuo metu aktyviai plečiasi į naujus automobilių gamybos segmentus: vasario mėnesį įmonės vadovas Oliveris Blumė pareiškė, kad laikotarpiu iki 2020 metų planuojamos investicijos į elektromobilių gamybą didinamos nuo 3 iki 6 mlrd. eurų. Šios lėšos bus skirtos ir jau esamų „Porsche“ modelių elektrifikavimui, ir naujų elektromobilių kūrimui.