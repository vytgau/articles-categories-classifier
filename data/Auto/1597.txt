Kadangi stabdyti elektromobilį įprastai naudojamas rekuperacijos metodas (stabdant elektros varikliu, papildomai įkraunant ir akumuliatorių), todėl įprasti plieniniai stabdžių diskai naudojami nedaug ir rūdija. Nauja nerūdijančio aliuminio stabdžių sistema leidžia to išvengti ir, kai stabdoma itin stipriai, užtikrina maksimaliai efektyvias stabdymo savybes. Dėl didelio stabdžių disko paviršiaus pakanka sąlyginai nedidelės trinkelių prispaudimo jėgos, kad būtų užtikrintas itin efektyvus stabdymas. Taip pat aliuminis yra itin laidus šilumai, todėl stabdymo metu atsirandantis karštis yra labai greitai pašalinamas, o stabdžiai neperkaista. Be to, iš lengvo metalo pagaminta sistema yra lengvesnė už įprastą ir užtikrina mažesnį rato svorį bei mažesnę neamortizuojamą masę. Dar vienas didelis šios sistemos privalumas – žymiai lengvesnis ir greitesnis stabdžių trinkelių keitimas.  Taip pat skirtingai nuo įprastų plieninių diskų, stabdžių diskai iš aliuminio nedyla ir jų nereikia keisti – eksploatuojant keičiamos tik trinkelės. Be to, iš vidinės pusės sumontuotos trinkelių apkabos yra itin lengvos, o tolygiai ašiai perduodama stabdymo jėga sumažina stabdžių keliamą triukšmą, kas yra itin svarbu važiuojant tyliu elektromobiliu.