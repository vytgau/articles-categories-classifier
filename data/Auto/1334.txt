Kartu pristatyta hibridinė, iš tinklo įkraunama 404 AG automobilio versija. Kruopščiai sustyguotas „Range Rover SVAutobiography“ pasižymi atnaujintu salono interjeru, kuriame išsiskiria lėktuvų pirmąsias klases primenančios sėdynės, prabangių laikrodžių gamintojo „Zenith“ laikrodis, elektronika valdomos durys. Prailginus „Range Rover“ važiuoklę, „SVAutobiography“ gale sėdintys keleiviai turės iki 1,2 metro siekiančią erdvę kojoms. Galinės keleivių sėdynės gali būti reguliuojamos 22 kryptimis ir pasvirti 40 laipsnių kampu. Be to, jos turi karšto akmens masažo funkciją bei aktyvuojamą blauzdų ir pėdų šildymą. Tarp kitų „SVAutobiography“ siūlomų prabangos atributų – elektra valdomi galiniai staliukai, automobilyje veikiantis 4G technologija paremtas Wi-Fi ryšys bei šaldytuvas, į kurį telpa 2 vyno buteliai.  „Range Rover SVAutobiography“ bus galima rinktis iš kelių skirtingų jėgos sistemos versijų. Viena jų – 51 km vien tik elektriniu varikliu galinti įveikti įkraunama hibridinė 404 AG versija, kita – 565 arklio galias pasiekiantis visureigis su benzininiu kompresoriniu V8 varikliu. Išankstiniai „Range Rover SVAutobiography“ užsakymai jau prasidėjo. Lietuvoje pirmieji modeliai pasirodys jau kitų metų sausį, hibridinė versija – kovą. Visi „Range Rover SVAutobiography“ varikliai: 3.0L TDV6 (258 AG/600 Nm), 4.4L SDV8 (339 AG/740 Nm), 2.0L Si4 PHEV (P400e; 404 AG/640 Nm), 3.0L V6 S/Charged (340-380 AG/450 Nm), 5.0L V8 S/Charged (565 AG/700 Nm).