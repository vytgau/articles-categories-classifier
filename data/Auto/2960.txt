Pažangi stiklų kontrolė „Continental“ pažangi stiklų kontrolė yra itin moderni technologija, leidžianti vienu mygtuko paspaudimu užtamsinti langus norimoje vietoje. Naudojanti šia technologija užtikrinamas mažesnis energijos sunaudojimas salono vėsinimui, padidinamas keleivių komfortas ir saugumas, kadangi vairuotojui nereikia nukreipti dėmesio nuo kelio, norint pasirinkti užtamsinimo lygį – integravus pažangių stiklų valdymą į automobilio elektroninę sistemą, stiklai dabar automatiškai prisitaiko prie skirtingų eismo sąlygų. Pavyzdžiui, kadangi sistema yra susieta su šviesos jutikliais, stiklai gali pritemti tik toje vietoje, iš kur šviečia saulė. Išlipus iš automobilio stiklai yra užtamsinami, o sėdant į automobilį, automatiškai parenkamas numatytas skaidrumas. Šis „Continental“ sprendimas gali būti naudojamas su skirtingomis stiklų tamsinimo technologijomis, tiek elektrocheminėmis, tiek ir skystųjų kristalų. Itin raiškus trimatis ekrano paviršius Kadangi automobilyje atsiranda vis daugiau funkcijų ir įdiegiamos skaitmeninės informacijos, salone esantys multimedijos sistemos ekranai darosi vis didesni. Žinoma, valdymas dideliame ekrane yra idealus reikiamos informacijos pateikimui, bet jis riboja dizaino galimybes.  Todėl, kad ateityje vairuotojai galėtų patogiai naudotis visa pateikiama informacija, bet jiems nereikėtų nuolatos žiūrėti į senamadišką plokščią ekraną, „Continental“ sukūrė trimatį ekraną su iškiliais paviršiaus elementais, sukuriančiais kur kas didesnį kokybės pojūtį, lengviau pritaikomais kiekvieno automobilio salonui. Pirmoji „CES Asia“ technologijų paroda itin sparčiai besivystančioje Azijos rinkoje buvo surengta 2015 m., o šiemet bus įteikti pirmieji Šanchajuje vyksiančios parodos „CES Asia Innovation Awards“ apdovanojimai. Nugalėtojus rinko ekspertų komisija, kuri kiekvieną gaminį vertino pagal penkis kriterijus: inžinieriniai sprendimai, išvaizda, inovatyvumas, funkcionalumas ir nauda vartotojui, taip pat unikalumas ir patrauklios funkcijos.