„Ford“ markės automobilių, ant kurių nekabinamas mėlynas ovalus ženklas, pardavimas 2016 metais 6 proc. viršijo 2015 metų rodiklius, o eksporto rezultatai kasmet gerėja net dvigubai. Pernai buvo parduota daugiau nei 150 tūkst. automobilių ir maždaug 45 tūkst. iš jų – už vietinės „Mustang“ rinkos ribų, rašo autoevolution.com. Nuo pristatymo rinkai „Ford“ jau pagamino daugiau nei 395 tūkst. vienetų „S550 Mustang“ modelių. Visi jie išriedėjo iš Flat Roke esančios gamyklos. 98 tūkst. iš jų buvo eksportuoti į kitas šalis. Šis skaičius teikia nemažų vilčių. Anksčiau „Mustang“ automobilį būdavo galima įsigyti tik Jungtinėse Valstijos, tačiau dabar šis modelis siūlomas ir dar 140-yje užsienio rinkų. „Mustang“, kaip paaiškėjo, yra ir populiariausiuose socialiniuose tinkluose labiausiai mėgstamas automobilis. Nuo tada, kai buvo sukurtas šiam modeliui skirtas „Facebook“ puslapis, „Mustang“, kaip patinkantį automobilį, įvertino net 8,4 mln. puslapio lankytojų. Turint omeny teigiamą „Ford“ požiūrį į globalizaciją, galima kirsti lažybų, kad ši tendencija tik ryškės. „Mustang“ populiarumas anaiptol neblėsta – jis tik plečiasi vis didesnėse teritorijose, – sakė „Mustang“ rinkodaros vadovas Markas Schalleris. – Mes siekiame pristatyti automobilį vis naujose rinkose ir galime konstatuoti, kad vairuotojai apie jį visada atsiliepia tik teigiamai.“ Galima paminėti, kad 2018 metais „Mustang“ automobilius ketinama pasiūlyti dar šešiose šalyse. Trys iš jų – Palau (Ramiajame vandenyne), Dramblio Kaulo Krantas (Afrikoje) ir Brazilija.