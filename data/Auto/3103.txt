„Šturmano keitimas yra vienas esminių pokyčių kiekvieno lenktynininko karjeroje. Reikia ypač daug bendrų kilometrų ekipaže. Iki starto Latvijoje daug dirbome. Tikiu, kad bendradarbiavimo rezultatą galima bus pamatyti bent trečio bendro starto metu. Nepaisant visko, nusiteikimas raliui yra visiškai kovinis“, – sakė B.Vanagas. A.Vičkačkaitė-Lauciuvienė, startuosianti su „General Financing team Pitlane“ 2017 m. klasikinio ralio sezone, turi daugiau nei 30 ralių patirties. Kaip rašoma pranešime žiniasklaidai, šturmanės vietoje ji pakeitė neseniai ištekėjusią Gretą Germanavičiūtę, kuri važiavo su B.Vanagu 4 sezonus.  „Rally Talsi“ – pirmasis šiais metais ralio etapas „General Financing team Pitlane“ komandai. Jis apima tris įskaitas – FIA „Baltic Rally Trophy“, Latvijos ir Lietuvos ralio čempionatų. B. Vanagas ir A. Vičkačkaitė-Lauciuvienė lenktyniaus R5 klasėje automobiliu „Škoda Fabia R5“, komandos pramintu Juoduoju Vaiduokliu („Black Ghost“). Patvirtinta „General Financing team Pitlane“ programa 2017 m. klasikinio ralio sezone: 05.19 – 20 Talsi Rally (LT/LV/BRT) 06.16 – 17 Rally Kelmė (LT) 07.22 – 23 Rally Latvia, Riga/Jūrmala (LV/BRT) 08.04 – 05 Samsonas Rally Rokiškis (LT/BRT) 09.08 – 09 DHL Rally Elektrėnai (LT/BRT) 09.29 – 30 Rally Classic Druskininkai (LT)