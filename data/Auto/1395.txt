Kaip praneša vietos žiniasklaida, Indijos kariuomenė pasiekė naują pasaulinį rekordą lapkričio mėn. susodinusi ant vieno motociklo 58 vyrus. Šį pasirodymą surengė motociklininkų komanda „Tornadoes“ iš Indijos kariuomenės logistikos dalinio ASC. Apsirengę Indijos vėliavos spalvomis jie iš abiejų pusių suspietė ant važiuojančio motociklo „500 Royal Enfield“ ir visu būriu įveikė 1,2 kilometro atstumą Yelahanka oro pajėgų bazėje, Indijos pietinėje dalyje esančiame Bengaluru mieste. Kai teigiama vietos žiniasklaidos pranešimuose, tokiu būdu siekta patekti į Gineso rekordų knygą, Limca rekordų knygą ir Unique World rekordų registrą. Motociklų sporto entuziastams iššūkį įvykdyti pavyko iš trečio bandymo, po šešis mėnesius trukusių nemažai jėgų pareikalavusių treniruočių. Lyg to dar būtų maža, vyrai laikėsi griežtos dietos tam, kad išlaikytų tinkamą svorį.