Autonominis modifikuotas elektromobilis „Nissan Leaf“ važiavo 80 km per valandą greičiu, pradžioje – nedidelėmis gatvelėmis ir lėčiau, vėliau įsuko į didelį kelių eismo juostų kelią. Daugelis tikisi, kad tokios technologijos automobiliai taps ateities transportu. Britanija siekia pritraukti autonominių automobilių gamintojų, tikėdamasi atsiriekti dalį pramonės, kurios vertė 2025 m. visame pasaulyje galėtų būti apie 900 mlrd. svarų. Neseniai paskelbtos draudimo naujovės, pagal kurias vienodomis sąlygomis apdraudžiami tiek įprastų, tik autonominių automobilių vairuotojai. Taip siekiama iki 2020 m. išpopuliarinti autonominius automobilius.  „Nissan“ pasirinko Londoną pirmą vieta Europoje išbandyti autonominį automobilį dėl lankstaus Britanijos požiūrio į tokių automobilių testavimą. Silicio slėnyje esančio „Nissan“ tyrimų centro direktorius Maartenas Sierhuisas sakė „Reuters“: „Ne visur Europoje keliuose galime važiuoti (autonominiais automobiliais). Pradžioje nereikia važiuoti į judriausias Londono dalis. Sistema turi būti išbandyta“, – sakė jis. Autonominiai automobiliai buvo bandomi Londono oro uoste ir netoli „ExCeL“ parodų centro.