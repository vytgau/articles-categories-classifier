Visiškai naujas CR-V turi naują ir modernų išorės dizainą, platesnes ir didesnes ratų arkas, taip pat naujausią „Honda“ šeimos „veidą“ su charakteringais priekiniais žibintais. Plonesni A formos statramsčiai, išformuoti priekiniai ir galiniai buferiai, iš apačios uždengtas variklis ir dugnas padeda naujajam CR-V pasiekti geriausią aerodinaminį efektyvumą savo klasėje. Automobilyje taip pat sumontuota „Honda“ aktyvių priekinių grotelių sistema, mažinanti degalų sąnaudas. Naujas interjero dizainas horizontalia kryptimi pabrėžia prietaisų skydelio išdėstymą, akcentuodamas erdvesnį saloną. Prietaisų skydelyje sumontuoti du 7 colių ekranai, o valdymo įtaisai išdėstyti racionaliau, naudojant paprastą skydelį oro kondicionieriui valdyti, esantį po centriniu jutikliniu ekranu. Visiškai naujas CR-V gali pasigirti šiek tiek didesniais gabaritais nei jo pirmtakas bei ilgesne ir platesne ratų baze, užtikrinančia erdvesnį saloną. Naujos, dviejų padėčių bagažinės grindys užtikrina lygų paviršių didesniems daiktams pakrauti, o bagažinės dangtis valdomas elektra ir gali būti programuojamas, kad neliestų žemų lubų. Salono salono universalumą padidina trijų režimų centrinė dėtuvė. Be to, nauja, vienu judesiu nulenkiama į priekį ir santykiu 60:40 padalijama antra sėdynių eilė užtikrina greitesnį ir patogesnį pakrovimą.  Gamintojui svarbu paminėti, kad pirmą kartą bus galima užsisakyti septynių vietų CR-V. Pirmą kartą „Honda“ Europai pasiūlys SUV automobilius su hibridine technologija. Visiškai naują CR-V bus galima pasirinkti su „Honda Intelligent Multi Mode Drive“ (i-MMD) hibridine sistema, kurią sudaro 2,0 litrų i-VTEC Atkinsono ciklo benzininis variklis ir du elektriniai motorai, užtikrinantys efektyvumą ir nesudėtingą vairavimą. „i-MMD“ sistema nenaudoja įprastos pavarų dėžės – vietoj jos sumontuotas kompaktiškesnis mazgas, turintis nekeičiamą pavarų skaičių, sukuriantį tiesioginį ryšį tarp judančių komponentų ir sklandžiau perduodamo sukimo momento. Taip pat galima pasirinkti 1,5 litro VTEC turbobenzininį variklį, kurio galią ratams perduoda šešių laipsnių mechaninė pavarų dėžė arba papildomai pasirenkama CVT automatinė pavarų dėžė. Abiem atvejais varomi priekiniai ratai, bet, abiem atvejais, galima pasirinkti naujausią „Honda“ visų varančiųjų ratų pavaros technologiją – „Real Time AWD with Intelligent Control System“, suteikiančią CR-V galimybę važiuoti bet kokiu reljefu. Visiems CR-V variantams prošvaista padidėjo 38 mm, o AWD benzininio modelio prošvaista dabar siekia 208 mm. Planuojama, kad pirmieji „Honda CR-V“ su 1,5 litro varikliais pasieks pirkėjus 2018 m. rudenį, o hibridinis modelis – 2019 m. pradžioje.