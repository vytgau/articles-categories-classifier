Italas varžybas pradėjo iš pirmos startinės eilės ir sėkmingai jose pasirodęs finišo liniją kirto pirmoje vietoje. Tai itin pradžiugino trasoje susirinkusius sirgalius, nes paskutinį kartą sportininkas iš Italijos Mugello trasoje buvo nugalėjęs 2008 metais. Tuomet pergalę iškovojo Valentino Rossi. Sekmadienį po starto į priekį išsiveržė būtent V. Rossi. Bet italas pirma vieta džiaugėsi neilgai, nes jį aplenkė buvęs komandos draugas Jorge Lorenzo. Šie du sportininkai kurį laiką atkakliai kovo dėl pirmosios vietos ir pergalės lenktynėse. V. Rossi pavyko susigrąžinti lyderio poziciją, bet tada jam teko atlaikyti komandos draugo Mavericko Vinaleso spaudimą. Pastarasis ketvirtame lenktynių rate sugebėjo aplenkti italą ir išsiveržti į priekį. Praradęs lyderio poziciją V. Rossi greitai nukrito į trečią vietą, kai jį aplenkė A. Dovizioso. Sportininkams įveikus pusę distancijos, A. Dovizioso nuo lyderio M. Vinaleso atsilikio mažiau nei pusę sekundės. Po kurio laiko, 14-ame lenktynių rate, A. Dovizioso pavyko aplenkti M. Vinalesą ir pirmą kartą įsiveržti į priekį. Kol „Ducati“ lenktynininkas didino persvarą prieš varžovą, Danilo Petrucci aplenkė V. Rossį ir pakilo į trečią vietą. Greičio nestokojęs sportininkas greitai pakilo dar viena vieta aukščiau, kai dvikovoje įveikė M. Vinalesą. Iki finišo likus keturiems ratams, A. Dovizioso sėkmingai laikėsi rikiuotės priekyje. Tuo tarpu M. Vinalesas aplenkė D. Petruccį ir susigrąžino antrą vietą. „Yamaha“ lenktynininkas dar bandė vytis lenktynių lyderį, bet sportininkui taip ir nepavyko rimčiau pasipriešinti „Ducati“ atstovui. A. Dovizioso sėkmingai finišavo pirmoje vietoje ir šventė pergalę. Tuo tarpu antras finišo liniją kirtęs M. Vinalesas lenktynininkų įskaitoje persvarą prieš artimiausią varžovą padidino iki 26 taškų. Puikiai lenktynėse pasirodęs D. Petrucci varžybas Mugello trasoje baigė trečias. Tuo tarpu V. Rossi šį kartą turėjo pasitenkinti ketvirta vieta. Lenktynėse čempiono Marco Marquezo spaudimą atlaikęs Alvaro Bautista finišo liniją kirto penktoje vietoje: (vieta, lenktynininkas, komanda, laikas) 1. Andrea Dovizioso Ducati 41:32.126 2. Maverickas Vinalesas Yamaha +1.281 3. Danilo Petrucci Pramac Ducati +2.334 4. Valentino Rossi Yamaha +3.685 5. Alvaro Bautista Aspar Ducati +5.802 6. Marcas Marquezas Honda +5.885 7. Johannas Zarco Tech3 Yamaha +13.205 8. Jorge Lorenzo Ducati +14.393 9. Michele'is Pirro Ducati +14.880 10. Andrea Iannone Suzuki +15.502 11. Tito Rabatas MVDS Honda +22.004 12. Scottas Reddingas Pramac Ducati +24.952 13. Jonas Folgeris Tech3 Yamaha +28.160 14. Hectoras Barbera Avintia Ducati +30.676 15. Jackas Milleris MVDS Honda +30.779 16. Karelas Abrahamas Aspar Ducati +42.306 17. Sylvainas Guintoli Suzuki +46.294 18. Lorisas Bazas Avintia Ducati +50.731 19. Samas Lowesas Aprilia +50.740 20. Bradley Smithas KTM +50.897 – Calas Crutchlow LCR Honda - – Dani Pedrosa Honda - – Aleixas Espargaro Aprilia - – Polas Espargaro KTM - Čempionato įskaita: (vieta, sportininkas, taškai) 1. Maverickas Vinalesas 105 2. Andrea Dovizioso 79 3. Valentino Rossi 75 4. Marcas Marquezas 68 5. Dani Pedrosa 68 6. Johann Zarco 64 7. Jorge Lorenzo 46 8. Danilo Petrucci 42 9. Jonas Folgeris 41 10. Calas Crutchlow 40 11. Scottas Reddingas 30 12. Jackas Milleris 30 13. Alvaro Bautista 25 14. Andrea Iannone 21 15. Lorisas Bazas 19 16. Tito Rabatas 18 17. Aleixas Espargaro 17 18. Hectoras Barbera 14 19. Karelas Abrahamas 9 20. Michele'is Pirro 7 20. Alexas Rinsas 7 22. Polas Espargaro 6 23. Bradley Smithas 6 24. Samas Lowesas 2 25. Sylvainas Guintoli 1