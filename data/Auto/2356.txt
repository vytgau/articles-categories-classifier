„Roadhawk“ padangos gaminamos iš specialiai joms sukurto gumos mišinio, iš kurio liejamas savitas protektoriaus raštas. Išsamių rinkos tyrimų duomenimis, dauguma vairuotojų pirmenybę teikia padangoms, kurios kuo ilgiau išlaiko savo savybes ir nepraranda patikimumo įvairiomis sąlygomis – ant sniego, lyjant, sukinėjantis mieste ar skriejant greitkelyje. „Roadhawk“ padangos atitikimą šiems tikslams patvirtino didžiausias Europoje nepriklausomas padangų ir ratų technologijų tikrintojas TÜV SÜD, išbandęs ir sertifikavęs „Firestone“ naujovę. Bandymų metu nustatyta, kad po 20 tūkst. km nusidėvėjimo ant drėgnos dangos „Roadhawk“ padanga pranašesnė už segmento varžovus. Be to, „Roadhawk“ padanga dėvėjimosi savybėmis iki 20 proc. pranoksta savo pirmtakę „Firestone TZ300“, taip pat pagerintos savybės stabdant ant sauso kelio paviršiaus, o lengvas karkasas pritaikytas mažam riedėjimo pasipriešinimui – tai mažina degalų sąnaudas. Tai kartu su kitais patobulinimais „Firestone“ naujovei leido pretenduoti į aukščiausią „A“ klasės įvertinimą ES padangų ženklinimo gradacijoje. Atsižvelgiant į tendenciją, jog didesnių matmenų ratlankiai vis dažniau montuojami į šeimos ir kelioninius automobilius, „Roadhawk“ padangos gaminamos didesniems – 15-19 colių skersmens – ratlankiams. Tai jau šeštoji Europos rinkai pristatyta „Firestone“ padanga, kai nuo 2014 m. kompanija sugrįžo į Senojo Žemyno rinką.