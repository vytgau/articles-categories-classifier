Vaizdo medžiagoje užfiksuotas į griovį įlėkęs BMW 3-ios serijos automobilis (gamyklos indeksas E36), kurį bando ištraukti traktorius, užkabinęs jį lynu. Kai traktoriaus vairuotojui vis niekaip nepavyksta ištraukti automobilio, jis jį trukteli staigiai padidinęs greitį. BMW ne tik išlekia iš griovio, bet trenkiasi į traktoriaus galą ir palenda po jo apačia. Tik traktoriui nuvažiavus nuo automobilio, BMW vairuotojas galėjo įvertinti, kaip stipriai apgadintas jo automobilis. Iš nevilties BMW savininkui belieka tiesiog numoti ranka.