Nors gerų naujienų ir yra, vis dėlto ne viskas nuspalvinta rožinėmis spalvomis, nes „Tesla“ per paskutinius keturis paskutinį 2016 metų ketvirtį visgi nepasiekė kelių užsibrėžtų tikslų, tačiau, anot ekspertų, tai nereikšmingi minusai. Iš esmės „Tesla“ situacija yra geresnė, nei kad galėtumėte pagalvoti. Juo labiau, kad bendrovė įsigijo „Solar City“. Tokie stambūs pirkiniai neabejotinai atsiliepia bendrovės finansams. Kaip ir bet kuriame kitame straipsnyje apie finansus, pats metas pažvelgti į kai kuriuos skaičius ir juos detaliau aptarti. „Tesla“ skaičiavo, kad 2016 metų pabaigoje pajamos sieks 2,201 mlrd. dolerių, prognozavo maždaug 0,13 dolerio nuostolį nuo vienos akcijos. Paaiškėjo, kad tikrieji bendrovės rezultatai buvo didesni – pajamos sudarė 2,284 mlrd. dolerių, tačiau ir nuostolio nuo vienos akcijos būta didesnio – 0,78 dolerio. Kaip matote, bendrovė sulaukė tiek gerų, tiek blogų žinių, tačiau bendras paveikslas pozityvus, nes bendros 2016 metų pajamos, lyginant su 2015 metais, išaugo net 73 proc. Bendrovės likvidusis turtas nuo 2016 metų trečiojo ketvirčio ketvirtąjį išaugo 300 mln. dolerių., o tai reiškia, kad finansiniu požiūriu bendrovės padėtis užtikrintai stabili, ji turi 3,4 mlrd. dolerių vertės likvidaus turto. Ir tai dar ne visos geros naujienos – „Tesla“ turi visas reikiamas technologijas, kad galėtų gaminti autonomiškus automobilius. „Gigafactory 1“ – fabrikas, kuriuo Elonas Muskas taip didžiuojasi, jog nuo taurių jausmų akyse net kaupiasi ašaros. Jis užsiims baterijų elektriniams automobiliams gamyba. „Grohmann Engineering“ – dar viena bendrovė, kurią įsigijo „Tesla“. Analogiškas integracijos į korporacijos šeimą procesas vyksta ir su „Solar City“. Tokiems pokyčiams reikia laiko, tačiau, kai viskas baigsis, „Tesla“ bus stipresnė nei kada nors anksčiau. „Tesla“ džiugiai skelbia, kad jau 2017 metų liepą prasidės pirminė „Model 3“ gamyba, o jau rugsėjį ji įgaus pagreitį. Be to, išankstiniai „Model S“ ir „Model X“ automobilių užsakymai 2016 metų ketvirtąjį ketvirtį pasiekė „rekordines aukštumas“. Tikimasi, kad pirmąjį 2017 metų pusmetį „Tesla“ klientams pristatys nuo 47 iki 50 tūkst. „Model X“ ir „Model S“. Kalbant apie tokį patį laikotarpį 2016 metais, skaičiai išaugo nuo 61 iki 71 proc., pabrėžia „Tesla“. Bendrovės atstovai kol kas nepatikslina, kiek „Model 3“ ketina pirkėjams pristatyti šiais metais, tačiau neabejojama, kad šis skaičius bus mažesnis nei kitų modelių.