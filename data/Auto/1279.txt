Iš viso „Metų automobilio“ titulo Latvijoje siekė 20 modelių, iš kurių finalui buvo išrinkti septyni. „Ford Fiesta“ buvo išrinktas ekologiškiausiu automobiliu bei geriausiu Latvijoje mažu automobiliu. „Alfa Romeo Stelvio“ buvo apdovanotas už geriausią dizainą, o „Volkswagen Golf“ – už geriausią modernizavimą. „Peugeot 5008“ buvo pripažintas geriausiu šeimos automobiliu. Inovatyvumo apdovanojimas buvo skirtas „Škoda Karoq“ ir „Volkswagen Golf“ 1,5 litro TSI varikliui. Penktos serios BMW buvo pripažintas geriausiu aukščiausios klasės automobiliu, „Land Rover Discovery“ – geriausiu visureigiu, o „Škoda Karoq“ – geriausiu krosoveriu. Lietuvoje „Metų automobiliu 2018“ neseniai buvo išrinktas „Mazda CX-5“. Antroje vietoje liko 5 serijos BMW, o trečioje vietoje atsidūrė „Hyundai i30“.