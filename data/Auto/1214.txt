Europos Komisija (EK) apie sprendimą nubausti „Scania“ pranešė rugsėjį. EK teigė, kad „Scania“ su penkiais kitais Europos sunkvežimių gamintojais sudarė kartelinį susitarimą dėl kainų. „Apeliacijoje „Scania“ ginčija Komisijos išvadas ir kaltinimus“, - pranešime rašė Švedijos sunkvežimių bendrovė. Tuo tarpu kiti kartelyje dalyvavę sunkvežimių gamintojai - MAN, „Daimler“, „Volvo“, „Iveco“ ir DAF - patys prisipažino dalyvavę kartelio veikloje mainais už 10 proc. mažesnes baudas. Iš viso kompanijos sumokėjo baudų už 3 mlrd. eurų. EK teigė, kad minėtųjų įmonių kartelis iš viso veikė 14 metų.