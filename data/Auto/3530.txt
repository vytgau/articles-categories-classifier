Žiniasklaidos dėmesio sulaukęs incidentas įvyko 2016 m. kovo 5 d. Verslininkas, kurio turtas vertinamas maždaug 1,7 mlrd. eurų, nepraleido pėsčiojo, nors visi aplinkiniai automobiliai prieš perėją sustojo. Per įvykį niekas nenukentėjo. Vėliau, teisindamasis dėl netinkamo elgesio, eismo taisyklių pažeidėjas policijai paaiškino, kad tiesiog neturėjo laiko sustoti. A. I. Aarnio-Wihurino gynyba besirūpinanti pusė teismo sprendimą siekė užginčyti pareikšdama, kad skirta bauda turi būti mažesnė. Vis dėlto teismas nurodė per 12 dienų sumokėti įvardytą sumą. Tai rekordinio dydžio bauda, skirta už tokio pobūdžio teisių pažeidimą. Kaip nurodoma svetainėje „Autorambler“, A. I. Aarnio-Wihurinas vadovauja didmeninės įvairių įrenginių prekybos įmonei, taip pat užsiima su aviacijos pramone susijusiu verslu. Pagal Suomijoje galiojančią baudų skyrimo sistemą, baudos suma nustatoma atsižvelgiant į pažeidėjo gaunamas pajamas. Ši sistema taikoma tik rimtų pažeidimų atveju. Pavyzdžiui, nedidelis greičio viršijimas nėra laikomas rimtu pažeidimu. Šio tipo baudos vadinamos vienkartinėmis. Mokėtinos sumos apskaičiuojamos taikant tam tikrus fiksuotus tarifus (priklausomai nuo pažeidimo rimtumo). Policijos svetainėje veikia specialus skaičiuotuvas, kurį naudojant galima šiuos tarifus apskaičiuoti pagal mėnesio pajamas ir iš jų išgyvenančių asmenų skaičių.