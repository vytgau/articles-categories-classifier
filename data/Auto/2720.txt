Karinių negandų niokojamame Alepe gyvenantis ir senovinius automobilius kolekcionuojantis garbaus amžiaus vyras neišsižadėjo savo svajonės, nors jo kolekcija iš dalies buvo apgadinta. Į aštuntąją dešimtį įžengęs Mohamedas Anisas turėjo sukaupęs nemažą 20 senovinių automobilių kolekciją, kurią sudarė „Volkswagen“, „Cadillac“ ir kitų žymiausių automobilių gamintojų pavyzdžiai. Sirijos gyventojas tikina įsimylėjęs senovinius automobilius dar jaunystėje. Matydamas du jo tėvo įsigytus automobilius jis palaipsniui pasinėrė į automobilių pasaulį, visas savo mintis ir energiją skirdamas jiems kolekcionuoti. Iki prasidedant karui M. Aniso kolekciją sudarė apie 20 senovinių automobilių. Nors iš šalies ši jo kolekcija galėjo atrodyti kaip metalo krūva, už jos slypėjo jam pačiam labai svarbi istorija. „Šis automobilis labais svarbus, nes jame sėdėjo prezidentas. Daugiau nei 10 Sirijos prezidentų buvo įlipę į šį automobilį“, - pasakojo kolekcininkas. Deja, krizė Sirijoje palietė ir šią automobilių kolekciją. Dėl Alepe vykdytų kovinių veiksmų M. Anisui teko išvykti iš savo namų, į kuriuos jis galėjo grįžti tik tada, kai vyriausybės vadovaujamos pajėgos perėmė miesto kontrolę. Kaip bebūtų gaila, grįžęs namo jis pamatė, kad iš jo kolekcijos likę tik 13 automobilių, o likusios transporto priemonė buvo rimtai apgadintos. Nepaisant garbaus amžiaus siras pasiryžęs prikelti apgadintus automobilius naujam gyvenimui, pasitelkdamas automobilių dalis ir aksesuarus, kuriuos jam pavyko sukaupti prieš prasidedant karui. M. Anisas itin mylimą kolekciją ketina perduoti savo vaikams.