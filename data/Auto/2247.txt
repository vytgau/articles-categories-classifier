Šis technologinis sprendimas pakeis automobilio fasado dalių tvirtumo laipsnį. Tai taps įmanoma pasitelkus plika akimi nematomą kabelių, lynų ir vielų sistemą. Kai tik jutikliai identifikuos neišvengiamo susidūrimo su pėsčiuoju faktą, automobilis priims sprendimą atlaisvinti vidinės paramos sistemą ir taip sušvelnins galimo smūgio jėgą. Akcentuojama, kad kol kas kalbama tik apie patentą (paraiška kuriam buvo paduoda dar 2015 metais), o tai visai nereiškia, kad „Waymo“ imsis šį projektą įgyvendinti tikrovėje. Be to, ekspertai sako, turį nemažai neatsakytų klausimų, ar šis technologinis sprendimas veikia realiame gyvenime. Ar tokia automobilio eksterjero danga bus pakankamai patvari susidūrimo atveju? Ar vidinė vielų ir kabelių sistema nepadidins bendros automobilio masės? „Waymo“, prieš pradėdama naudoti tokią technologiją kelyje, privalo rasti atsakymus į visus šiuos klausimus. Net jeigu ši technologija niekada nevirs tikrove, pastaroji žinia nemažai pasako apie „Waymo“ mąstymo strategiją. Bendrovės ekspertai autonominio automobilio dirbtinį intelektą įvardija tik kaip dalį saugumo keliuose sprendimų paketo ir imasi radikalių veiksmų, kaip nelaimės atveju apsaugoti žmones. Be jokių abejonių, tam yra pragmatiškų priežasčių. Žmonės labai nuogąstauja dėl autonominių automobilių keliamo pavojaus ir iki menkiausių smulkmenų analizuoja kiekvieną avariją ir jos aplinkybes. Jeigu „Waymo“ pavyks sumažinti tokių automobilių keliuose keliamą pavojų, galėsime kalbėti ne tik apie išsaugotas gyvybes, bet ir apie augantį žmonių pasitikėjimą naujomis technologijomis.