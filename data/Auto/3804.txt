„Metai mums prasidėjo labai itempta: turėjome ilgą pasiruošimą pirmam pasaulio ralio čempionato etapui Monte Karle, kuriame, deja, antrą dieną teko ginklus sudėti dėl kuro bako problemos, grįžus iš Prancūzijos ir laukiant grįžtančių mūsų mechanikų bei sportinio „Mitsubishi Lancer EVO X“, išsiuntėme kita sportinį automobilį „Mitsubishli Lancer EVO IX“ į Estija reguliavimams, bet jį vežusi transporto priemonė papuolė į avariją, dėl to neturėjome testų ir planai gerokai pasikoregavo. Startavome žiemos ralyje Utenoje, vairavimo sąlygos ir nuovargis neleido pasiekti gerų rezultatų, bet finišas bei trečia vieta mums buvo įkvėpimas nekabinti pirštinių ant vinies iki pavasario“, – pasakojo D. Jocius. „Negaliu sakyti, kad dalyvavimą Meksikos ralyje sugalvojome neplanuotai, jis mums – viena iš sudedamųjų dalelių ateities planuose, Tiesiog noriu viską įgyvendinti žingsnis po žingsio, o ne girtis planais, kurie gal but ir nepavyks. Meksikos ralis mums – visiškai naujas etapas, kuriame niekada nesame buvę net žiūrovų vaidmenyje, todėl į vertinimą, ar apsimoka ten dalyvauti, galėsiu atsakyti tik grįžęs“, – pridūrė ralio sportininkas. Lietuviai nusprendė neskraidinti savo automobilio dėl šešiaženklių kaštų ir nuomotis bolidą Meksikoje. Tiesa, sportinio automobilio paieškos nestokojo keistenybių. „Su komanda, su kuria kontaktavome dėl automobilio nuomos, nepavyko rasti bendros kalbos. Jie pasiūlė N4 klasei priskiriamą „Mitsubishi EVO X“, prieš kelias savaites dalyvavusį ralyje, kurio distancija siekė 6000 kilometrų. Pasiteiravus, ar gerai išgirdome, patvirtino, kad iš jų 4000 km distancijos vyko greičio ruožais... Mes automobilius pilnai perrenkame kas 800 km, tai mus dar labiau privertė susimąstyti apie nuomą ir klasės atitikimus bei ryžtis mokėti pinigus aklai kitoje planetos pusėje. Vis dėlto Meksikos ralio startiniai mokesčiai jau buvo sumokėti, bilietai nupirkti, todėl nusprendėme dalyvauti ir užsirašinėti trasą, pereiti administracinę komisiją ir tik nuskridus dieną prieš oficialų susipažinimą su trasa išbandyti minėtą „Mitsubishi Lancer EVO X“ automobilį bandomajame ruože, kuris bus surengtas komandoms, norinčioms sudalyvauti ir testuoti savo kovinius automobilius. Tikslas šiai dienai kaip ir aiškus: turime ilgą susipažinimo su trasa ciklą, testams skirtą dieną ir pabandyti išsiaiškinti, ar mums kitiems metams pavyks Meksikoje gauti pilną palaikymą, ar vis dėlto teks plukdyti savo techniką“, – reziumavo D. Jocius. Aiškintis Lietuvos komanda išvyksta jau šį šeštadienį, o ralis vyks kovo 9-12 dienomis. D. Jociaus pasirodymas Monte Karlo ralyje iš automobilio salono: 