Traukinių ir automobilių susidūrimai – vieni iš nemaloniausių eismo įvykių. Jų pasekmės neretai būna tragiškos. Visgi kartais viskas baigiasi palyginti sėkmingai ir žala padaroma tik automobiliams. Kaip skelbiama svetainėje zr.ru, traukiniui rėžusis į sunkvežimį geležinkelio pervažoje Jutos valstijoje, žmonių aukų pavyko išvengti. Susidūrimo akimirką užfiksavo iš paskos važiavusio automobilio vaizdo kamera. Iš įrašo matyti, kaip netrikdomu srautu riedantys automobiliai nestabdomi kerta geležinkelio pervažą, nes užkardas nenuleistas. Ir staiga – smūgis. Visa laimė, kad su didžiule jėga smogusio traukinio kelyje pasitaikė ne lengvasis automobilis, o sunkvežimis, be to, tik priekaba, o ne pats vilkikas. Ištyrus įvykį paaiškėjo, kad avarijos priežastis – sutrikęs semaforams ir užkardoms signalus perduodančių jutiklių veikimas.