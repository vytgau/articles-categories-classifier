Italas varžybas pradėjo iš septintos vietos, bet po kurio laiko įveikęs abu „Honda“ sportininkus išsiveržė į priekį ir finišo liniją kirto pirmas. „Ducati“ komandai tai – pirma pergalė Barselonos trasoje nuo 2007 metų ir pirmas kartas nuo 2010 m., kai jos atstovas iškovojo dvi pergales iš eilės. Po starto penktame trasos posūkyje į priekį įsiveržė kitas „Ducati“ ekipos lenktynininkas Jorge Lorenzo. Ispanas pirma vieta džiaugėsi ne ilgai. Po kurio laiko sportininkas iš pirmos vietos nukrito į šeštą poziciją. Aštuntame lenktynių rate A. Dovizioso aplenkė Marcą Marquezą ir pakilo į antrą vietą. Sportininkams pradėjus 17-ą ratą, italas pirmame posūkyje įveikė Danį Pedrosą ir įsiveržė į priekį. Kitame rate D. Pedrosa prarado dar vieną poziciją. Kovoje dėl antros vietos jį įveikė komandos draugas M. Marquezas. A. Dovizioso iki finišo sėkmingai išsilaikė pirmoje vietoje ir iškovojo pergalę artimiausią varžovą aplenkęs daugiau nei 3 sek. Šį savaitgalį net penkis kartus nuo motociklo kritęs M. Marquezas lenktynes Barselonoje baigė antroje vietoje. O ant paskutinio apdovanojimų pakylos laiptelio užlipo antrasis „Honda“ komandos lenktynininkas D. Pedrosa. Trumpai lenktynėse pirmavęs J. Lorenzo šį kartą finišo liniją kirto ketvirtoje vietoje, o penketuką užbaigė varžybų pabaigoje komandos draugą aplenkęs Johannas Zarco. Šį savaitgalį greičiu negalėjo pasigirti abu „Yamaha“ ekipos lenktynininkai. Valentino Rossi varžybas Barselonoje baigė aštuntas, o čempionato lyderis Maverickas Vinalesas – dešimtas. Ispanas lenktynininkų įskaitoje prieš A. Dovizioso pirmauja tik septyniais taškais. Rezultatai: vieta, lenktynininkas, komanda, laikas 1. Andrea Dovizioso Ducati 44:41.518 2. Marcas Marquezas Honda +3.544 3. Dani Pedrosa Honda +6.774 4. Jorge Lorenzo Ducati +9.608 5. Johannas Zarco Tech3 Yamaha +13.838 6. Jonas Folgeris Tech3 Yamaha +13.921 7. Alvaro Bautista Aspar Ducati +16.763 8. Valentino Rossi Yamaha +20.821 9. Hectoras Barbera Avintia Ducati +23.952 10. Maverickas Vinalesas Yamaha +24.189 11. Calas Crutchlow LCR Honda +28.329 12. Lorisas Bazas Avintia Ducati +33.281 13. Scottas Reddingas Pramac Ducati +35.200 14. Karelas Abrahamas Aspar Ducati +39.436 15. Tito Rabatas MVDS Honda +40.872 16. Andrea Iannone Suzuki +43.221 17. Sylvainas Guintoli Suzuki +44.655 18. Polas Espargaro KTM +48.993 19. Samas Lowesas Aprilia +55.492 – Danilo Petrucci Pramac Ducati - – Jackas Milleris MVDS Honda - – Aleixas Espargaro Aprilia - – Bradley Smithas KTM Nestartavo Čempionato įskaita: (vieta, lenktynininkas, taškai) 1. Maverickas Vinalesas 111 2. Andrea Dovizioso 104 3. Marcas Marquezas 88 4. Dani Pedrosa 84 5. Valentino Rossi 83 6. Johannas Zarco 75 7. Jorge Lorenzo 59 8. Jonas Folgeris 51 9. Calas Crutchlow 45 10. Danilo Petrucci 42 11. Alvaro Bautista 34 12. Scottas Reddingas 33 13. Jackas Milleris 30 14. Lorisas Bazas 23 15. Andrea Iannone 21 16. Hectoras Barbera 21 17. Tito Rabatas 19 18. Aleixas Espargaro 17 19. Karelas Abrahamas 11 20. Michele'is Pirro 7 20. Alexas Rinsas 7 22. Polas Espargaro 6 23. Bradley Smithas 6 24. Samas Lowesas 2 25. Sylvainas Guintoli 1