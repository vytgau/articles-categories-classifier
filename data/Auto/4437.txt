Naudodamiesi susijusių registrų informacija, įmonės specialistai vienoje vietoje patikrins, ar pažeidėjai įvykdė jiems nustatytus valstybės reikalavimus ir spręs, ar vairavimo teisės apribojimus galima panaikinti. Policijos pareigūno sulaikytą vairuotojo pažymėjimą bus galima atsiimti vairuotojui patogiame „Regitros“ padalinyje, nepriklausomai nuo to, kuriame šalies rajone ar mieste šis dokumentas buvo sulaikytas, vairuotojui savo prašyme tereiks pasirinkti jam patogų vairuotojo pažymėjimus išduodantį įmonės padalinį. Atkreiptinas dėmesys, kad iki 2016 m. gruodžio 31 d. teisę vairuoti praradusiems vairuotojams dėl pažymėjimo susigrąžinimo kaip ir anksčiau teks apsilankyti policijoje.