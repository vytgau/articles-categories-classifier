Automobilių langai gali tapti informacijos ir reklamos šaltiniu. Izraelyje nauja, pradedančioji įmonė sukūrė išmaniojo stiklo technologiją, kuri pateikia lokalizuotą informaciją. Technologijų kompanija „Gauzy“ įdėjo į automobilių langus skystųjų kristalų stiklus. Kai automobilio variklis veikia, langai būna skaidrūs. Išjungus variklį langai tampa matiniai ir pradedama rodyti reklama. Vaizdai ir filmuota medžiaga languose keičiami su pulteliu, susietu su internetu. Ekranai tampantys langai įdedami tik šonuose ir vietoje galinio stiklo, reklamos pradedamos rodyti tik tada, kai išjungtas variklis. „Gauzy“ bendradarbiauja su vokiečių automobilių gamintoja „Daimler“, kurdama išmaniuosius automobilių langų stiklus. Kompanija tikisi, kad automobilių galimybės didesnės, nei nuvažiuoti iš taško A į tašką B.