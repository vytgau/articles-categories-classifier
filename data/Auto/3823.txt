W. Bernhardas atsistatydino anksčiau šį mėnesį, nors jo sutartis dar turėjo galioti metus. Jis anksčiau buvo laikomas vienu pagrindinių kandidatų pakeisti koncerno vykdomąjį direktorių Dieterį Zetsche. M. Daumas iki šiol vadovavo „Daimler“ Šiaurės Amerikos sunkvežimių padaliniui – šią poziciją jis užėmė 2009-aisiais. Dar anksčiau jis užėmė aukštas pareigas Europoje, kur buvo atsakingas už „Daimler“ sunkvežimių gamybą Vorto mieste Vokietijoje. „Mes esame tikri, kad M. Daumas per artimiausius metus sėkmingai įvykdys visus keliamus tikslus“, – elektroniniame laiške teigė „Daimler“ koncerno pirmininkas Manfredas Bischoffas.