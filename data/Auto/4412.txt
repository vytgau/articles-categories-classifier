Šie plovimo centrai bus įrengti dviejose artėjančių metų Dakaro ralio stovyklose – bivuakuose La Pase (Bolivija) ir Saltoje (Argentina). Juose sumontuoti itin galingi aukšto slėgio plovimo įrenginiai bei šlapių ir sausų nešvarumų siurbliai. Kiekviena varžybose dalyvaujanti komanda galės pasinaudoti galimybe atnaujinti savo automobilio išvaizdą ir paruošti jį kitos dienos startui. Plovyklose naudojamos technologijos leidžia iki 80 proc. sumažinti vandens suvartojimą lyginant su įprastu plovimu kempine ir žarna. Suvokiant Pietų Amerikos gamtos unikalumą ir siekiant prisidėti prie ekologiškesnio mąstymo skatinimo plovyklose nenaudojamos cheminės priemonės, o visas panaudojamas vanduo bus surenkamas perdirbimui. Kaip teigiama pranešime, praėjusiais metais „Kärcher“ švaros centrai Dakare sulaukė didelio populiarumo – juose buvo nuplauta virš 1500 automobilių ir kitų transporto priemonių.