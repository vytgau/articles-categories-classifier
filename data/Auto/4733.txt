Iš viso mieste galima rasti šešių variantų šviesą atspindinčias lenteles su gyvūnų atvaizdais. Pavyzdžiui, ženklas „Nepraleidai pėsčiojo?“ „puoštas“ avino galvos atvaizdu, ant ženklo „Nežiūri į veidrodėlius?“ pavaizduotas beždžionės snukis, o „Viršiji greitį?“ – elnias. Barnaulo administracija aiškina, kad tokios lentelės pakabintos siekiant kelti vairavimo kultūrą ir atkreipti dėmesį į kelių eismo dalyvių elgesį. Buvo patikslinta, kad projektą inicijavo kompanija „Altajaus kelio ženklai“, kuri suderino šią akciją su Valstybinės kelių eismo saugumo inspekcijos Barnaulo skyriaus pareigūnais. Neįprasti ženklai kol kas pakabinti iki metų pabaigos, tačiau tuo atveju, jeigu ši iniciatyva patiks miesto gyventojams, akcija bus pratęsta ir kitais metais, pažymi „Komsomolskaja pravda“. 