BMW pastačius pirmąjį tokį naujų automobilių bandymų objektą Centrinėje Europoje, Čekijoje bus sukurti keli šimtai naujų darbo vietų. Sprendimas projektą vystyti šioje šalyje, o ne kaimyninėje Vokietijoje, priimtas dėl labai paprastos priežasties – mažesnių sąnaudų. Kaip teigiama BMW išplatintame pareiškime, darbus tikimasi baigti ateinančio dešimtmečio pradžioje. BMW priklauso objektų netoliese jos būstinės Miunchene, Vokietijoje, taip pat Prancūzijoje ir Švedijoje, tačiau, sparčiai vystant aplinką tausojančias automobilių technologijas, jų paprasčiausiai nebepakanka. Grupė, kuriai priklauso „Rolls-Royce“ ir „Mini“ prekės ženklai, planuoja savarankišką „iNext“ modelį pristatyti jau 2021 metais. Kurdamas rinką autonomiškiems automobiliams, jis suvienijo jėgas su „Intel“, „Mobileye“, „Delphi“, „Continental“ ir „Fiat Chrysler“. Iki 2025 metų BMW ketina pasiūlyti net 25 baterijomis varomus modelius, iš kurių maždaug pusė važiuos vien elektra.