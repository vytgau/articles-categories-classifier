Modelyje sumontuotas patobulintas „High Output Revolution 750” variklis išvysto didesnį sukimo momentą viduriniame sūkių diapazone, o viršutiniame sūkių diapazone – didesnę galią. Variklis taip pat generuoja daugiau apsisukimų per minutę. Šios charakteristikos puikiai dera su aštresnių formų geometrija ir agresyvia sėdėsena. Kartu patobulinta važiuoklė, ratai ir stabdžiai. „Street Rod“ modelio linijos būdingos tik jam. Motociklo grubi išvaizda persunkta „Harley-Davidson Dark Custom“ dizaino filosofija ir užuominomis apie „flat-track“ stiliaus lenktynes. „Street Rod“ galima rinktis iš trijų spalvų: „Vivid Black“ juodos, „Charcoal Denim“ pilkos ir „Olive Gold“ auksinės. „Street Rod“ skysčiu aušinamas 8 vožtuvų OHC tipo „V-Twin“ variklis su 60 laipsnių kampu tarp cilindrų išvysto 20 proc. daugiau AG ir 8 proc. didesnį sukimo momentą nei „Street 750” modelis. Galios maksimumas prasideda nuo 8750, o didžiausias sukimo momentas pasiekiamas ties 4000 sūkių per minutę. Pastarasis išlaikomas iki 5000 sūkių per minutę, o motociklininkas šią galią gali išnaudoti ir pajausti tikrose gyvenimo situacijose.  Variklyje sumontuotas didesnis oro kolektorius ir naujas dvigubas 42 mm skersmens akseleratoriaus sklendės blokas, naujos 4 vožtuvų cilindrų galvutės, alkūninis velenas ir didesnės apimties išmetimo vamzdis. Visa tai sukurta siekiant didesnio oro srauto ir efektyvumo. Kompresijos santykis pakilo nuo 11.0:1 iki 12.0:1, o maksimali sūkių riba nuo 8000 iki 9000 sūkių per minutę. „Street Rod“ pakaba sukurta taip, kad derėtų su padidėjusia variklio galia. Priekyje sumontuotos tvirtos 43 mm USD tipo šakės, kurias laiko lengvi aliumininiai tvirtinimai. Dėl greitesnės reakcijos šakės pasvirimo kampas sumažėjo nuo 32 iki 27 laipsnių. Nauji galiniai amortizatoriai turi išorinius hidraulinius rezervuarus, todėl jų eiga padidėjo 31 proc. ir dabar siekia 117 mm. Galinės šakės taip pat šiek tiek ilgesnės, kad būtų sumontuoti didesni amortizatoriai. Naujos formos sėdynė sukurta taip, kad tvirtai laikytų motociklininką. Jos aukštis pakeltas iki 765 mm užtikrina geresnį matomumą į priekį. „Street Rod“ sumontuotos į galą orientuotos aliumininės pakojos su kaltinėmis stabdžių ir pavarų svirtimis. Jos suteikia geresnę motociklo kontrolę ir komfortą sustojus. Dinamiškesniam važiavimui pasiekti pasvirimo kampas nuo 28,5 laipsnių buvo padidintas iki 37,3 dešinėje ir 40,2 laipsnių kairėje pusėje. Plokščios rankenos leidžia išlaikyti agresyvią sėdėseną. Nauji ant rankenų montuojami veidrodėliai gali būtų virš arba po jomis. Taip pat patentuotas naujas dizainas, kuris leidžia užlenkti veidrodėlius ir nekliudyti motociklininko rankoms. Ant „Street Rod“ sumontuoti išskirtiniai 17 colių „Open Spoke Black Cast“ aliumininiai ratai apauti naujomis „Michelin Scorcher 21” radialinėmis padangomis. Dvigubos dviejų cilindrų stabdžių apkabos ir 300 mm skersmens priekiniai stabdžių diskai su ABS sistema užtikrina stiprų ir kontroliuojamą stabdymą. Standartinėje įrangoje jau yra „Harley-Davidson Smart Security System“ apsaugos sistema. Patobulintą „Street Rod“ variklį ir pagerėjusias valdymo savybes supa laisva „Harley-Davidson Dark Custom“ stiliaus dozė. Storas juodas šakes dengia naujas vėjo aptakas, kurio spalva derinama prie viso motociklo. Galinį sparną puošia perforuotas purvasaugis, kuris suteikia lengvumo. Galiniams žibintams ir posūkiams ryškumo suteikia LED lemputės. Pakilęs profilis ir 17 colių ratai suteikia „Street Rod“ atletišką siluetą, o naujas išgaubtas oro filtro dangtelis ir griausmingesnis išmetimo garsas sutelkia dėmesį ties solidžiu variklio dizainu.