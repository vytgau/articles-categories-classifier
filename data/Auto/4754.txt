Manoma, kad produkcinė miesto visureigio versija pasirodys 2017 metų antroje dalyje ir užims vietą žemiau „Tiguan“ modelio. Naujasis kompaktiškasis SUV bus penkerių durelių ir greičiausiai primins koncepcinį „T-Roc“ modelį, kurio ilgis – 4178 mm, plotis – 1831 mm, o aukštis – 1501 mm. Baziniu varikliu turėtų tapti 1 litro darbinio tūrio benzininis trijų cilindrų motoras, generuojantis 115 AG galią. Taip pat bus pasiūlyti atnaujintame „Golf“ montuojami 1.5 litro turbobenzininiai 130 ir 150 AG agregatai bei 1.6 ir 2 litrų 115-190 AG turbodyzelinės jėgainės. Manoma, kad vėliau atsiras ir hibridinė bei elektrinė versijos. 