Susisiekus su Mindaugu jis prisipažino kol kas nežinąs tikslios diagnozės, tačiau viduryje greičio ruožo visiškai dingo automobilio trauka. „Greičiausiai kažkas nutiko su elektronika ar kuro tiekimo sistema. Bandėme prie sklendės prisirišti batų raštelį, tačiau taip važiuoti pasirodė pernelyg sudėtinga“, – paaiškino M. Varža. Po šio incidento į pirmąją turnyrinės lentelės vietą pakilo Benediktas Vanagas su Mindaugu Čepuliu. Artimiausius persekiotojus – Giedrių Notkų su Dalium Strižanu – „General Financing team Pitlane“ komandos lyderis lenkia beveik 7 sekundėm. Trečioje vietoje esantis Vytautas Švedas atsilieka 17 sek., o Ramūnas Čapkauskas – beveik 19 sek. Ketvirtajame GR saviškio „BMW M3“ reduktorių sulaužė ir iš kovos pasitraukė Janis Vorobjovs. 