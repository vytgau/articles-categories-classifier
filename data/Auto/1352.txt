„Jie vykdo privataus taksi veiklą, pažeisdami įstatymus“, - teigė Izraelio taksi darbuotojų sąjungos pirmininkas Yehuda Baronas. „Jie kelia pavojų keleiviams, nes neturi draudimo. Kompanija priima darbuotojus, kurie nėra apmokyti ir kurie nėra atlikę oficialių testų“, - pridėjo jis. „Uber“ teigia sustabdysiantys pavėžėjimo paslaugas Izraelyje, kurios yra žinomos kaip „UberDAY“ ir „UberNIGHT“. Tačiau programėlė toliau veiks šalyje - ja naudotojai galės išsikviesti įprastas taksi paslaugas. JAV įmonė išgarsėjo visame pasaulyje bei šiuo metu veikia daugiau nei 600 miestų visame pasaulyje, bet pastaruoju metu „Uber“ įsipainiojo į visą eilę skandalų. Praėjusią savaitę „Uber“ paskelbė, kad programišiai praėjusiais metais įsilaužė į bendrovės duomenų bazę bei pavogė 57 mln. vairuotojų ir naudotojų asmeninę informaciją. Šį incidentą kompanija slėpė net metus. Be to, „Uber“ veiklos modeliui nuolat priešinasi tradicinės taksi įmonės. Į teismą „Uber“ taip pat nori paduoti ir Izraelio transporto ministerija, teigianti, kad kompanijos teikiamos pavėžėjimo paslaugos pažeidžia įstatymus.