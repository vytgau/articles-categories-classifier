„Neatsižvelgiant į šio patikrinimo rezultatus, akivaizdu, kad dideli tikslai reikalauja pokyčių tradicinėse korporacinėse kultūrose, ir galbūt net dar rimtesnių, nei daugeliui šiandien atrodo“, - rašė jis savo straipsnyje laikraščiui „Wirtschaftswoche“. Kaip jau skelbė žiniasklaida, Europos Komisija buvo informuota apie galimą kartelinį didžiausių Vokietijos automobilių gamintojų susitarimą. ES kol kas oficialiai nepradėjo tyrimo dėl Vokietijos automobilių gamintojos veiklos. Praėjusį penktadienį savaitraštis „Spiegel“ pranešė, kad pagrindinės Vokietijos automobilių rinkos dalyvės - „Volkswagen“, „Audi“, „Porsche“, BMW ir „Daimler“ - galėjo derinti tarpusavyje įvarius klausimus, įskaitant ir tuos, kurie susiję su dyzelinių automobilių išmetamųjų dujų valymo technologijomis. Anot leidinio, automobilių gamintojos taupymo sumetimais susitarė sumažinti rezervuarus, skirtus tirpalui „AdBlue“, naudojamam siekiant sumažinti kenksmingą poveikį aplinkai. Toks gamintojų sprendimas, anot leidinio, „galėjo tapti „dyzelinio skandalo“ pagrindu“.