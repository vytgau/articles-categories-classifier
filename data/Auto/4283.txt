Pasak S. Marchionne, jeigu muitai, kuriuos gali padidinti naujoji administracija importuojamiems automobiliams, bus tokie dideli, kad išlaikyti gamybą Meksikoje taps ekonomiškai netikslinga, „gali būti, kad mums teks pasitraukti“ iš Meksikos rinkos. „Palaukim, kol išrinktasis prezidentas į atvyks į Baltuosius rūmus, ir tada sužinosime jo požiūrį į importą“, – pažymėjo S. Marchionne, kalbėjęs žurnalistams Šiaurės Amerikos automobilių parodoje, šiomis dienomis rengiamoje Detroite (Mičigano valstija). Kiek anksčiau „Fiat Chrysler“ žadėjo sukurti du tūkstančius darbo vietų JAV. Korporacija planuoja iki 2020 metų investuoti milijardą dolerių į savo gamyklas Mičigano ir Ohajo valstijose, kur bus kuriamos naujos darbo vietos. D. Trumpas savo „Twiitter“ paskyroje išsakė automobilių gamintojai dėkingumą už tokį sprendimą. Pastarosiomis savaitėmis D. Trumpas skyrė ypač didelį dėmesį kai kurioms bendrovėms, nusprendžiančioms perkelti dalį savo gamybos iš JAV į kitas valstybes ir taip sumažinti mokesčių naštą ir išlaidas. Rinkimų kampanijos metu politikas reguliariai kritikavo taip besielgiančias gamintojas, pabrėždamas, kad tokiais veiksmais jos atima iš amerikiečių darbo vietas. D. Trumpas ne kartą žadėjo, kad, tapęs prezidentu, imsis prieš tokias bendroves priemonių, įskaitant naujų mokesčių jų gaminamai produkcijai įvedimą.