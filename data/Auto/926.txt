Šis savaitgalis varžybose – ypatingas: šeštadienio ir sekmadienio etapai yra maratoniniai, tarp jų ekipažams mechanikai negali suteikti jokios pagalbos. Sugedus technikai sportininkams tenka remontuotis patiems. Sekite įvykius gyvai su DELFI! 03.22: B. Bardauskas pagaliau kerta finišo liniją. Motociklininkas rikiuojasi 98-oje vietoje. 01.30: Lietuvos motociklininkas kirtęs septintąjį patikros tašką bei lieka toje pačioje 93-oje pozicijoje. 01.08: B. Bardauskas šeštajame greičio ruožo kontrolės punkte. Iki finišo sportininkui lieka 2 patikros taškai. Motociklininkas rikiuojasi 93-oje vietoje. 00.19: 17-oje vietoje etapą sėkmingai baigia ir A. Juknevičius su D. Vaičiuliu. „Man patiko. Nors mūsų broliams lietuviams (V. Žalai ir B. Vanagui) turėjo būti geriau tokiame ruože, bet ir mums buvo labai smagu“ - kalbėjo A. Juknevičius.   23.48: Finišo tiesiąją jau kirtęs ir B. Vanagas. Ekipažas rikiuojasi 15-oje vietoje. „Greičio ruožas galėjo būti geras, bet buvo dingusi variklio galia ir mes tiesiog užklimpome, teko ieškoti lengvesnio kelio, tai dar ir pasiklydome. Sugebėjom ir į duobę įkristi, o dabar greičio ruožo pabaigoje „dingo“ akseleratoriaus pedalas, perkrovus kompiuterius – jis vėl atsiranda. Važiuosim į bivuaką ir žiūrėsime ką toliau daryti“, - nekokiomis nuotaikomis kalbėjo B. Vanagas. 23.42: Finišą pirmas iš lietuvių pasiekia V. Žalos ir S. Jurgelėno ekipažas. Automobilis atrodo apgadintas. Lietuvių ekipažas užima 12-ąją vietą. „Nesmagus greičio ruožas, pats bjauriausias kokį teko važiuoti šiais metais, vienas purvynas. Jau man pradeda nepatikti tokie greičio ruožai“,- po finišo sakė V. Žala 23.25: Po septintojo kontrolės punkto Lietuvos ekipažai išsidėsto taip: V. Žala -13, B. Vanagas - 15, A. Juknevičius - 17. B. Bardauskas užima 96-ąją vietą ir kol kas nėra pasiekęs šeštojo patikros punkto. 23.12: Keturračių klasės lyderiai jau pasiekę finišą. Pirmąją vietą užima prancūzas A. Dutrie, antras - brazilas M. Medeirosas, trečias, I. Casale'as iš Čilės. Tarp sunkvežimių geriausiai atrodo olandas T. Van Genugtenas. 22.57: Pranešama, kad keturračių lenktynininkas argentinietis P. Copetti, dėl techninių problemų ir nuovargio traukiasi iš Dakaro. Bendroje įskaitoje sportininkas buvo 3-oje vietoje. 22.43: Po šeštojo kontrolės punkto lietuviai ir toliau gerina pozicijas. V. Žala kyla į 13-ąją vietą, B. Vanagas rikiuojasi 15-tas. A. Juknevičius dar nepasiekęs šeštojo taško. 22.25: Sunkvežimių klasėje lyderiai keičiasi po kiekvieno kontrolės punkto. Šiuo metu pirmauja argentinietis F. Villagra. 22.11: Finišo tiesiąją automobilių klasėje pirmas kerta C. Sainzas, už jo rikiuojasi G. De Vilierdas, trečias - N. Al-Attiyahas. 22.03: Po penktojo greičio ruožo kontrolės punkto lietuvių rokiruotė atrodo taip: V. Žala - 14, A. Juknevičius 16, B. Vanagas - 17. B. Bardauskas po ketvirtojo patikros taško rikiuojasi 97-oje vietoje. 21.48: Pranešama, kad vienas iš automobilių klasės lyderių S. Peterhanselis vėl kelyje. 1 val. 45 minutes priverstinai stovėjęs prancūzas neabejotinai praras aukštas pozicijas bendroje įskaitoje. 21.34: Lietuvių ekipažai ir toliau kovoja sudėtingoje trasoje. Po keturių kontrolės punktų V. Žala rikiuojasi 15-tas, A. Juknevičius kyla į 17-tą vietą, B. Vanagas - 19-tas. Motociklininkas B. Bardauskas po trijų patikros punktų išlieka 98-oje vietoje. 21.27: Pranešama, kad motociklų klasėje pirmas finišo liniją kirtęs ispanas J. Barreda Bortas, krisdamas nuo motociklo susižeidė koją. Manoma, kad galėjo lūžti kelis. Jei tokios prognozės pasitvirtins, motociklininko kelias Dakare greičiausiai bus baigtas. 21.18: Sunkiasvorių automobilių klasėje į priekį įsiveržia olandas T. Van Genugtenas, A. Dutrie pirmauja keturračių grupėje. 21.03: Automobilių klasėje ir toliau pirmauja C. Sainzas, už jo kiek daugiau nei 7 minutėmis atsilieka G. De Viliersas, trečias - N. Al-Attiyahas. 20.40: Atrodo, kad lietuvių viltys pakilti į dešimtuką mažėja. V. Žala po trijų kontrolės punktų krenta į 15-ąją vietą, Vanagas į 21-ąją, o A. Juknevičius laikosi 19-oje pozicijoje. 20.31: Pranešama, kad S. Peterhanselio komandos draugas C. Despres atvyko į pagalbą. Bendromis komandų pastangomis bandoma lyderį sugrąžinti į lenktynes. 20.28: S. Peterhanselis ir toliau nejuda iš vietos. Neoficialiomis žiniomis prancūzas turi problemų su važiuokle. 20.22: Sunkvežimių klasėje po pirmojo kontrolės punkto pirmauja čekas M. Macikas. 20.18: Pirmasis motociklų klasėje finišą pasiekia J. Barreda Bortas ("Honda"), antras - A. Van Beverenas ("Yamaha"), trečias - K. Benavidesas ("Honda"). 19.45: Pranešama, kad automobilių klasės lyderis S. Peterhanselis susidūrė su problemomis. 129 kilometre automobilis sustojęs apie 10 minučių. 19.28: B. Bardauskas jau pasiekęs antrąjį kontrolės punktą bei išlieka 98-oje vietoje. Laukiamas sunkvežimių startas. 19.19: Lietuvių ekipažai bando brautis į dešimtuką. V. Žala užima 13-ąją, o B. Vanagas 14-ąją vietas. 18.58: Keturračių grupėje į priekį įsiveržia prancūzas A. Dutrie, tarp automobilių ir motociklų pilotų konkurencijos kolkas nejaučia S. Peterhanselis ir J. Barreda Bortas. 18.33: Po pirmojo patikros punkto lietuvių ekipažai išsirikiavę tokiose pozicijose: V. Žala - 16, B. Vanagas - 18, A. Juknevičius - 26. Grupės lyderiu tampa prancūzas S. Peterhanselis. 18.55: Startuoja paskutinis lietuvių ekipažas. Į greičio ruožą išlekia A. Juknevičius ir D. Vaičiulis. 17.46: Motociklų klasėje toliau lyderiauja J. Barreda Bortas, B. Bardaukas - 98-oje vietoje. Tarp keturračių greičiausias - I. Casale'as. Problemų starte turėję J. Gonzalezas Ferioli ir P. Copetti atitinkamai užima 14 ir 7 vietas. 17.41: Antrieji savo pasirodymą iš 18-osios vietos pradeda V. Žala ir S. Jurgelėnas. Prie starto linijos laukiamas A. Juknevičius. 17.33: Iš 14-tos pozicijos startuoja B. Vanago ekipažas. Laukiamas V. Žalos startas. 17.04: Savo pasirodymą septintajame Dakaro greičio ruože pradeda automobilių klasės sportininkai. Pirmasis į trasą įvažiuoja ispanas C. Sainzas ("Peugeot"). B. Vanago ir S. Rozwadowskio ekipažas startuos 14-as 17.33 val., V. Žala su S. Jurgelėnu išvažiuos 18-as 17.41 val., o A. Juknevičius su D. Vaičiuliu starto liniją kirs iš 30-os pozicijos 17.55 val. 17.01: Pirmąjį kontrolės punktą pasiekia B. Bardauskas. Iš 106-osios pozicijos startavęs motociklininkas kyla į 97-ąją vietą. 16.40: Keturračių klasėje pasiekus pirmąjį patikros tašką pirmauja NA. Sanabria Galeano, antroje vietoje rikiuojasi I. Casale'as, trečias - A. Dutrie. 16.11: Starto liniją jau sėkmingai kirtęs ir motociklininkas B. Bardauskas, tuo tarpu lyderiai pasiekė antrąjį kontrolės punktą. Pirmoje vietoje išlieka B. Barreda Bortas, į antrąją kyla prancūzas A. Van Beverenas, trečias - D. Nosiglia Jageris. 15.44: Į greičio ruožą išvažiuoja ir keturračiai. Praėjusio etapo laimėtojas argentinietis J. Gonzalezas Ferioli ir antroje vietoje likęs P. Copetti turėjo startuoti pirmieji, tačiau susidūrė su problemomis. Pirmasis nuo starto linijos pajuda NA. Sanabria Galeano. 15.26: Pasiekus pirmąjį kontrolės punktą motociklininkų klasėje greičiausias ispanas B. Barreda Bortas, nuo jo 47 sekundėmis atsilieka austras M. Walkneris. 14.22: Septintasis etapas prasidėjo. Į greičio ruožą išvažiuoja motociklai. Pirmasis startavo prancūzas A. Meo su KTM motociklu. B. Bardauskas išvažiuos 16 val. 6 min. 30 sek. Rezultatai Automobilių klasėje greičiausias buvo ispanas C. Sainzas, kuris užtikrintai laimėjo septintąjį etapą ir tapo bendrosios įskaitos lyderiu. . Nuo lyderio daugiau nei 12 minučių atsiliko afrikietis G. De Viliersas, trečias liko katarietis N. Al-Attiyah. Buvęs bendros įskaitos lyderis prancūzas S. Peterhanselis turėjo rimtu problemų. 129 kilometre sulūžo bolido važiuoklė ir amortizatoriai. Beveik dvi valandas prastovėjęs sportininkas sulaukė pagalbos iš savo komandos draugo C. Despres, kuris atidavė savo dalis grupės lyderiui. Taip prancūzas pasiaukojo ir toliau suteikė vilties S. Peterhanseliui toliau kovoti dėl nugalėtojo titulo. 7-ojo etapo automobilių klasė:  Bendra automobilių įskaita: Motociklų klasėje nugalėjo J. Barreda Bortas, tačiau šiam sportininkui Dakaras greičiausiai baigėsi. Pranešta, kad motociklininkas susilaužė kelį. Antroje vietoje liko prancūzas A. Van Beverenas, trečias – K. Benavidesas iš Argentinos. 7-ojo etapo motociklų klasė: Bendra motociklų įskaita: Keturračių klasėje taip pat netektis. Vienas iš lyderių argentinietis P. Copetti dėl nuovargio ir bolido gedimų pasitraukė iš varžybų. Pirmąją vietą septintajame etape užėmė prancūzas A. Dutrie, beveik penkiomis minutėmis nuo jo atsiliko brazilas M. Medeirosas, trečias – Čilės atstovas I. Casale'as. 7-ojo etapo keturračių klasė: Sunkvežimių klasėje geriausiai pasirodė olandas T. Van Genugtenas, dviem minutėmis nuo jo atsiliko F. Villagra iš Argentinos, o trečiuoju geriausiai pasirodžiusiu sportininku tapo rusas E. Nikolaevas. 7-ojo etapo sunkvežimių klasė: Bendra sunkežimių įskaita: Apie septintąjį etapą Šeštadienį varžybų maršrutas toliau driekėsi Bolivijos aukštumose. Varžybų dalyviai iš sostinės La Paso į Ujūnį įveikė 726 kilometrus, iš kurių greičio ruožą sudarė 425 kilometrai. Anot motociklininko Balio Bardausko komandos vadovo Carloso Brebbios, šiame ir tolimesniuose etapuose lenktynės pereina į naują stadiją, kai dienos rida vis ilgėja, o greitis tik didėja, nes smėlynai laikinai išnyksta iš kraštovaizdžio. „Tenka prisitaikyti prie visai kitokio važiavimo stiliaus, budriai sekant maršrutą. Net nedidelis nuklydimas į šalį gali kainuoti daug brangaus laiko. Ujūnio bivuakas bus ne toks didelis, kaip ankstesnieji, nes techninio aptarnavimo ekipažai nakvos visiškai kitoje vietoje“, – pastebi C. Brebbia. Motociklininkai ir keturračių pilotai šeštadienį greičio ruože startavo nuo 14.15 val. Lietuvos laiku. B. Bardauskas į trasą išvažiavo 105-as 16.06:30 val. Motociklininkui šis ir bet kuris tolimesnis etapai bus ypatingi – būtent tiek jam yra pavykę daugiausiai nukeliauti Dakare. Debiutiniame Dakare 2009 m. B. Bardauskas susilaužė abi rankas trečiajame etape ir kentėdamas skausmą sugebėjo užbaigti septynis. Automobiliai greičio ruožą pradeda nuo 16.58 val. mūsų šalies laiku. Benedikto Vanago ir Sebastiano Rozwadowskio ekipažas startavo 14-as 17.33 val., Vaidotas Žala su Sauliumi Jurgelėnu išvažiavo 18-as 17.41 val., o Antanas Juknevičius su Dariumi Vaičiuliu starto liniją kirto iš 30-os pozicijos 17.55 val. Sunkvežimiai varžytis pradės nuo 19.45 val. Varžybas tęsia jau tik 110 motociklų, 41 keturratis, 62 automobilių ekipažai, 10 bagių ir 30 sunkvežimių. Dakaro ralis sausio 20-ąją finišuos Kordoboje (Argentina).