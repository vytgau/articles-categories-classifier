Yra vairuotojų, kuriems tenka suvaldyti net aštuoniolika ratų, rašo „Autoevolution“. Jei norėtume save sulyginti su šio vilkiko vairuotoju, būtume mitybos specialistai, o tokie kaip jis – smegenų chirurgai. Na, gal liaupsių šiam vairuotojui šiek tiek ir padauginome, tačiau šis vyrukas tikrai nepritrūktų tikslumo, jei gautų užduotį pašalinti auglį. Sunku nuspėti, kodėl šios krovininės transporto priemonės vairuotojas atsidūrė šiame rajone, nes jis tikrai nėra panašus į tokį, kur turėtų važinėti vilkikai. Kaip bebūtų liūdna, priešistorės sužinoti nebepavyks, nes filmuoti pradėta jau veiksmui įsibėgėjus, kai krovininis automobilis jau buvo įstrigęs tarp dviejų namų. Plyšys, į kurį įsispraudė vilkikas, priverstų sulėtinti tempą net jei vairuotumėte ir kur kas vikresnį automobilį, ką jau kalbėti apie šį variantą. Vaizdo įrašo kokybė nesuteikia galimybės tiksliai nustatyti, ar vairuotojui pavyko išsisukti iš padėties nekliudžius namų balkonų, tačiau bet kuriuo atveju jis nusipelnė papildomo laisvadienio ar premijos, net jei po šio manevro liko šokių tokių įbrėžimų. Kviečiame patogiai įsitaisyti ir pasigrožėti šiuo neįtikėtinu meistriškumo triumfu. 