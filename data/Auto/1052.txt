„Bendrovės bendradarbiaus spartinant susietų ir autonominių automobilių technologijos kūrimą automobilinės originalios įrangos gamintojams ir tiekėjams visame pasaulyje“, – nurodoma kompanijų pranešime. Jame teigiama, kad „BlackBerry“ operacinė sistema bus „Baidu“ sukurtos „Apollo“ atviros autonominių automobilių technologinės platformos pagrindas“. Rugsėjį „Baidu“ pranešė ketinanti per ateinančius trejus metus į autonominių automobilių projektus investuoti 1,5 mlrd. JAV dolerių, nes siekia diversifikuoti savo investicinį portfelį ir konkuruoti su tokiomis konkurentėmis, kaip „Google“. O anksčiau dėl savo populiarių išmaniųjų telefonų garsėjusi „BlackBerry“ dabar dėmesį sutelkė į savo pagrindinį verslą, susijusį su kibernetinio saugumo programine įranga ir susijusiomis paslaugomis.