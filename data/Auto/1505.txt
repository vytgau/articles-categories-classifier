O reikalas tas, kad autobusiukas atliko savo darbą, tačiau jo priekinį buferį nubrėžė sunkvežimis. „Autobusiukas padarė tai, ką turėjo padaryti: jis sustojo, kad išvengtų susidūrimo, – internetinėje platformoje „Tumblr“ pranešė Las Vegaso miesto pareigūnai. – Deja, siuntų pristatymo sunkvežimis nesustojo ir apgadino priekinį autobusiuko buferį.“ Prancūzijos kompanijos „Navya“ gamybos autobusiukas „Arma“ buvo išvežtas remontuoti pačią pirmąją metus truksiančių tokių autobusiukų bandymų dieną. Bandymų programos metu tokie autobusiukai, sukurti bendradarbiaujant su „Keolis“ transporto grupe, vežios keleivius Las Vegaso centre, toliau nuo pagrindinės kazino gatvės. Jų operatoriai daugiau atliks keleivius pasitinkančio asmens nei vairuotojo funkcijas. Bandymų programą remia Amerikos automobilių asociacija. Ji vadinta pirmąja Amerikoje viešajam naudojimui skirtų autonominių autobusiukų bandymų programa. „Bandymų metu mes ne tik fiksuosime, kaip autobusiukai reaguoja į aplinką eismo metu Las Vegaso centre, bet Amerikos automobilių asociacija taip pat apklaus keleivius apie jų potyrius, kad suvoktų, kodėl tokia didelė procentinė dalis vartotojų baiminasi dėl autonominės technologijos ir ar jų asmeniniai potyriai pakeitė šį nusistatymą“, – sakė Las Vegaso valdžios atstovai. Verta paminėti, kad bendrovė „Navya“ antradienį taip pat pristatė elektrinį autonominį taksi automobilį, kuriuo gali važiuoti net šeši žmonės. Jame nėra nei vairo, nei paminų.