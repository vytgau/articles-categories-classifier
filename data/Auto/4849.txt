Kaip teigiama teismo dokumentuose, incidentas Sietle įvyko rugpjūčio mėnesio pradžioje. Nusikaltimo auka tapęs vyras duodamas parodymus sakė, kad apie vidurnaktį prie jo automobilio priėjo du žmonės ir, grasindami pistoletu, pareikalavo atiduoti mašinos raktelius bei grynuosius pinigus. Tada vagys sėdo į automobilį, tačiau po pusės minutės išlipo paklausti, kaip įsijungti atbulinę pavarą. Sulaukę paaiškinimų, ilgapirščiai spruko iš įvykio vietos. Policijos pareigūnai rado nuvarytą automobilį kaimyniniame rajone tuo metui, kai nukentėjusysis davė parodymus. Sulaikymo metu automobilyje buvo tik mergina. Vėliau teisėsaugininkai rado ir penkiolikmetį jaunuolį, kuris taip pat dalyvavo nusikaltime. Jo byla vis dar nagrinėjama.