Vertinant krovininių automobilių (>16 tonų) pardavimų pokyčius, Lietuvoje pirmąjį šių metų ketvirtį buvo parduoti 2069 nauji automobiliai – 15,5 proc. daugiau, nei tuo pačiu laikotarpiu pernai, kai buvo parduoti 1791 sunkvežimiai. Spartesnis nei Lietuvoje šios kategorijos komercinių transporto priemonių pardavimų augimas fiksuotas tik Vengrijoje (+46,4 proc.) ir Graikijoje (+20,8 proc.) Artimiausios kaimynės – Latvija ir Estija – pademonstravo kiek kuklesnius rezultatus. Latvijoje šios kategorijos automobilių pardavimai augo 14,6 proc. (nuo 342 pernai iki 392 šiemet), Estijoje – 5,7 proc. (nuo 331 pernai iki 350 šiemet). Vertinant ketvirčio duomenis, visoje ES daugiau nei 16 tonų sveriančių krovininių automobilių pardavimai paaugo 2,9 proc. (nuo 75 750 pernai iki 77 952 šiemet). Didžiausias pardavimų kritimas buvo pastebimas Kroatijoje (-21,0 proc. – nuo 324 pernai iki 256 šiemet), Airijoje (-18,9 proc. – nuo 827 pernai iki 671 šiemet), Austrijoje (-11,2 proc. – nuo 2 200 pernai iki 1 953 šiemet). Nuo Lietuvos atsiliko ir didžiosios ES šalys – Vokietijoje per metus šios kategorijos transporto priemonių pardavimai krito 6,4 proc. (nuo 16 827 pernai iki 15 746 šiemet), Didžioje Britanijoje – 7,8 proc. (nuo 8 790 pernai iki 8 101 šiemet). Prancūzija išlaikė augimą (+12,1 proc. – nuo 10 672 pernai iki 11 963 šiemet), tačiau procentiniu požiūriu Lietuva ją lenkia. Vertinant lengvųjų komercinių automobilių (>3,5 <16,0 tonų) pardavimų pokyčius, visoje ES šios kategorijos automobilių pardavimai augo 2,2 proc. – nuo 92 318 pernai iki 94 328 šiemet. Lietuvoje pirmąjį šių metų ketvirtį buvo parduoti 2 097 automobiliai – arba 15,7 proc. daugiau, nei tuo pačiu laikotarpiu pernai, kai buvo parduota 1 813 šios kategorijos automobilių. Šiame segmente Lietuvą lenkia tik Vengrija (+45,5 proc. – nuo 1 177 pernai iki 1 713 šiemet), Graikija (+23,4 proc. – nuo 94 pernai iki 116 šiemet) ir Latvija (+18,4 proc. – nuo 348 pernai iki 412 šiemet). Didžiosios ES valstybės šios kategorijos automobilių pardavimais pasigirti negali – Vokietijoje pardavimai krito 4,5 proc. (nuo 22 986 pernai iki 21 961 šiemet), Didžiojoje Britanijoje – 10,0 proc. (nuo 12 500 pernai iki 11 251 šiemet). Prancūzija pademonstravo prieaugį (+9,7 proc. – nuo 12 399 pernai iki 13 605 šiemet), tačiau procentiniu požiūriu Lietuva ją lenkia. Lietuva gali pasidžiaugti ir lengvojo (<3,5 tonų) komercinio transporto pardavimų rodikliais. Pirmąjį šių metų ketvirtį Lietuvoje buvo parduota 771 šios kategorijos transporto priemonė – 8,6 proc. daugiau nei analogišku laikotarpiu pernai, kai buvo parduota 710 transporto priemonių. Šiame segmente Lietuvą gerokai lenkia Bulgarija (+23,0 proc. – nuo 1 147 pernai iki 1 411 šiemet), Latvija (+19,2 proc. – nuo 438 pernai iki 522 šiemet), Vengrija (+17, 8 proc. – nuo 4 300 pernai iki 5 066 šiemet), Rumunija (+15,4 proc. – nuo 3 981 pernai iki 4 491 šiemet). ES mastu šios kategorijos automobilių pardavimai augo 2,8 proc. – nuo 504 505 pernai iki 518 451 šiemet.