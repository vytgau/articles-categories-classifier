Norėdamas atkreipti dėmesį į šį pavojų „Ford“ koncernas pristatė specialų kostiumą, imituojantį pagirias. Naująjį kostiumą kompanijai sukūrė Vokietijoje įsikūrusio „Meyer-Hentschel“ instituto mokslininkai. Prieš sukurdami kostiumą, šio instituto mokslininkai atliko daugybę bandymų, tyrė net save pačius, kad išanalizuotų vairuotojų būseną po išgertuvių. Kostiumas sveria kiek daugiau negu 17 kilogramų ir susideda iš specialios liemenės, riešo ir kulkšnies svarmenų, kepurės, akinių bei ausinių. Visi šie elementai imituoja klasikinius pagirių simptomus: nuovargį, pykinimą ir galvos svaigimą. Ausinės atkartoja ypatingai padidėjusį jautrumą garsams, akiniai imituoja pablogėjusią regą ir varginantį galvos skausmą. Europoje atlikti tyrimai rodo, kad alkoholis yra pagrindinė priežastis, sukėlusi vieną iš šešių kelių eismo įvykių, pasibaigusių tragedija. Jungtinėje Karalystėje vienas iš dešimties neblaivus vairuojas areštuojamas tarp 6 ir 8 valandos ryto, taigi, būdamas pagiringas. „Visuomenė yra labai susirūpinusi tokiais nedžiuginančiais policijos suvestinių rezultatais ir reiškia didžiulį norą, kad būtų užkirstas kelias tiems, kurie linkę vairuoti išgėrę ar esant pagirioms. Tie, kurie vairuoja po išgertuvių, labai dažnai keliauja vieni. Tačiau tai nesumažina grėsmės nei jiems, nei aplinkiniams. Būtent tai įrodo pagirių kostiumas“, – sako „Ford“ „Driving Skills for Life“ programos vadovas Jimas Grahamas. Net ir tuomet, kai nuo išgėrimo praeina šiek tiek laiko, jaučiantys pagirias vairuotojai vis dar kelia tokį patį pavojų, kokį keltų ir būdami neblaivūs. Abiem atvejais vairuotojai jaučia mieguistumą bei nuovargį, o tai lemia jų reakcijos laiką. Bendradarbiaujant su „Meyer‑Hentschel“ institutu kiek anksčiau buvo pagaminti kostiumai ir imituojantys vairavimą išgėrus bei vairavimą pavartojus narkotinių medžiagų. Kostiumą galės išbandyti specialios jaunimo programos „Driving Skills for Life“ dalyviai. Tokią programą „Ford“ koncernas jauniems Amerikos vairuotojams pasiūlė 2003 metais. 2008-aisiais saugaus vairavimo programa buvo praplėsta į Rytų Azijos šalis, o 2013 metais pirmosios „Driving Skills for Life“ vairavimo pamokos buvo surengtos Artimuosiuose Rytuose ir Europoje. Mokymų metu 18-24 metų amžiaus vairuotojai mokosi saugaus vairavimo įgūdžių: atpažinti potencialias kliūtis, valdyti automobilį, pasirinkti tinkamą greitį bei sutelkti dėmesį į vairavimą. Kaip atrodo pagirių kostiumas galite pasižiūrėti žemiau. 