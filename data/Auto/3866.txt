„Land Rover“ 1970-aisiais pristačius pirmąjį prabangų visureigį „Range Rover“, prasidėjo šio automobilio kelionė į vartotojų širdis. Po beveik pusės amžiaus „Range Rover“ tapo atpažįstamų visureigių šeima, kuri tuoj tuoj pasipildys nauju nariu. Pranešime pažymima, kad „Range Rover Velar“ išsiskirs elegantišku sportiškumu, dinamika, į vartotoją orientuotomis novatoriškomis technologijomis, bus pritaikytas bet kokiai vietovei. „Velar“ pavadinimas (iš lot. k. reiškia „šydas“, tariama vel-ar,) kilo iš septyniasdešimtųjų metų pirmojo „Range Rover“ prototipo – prabangios SUV šeimos išvaizdos pirmtako. 