Apie tai leidiniui papasakojo „Škoda“ tyrimų ir vystymo padalinio vadovas Christianas Strube. Naujasis SUV bus pristatytas 2018 metais. Manoma, kad jis bus kuriamas panaudojant čekų markę valdančio „Volkswagen“ koncerno modulinę architektūrą MQB, tačiau neatmetama galimybė, kad „Škoda“ tiesiog modernizuos „Fabia“ platformą. Vis dėlto kompanijoje pažymima, jog naujasis krosoveris nebus tik „pakelta „Fabia“. Automobilis bus gerokai aukštesnis, platesnis bei ilgesnis, be to turės visiškai individualų eksterjerą. Mažasis SUV „Škoda“ automobilių gamoje turėtų užimti vietą žemiau naujos kartos „Yeti“ modelio, kuris debiutuos kitų metų pabaigoje. Pastarasis savo ruožtu dydžiu pranoks dabar gaminamą versiją. Aukščiausią laiptelį užims šiemet debiutavęs „Škoda Kodiaq“.