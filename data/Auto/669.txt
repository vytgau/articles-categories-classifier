Be to, atleidimai gresia „Harley-Davidson“ gamyklos Australijoje darbuotojams. „Harley-Davidson“ grynasis pelnas pernai spalį-gruodį, palyginti su tuo pačiu 2016-ųjų laikotarpiu, sunyko nuo 47,2 mln. iki 8,3 mln. dolerių. Į šią sumą įtraukti 53,1 mln. dolerių nuostoliai dėl JAV mokesčių reformos bei 29,4 mln. dolerių nuostoliai dėl produkcijos atšaukimo. 2017-aisiais „Harley-Davidson“ pardavimų pajamos sumenko 6,8 proc. iki 4,92 mlrd. dolerių. „Harley-Davidson“ prognozuoja, jog jo motociklų paklausa pasaulyje 2018 metais sumažės iki 236 tūkst. nuo 241,5 tūkst. pernai. Legendinių motociklų gamintojas taip pat pranešė apie planus per artimiausius pusantrų metų rinkai pristatyti pirmąjį elektrinį analogą.