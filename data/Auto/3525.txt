Taip teigia „Volkswagen“ Amerikos grupės atstovė spaudai Jeannine Ginivan. „Volkswagen“ įsipareigojo pakeisti programinę įrangą savo dyzeliniuose automobiliuose, kad ši atitiktų EPA ir Kalifornijos oro išteklių valdybos reikalavimus. Kompanija taip pat sutiko remontuoti ir pačią techninę įrangą, bet, pasak atstovės, „Volkswagen“ pardavėjams nereikės laukti kitų metų pradžios, kai juos pasieks atnaujintos dalys. „Mes vis dar deramės dėl paskutinių programos detalių. Daugiau detalių apie programos vykdymą pranešime tada, kai ateis tam tinkamas laikas“, – sakė J. Ginivan. Beje, šis susitarimas „Volkswagen“ koncernui yra daugiau simbolinis. EPA leidimas bus taikomas tik apie 67 tūkst. 2015 m. modelio dyzelinių automobilių.