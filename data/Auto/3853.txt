„General Financing team Pitlane“ komandos technika iš Pietų Amerikos keliavo bemaž tris savaites. Dabar jos laukia paskutinis maždaug 2200 kilometrų etapas iki Lietuvos. Prieš kelias dienas sužinojusi, kada Dakaro organizatoriai ketina grąžinti techniką, „General Financing team Pitlane“ komanda privalėjo koreguoti savo sezono planus ir nedalyvauti visuose Pasaulio ralio maratono taurės etapuose.  „Šiuo metu technika jau turėjo būti Rusijoje, kurioje vasario 24–26 dienomis vyks „Baja Russia – Northern Forest“ varžybos. Praleidus šį etapą dėl logistinių reikalų ženkliai išauga dalyvavimo ir kituose etapuose kaštai. Mus riboja biudžetas, todėl esame priversti turime ieškoti kito sprendimo šių metų sportiniam sezonui“, – sakė B. Vanagas. Naują sezono programą „General Financing team Pitlane“ komanda ketina pristatyti artimiausiu metu.