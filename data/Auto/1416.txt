Ši sistema (kaip rašoma patente – ji nėra skirta tik pikapams ir tradiciniams visureigiams) atpažins kiekvieną kliūtį, laikydama ją aplinkos kliūtimi, ir apvažiuos kliūtį be vairuotojo įsikišimo. „Fordo“ patentuotoje sistemoje yra tolimojo nuotolio jutiklių rinkiniai, kameros, radaras, ultragarsiniai ir aukščio jutikliai, aktyvusis jutiklis LIDAR, topografiniai žemėlapiai, lietaus ir kelio sąlygų jutikliai. Visų pirma, autonomiška technologija nustatys, ar apskritai gali saugiai įveikti reikiamą kelią. Jei taip, tada spręs, ar gali tai padaryti su keleiviais automobilyje. Jei sistema įtaria galimą pavojų saugumui, keleiviams bus nurodyta išlipti iš automobilio. Kai kuriuos veiksmus bus galima atlikti nuotoliniu pulteliu rankiniu būdu, vairuotojui stebint iš šono tai, kas vyksta. Rankiniu būdu valdoma ar nevaldoma sistema nustatys kelis veiksnius – aktyvų stabdymą, kėbulo posvyrius, automobilio diferencialų valdymą ir traukos paskirstymą kiekvienam ratui, kad vairuotojas galėtų saugiai važiuoti tarp medžių, uolų ir panašiai. Jei jums atrodo, kad jau esate girdėję apie tokią pagalbą vairuotojui, neklystate – prieš dvejus metus „Land Rover“ demonstravo savo eksperimentą su nuotoliniu būdu valdomais visureigiais. Pernai „Land Rover“ įdiegė savo tyrimą į papildomą technologiją – „Terrain-Based Speed Adaptation“, kuri fiksuoja pavojingas sąlygas kelyje, pvz., vandenį, ir į technologiją „Overhead Clearance Assist“, kuri skenuoja potencialių pavojų grėsmes iš viršaus.