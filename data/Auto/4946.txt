Daugiausiai automobilių pasaulyje parduodanti „Toyota“ elektroniniame laiške „Reuters“ patvirtino, kad investavo į Jungtinėse Amerikos Valstijose (JAV), San Franciske, įkurtą pradedančiąją įmonę „Getaround“ per savo investicinį fondą „Mirai Creation Investment Limited Partnership“, bet daugiau detalių neatskleidė. Anksčiau penktadienį Japonijos „Nikkei“ laikraštis paskelbė, kad yra manoma, jog „Getaround“ iš automobilių gamintojos sulaukė maždaug 10 mln. JAV dolerių. „Getaround“ veiklą pradėjo 2013 m. San Franciske, vėliau plėtėsi į Čikagą ir kitus JAV miestus, siūlydama užsakomąsias bendro automobilių naudojimosi paslaugas. Ji teigia turinti daugiau kaip 200 tūkst. narių. Automobilių gamintojai stengiasi užmegzti bendradarbiavimą su technologijų įmonėmis, ypač teikiančiomis bendro automobilių naudojimosi paslaugas, nes dėl panašaus pobūdžio įmonių veiklos mažėja poreikis įsigyti automobilį. Kiti automobilių gamintojai taip pat užmezgė partnerystes su bendro automobilių naudojimosi paslaugas teikiančiomis įmonėmis: „Genereal Motors“ tapo „Lyft“ partnere, o „Volkswagen“ – „VOWG_p.DE“ ir Izraelio „Gett“. „Toyota“ jau bendradarbiauja su „Uber Technologies“.