„Mes finiše. Tai – geriausias rezultatas, kurį galėjome pasiekti, turint galvoje sveikatos būklę. Šis ralis – preliudija netrukus vyksiančiam „Samsonas Rally Rokiškis“, – sakė B. Vanagas, važiuojantis drauge su šturmane Agne Vičkačkaite-Lauciuviene. Ir pilotas, ir šturmanė „Rally Latvija“ metu karščiavo. Ralį laimėjo suomis Kalle Rovanpera, garsiojo WRC lenktynininko Harri Rovanpera sūnus. Antrąją vietą užėmė latvis Janis Vorobjovas, trečiąją – jo tėvynainis Janis Berkis.  Ralio įskaitoje startavę kiti du ekipažai iš Lietuvos dėl avarijų lenktynių nebaigė. Klasikinio ralio varžybose B. Vanagas ir A. Vičkačkaitė-Lauciuvienė važiuoja R5 klasės „Škoda Fabia“ automobiliu, pramintu Juoduoju Vaiduokliu. Jau rugpjūčio 4-5 dienomis „General Financing team Pitlane“ startuos „Samsonas Rally Rokiškis“.