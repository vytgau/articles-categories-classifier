„Mazda6“ laikoma ne tik vienu gražiausių, bet ir vienu geriausiai valdomų ir maloniausiai vairuojamų savo klasės automobilių. Ne veltui šio tekančios saulės šalyje sukurto automobilio šūkis – „Sukurta vairuoti“. Būtent į unikalų vairavimo malonumą ir norime atkreipti „Mazda6“ gerbėjų dėmesį“, – sakė Justė Šataitė, „Inchcape Motors“ rinkodaros vadovė. Atnaujintą 2017-ųjų „Mazda6“ bendrovė pristatė netradiciniu ir žaismingu būdu – pasitelkę japoniškus personažus. Linksmasis ekipažas – geiša ir samurajus – naujaisiais automobiliais vyko paimti „Uber“ keleivių. „Uber“ keleiviai bendravo su japoniškais personažais, fotografavosi, klausinėjo apie naująjį automobilį. Tikimės, kad taip praskaidrinome lapkričio dieną ir į Vilnių atnešėme šiek tiek japoniškos dvasios“, – pasakojo „Inchcape Motors“ rinkodaros vadovė. Prekyba jau prasidėjo Prekyba atnaujintu „Mazda6“ jau prasidėjo. Automobilio kaina – nuo 20 tūkst. 900 eurų. Atnaujintąjį „Mazda6“ galima įsigyti sedano ar universalo kėbulu. „Mazda6“ variklių pasiūla nepasikeitė, tačiau juose bus naujovių. Kaip ir anksčiau, siūlomi trys benzininiai SKYACTIV šeimos varikliai (145 ir 165 AG galios 2 litrų darbinio tūrio ir 192 AG galios 2,5 litro darbinio tūrio) ir 2,2 litro darbinio tūrio dyzelinis variklis, generuojantis 150 arba 175 AG.  Didžiausia „Mazda6“ naujiena nėra nei matoma, nei girdima. GVC yra dalis SKYACTIV-VEHICLE DYNAMICS technologijos, padedančios sujungti transmisiją, variklį, važiuoklę, vairo mechanizmą ir vairuotoją į vieną darniai veikiančią sistemą. „Mazda6“ gavo visą puokštę „i-ACITVESENSE“ saugumo technologijų. Šalia tradicinių pasyvaus saugumo priemonių, automobilyje įdiegta kelio ženklų atpažinimo sistema bei naujos kartos susidūrimo prevencijos sistema „Advanced Smart City Brake Support“, kurioje įprastą tokioms sistemoms lazerinį jutiklį pakeitė itin jautri vaizdo kamera, leidžianti tiksliau ir platesniu kampu fiksuoti kliūtis. Įvertintas penkiomis „Euro NCAP“ žvaigždutėmis, „Mazda6“ išlieka vienu saugiausių automobilių savo klasėje.