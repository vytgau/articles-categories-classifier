„Mobileye“ po šio sandorio taps brangiausiai istorijoje parduota Izraelio aukštųjų technologijų kompanija. Be to, tai bus ir brangiausiai kada nors parduota bepiločių automobilių įmonė. „Intel“ už vieną „Mobileye“ akciją sumokės 63,54 dolerio. „Mobileye“ užima maždaug 70 proc. bepiločių automobilių ir priešavarinių sistemų rinkoje. „Intel“ mano, kad sandoris turėtų būti galutinai užbaigtas per artimiausius 9 mėnesius bei iš karto sustiprinti kompanijos pinigų srautą. 1999-aisiais įkurta „Mobileye“ savo tikslu įvardijo mažinti traumų bei mirčių skaičių autoavarijose. Dar 2007-aisiais bankas „Golden Sachs“ į Izraelio įmonę investavo 130 mln. dolerių, o nuo 2014 m. „Mobileye“ akcijomis prekiavo „New York Stock Exchange“ akcijų biržoje. Kompanijos rinkos vertė šiuo metu siekia apie 10,6 mlrd. dolerių.