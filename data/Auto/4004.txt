Stebėjimo kamera užfiksavo, kaip be suaugusiųjų priežiūros paliktas berniukas pamėgino pavairuoti tėvų automobilį. Vaizdo įrašas padarytas viename Kinijos Guangdongo provincijoje esančiame automobilių parkavimo garaže. Įsėdęs į automobilį berniukas, kuriam, kaip vėliau paaiškėjo, tėra šešeri metai, užveda variklį ir keletą kartų pavažiuoja pirmyn ir atgal tai įjungdamas, tai išjungdamas žibintus. Tuo metu, kai berniukas sėdėjo už automobilio vairo, pro šalį pravažiavo kelios kitos transporto priemonės. Tik laimingo atsitiktinumo dėka berniukas sugebėjo į jas neatsitrenkti. Pirmoji, kuriai kilo įtarimų, išvydus garaže stovintį automobilį, buvo berniuko motina. Ji prisiminė palikusi automobilį ne visiškai taip, kaip rado, be to, pastebėjo keletą įbrėžimų. Stebėdama garažo darbuotojų paleistą nufilmuotą medžiagą, berniuko motina negalėjo patikėti tuo, ką regi. Ji prisiminė, kad tuo metu buvo prigulusi nusnūsti. Prieš jai užmingant, du jos vaikai kitame kambaryje žiūrėjo televizorių.