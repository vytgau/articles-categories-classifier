Jei nepavyktų pasiekti susitarimo transporto srityje, Britanija ir Europos Sąjungos (ES) šalys nebepripažintų vienos kitų vairuotojo pažymėjimų. Tokiu atveju keliautojai nebegalėtų išsinuomoti automobilių ir nusipirkti draudimo. Šį įspėjimą ketvirtadienį ryte išplatino EK, likus kelioms valandos iki britų premjerės Theresos May ir jos vadinamojo „Brexit“ karo kabineto susitikimo užmiesčio rezidencijoje Chequers rūmuose, kuriame planuota tartis dėl galutinės Jungtinės Karalystės derybinės pozicijos.