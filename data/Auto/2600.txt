Dauguma žmonių keturių ratų varomą automobilį perka tik tam, kad galėtų pasipuikuoti savo banko sąskaitos dydžiu, o štai kaskadinio vairavimo profesionalo Terry Granto rankose „Ranger Rover“ tampa tikru akrobatu. T. Grantui sukant vairuojamo automobilio vairą, jo veidas labai susikaupęs. Juk tai ne šiaip automobilis, o 550 arklio galių monstras, sveriantis 2335 kg. Nors Gudvude susirinkusi minia yra mačiusi įvairiausių galingų automobilių, jai akivaizdžiai padarė įspūdį šis triukas, o ypač žiūrovai nustebo, kai kaskadininkas išsiropštė pro keleivio pusės langą ir atsistojo ant pasvirusio automobilio durelių. Kai galingasis „Ranger Rover“ galiausiai nusileidžia ant visų keturių ratų, T. Grantas ima „piešti saules“ – sukasi ratu slysdamas galiniais ratais. Tokio garso ir dūmų kiekio dar nėra išgavęs joks „Range Rover“ automobilis, ir tai parodo, kad ši programos dalis yra nenugalimas įprotis net profesionalui.