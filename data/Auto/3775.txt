Atšaukiami 2016-2017 metų gamybos „Ford Edge“, „Lincoln MKX“ ir „Lincoln Continental“ modeliai. Kaip praneša „Ford“ atstovai, dėl gamybos broko oro pagalvės, įvykus avarijai, ne iki galo išsiskleidžia. Ši problema nėra susijusi su anksčiau skelbtais „Takata“ produkcijos defektais, dėl kurių žuvo mažiausiai 16 žmonių. „Ford“ įsipareigoja pašalinti visus defektus nemokamai. Anksčiau JAV priežiūros institucijų specialistai nustatė, kad, įvykus avarijai, oro pagalvės dėl defektų gali netinkamai išsiskleisti ar net sprogti. Dėl tokių incidentų visame pasaulyje žuvo bent 16 žmonių. Netinkamai suveikus oro pagalvių sistemą aktyvuojantiems įtaisams, buvo sužeisti daugiau kaip 180 asmenų visame pasaulyje, bent vienuolika mirčių užfiksuota Jungtinėse Valstijose. Visame pasaulyje dėl „Takata“ gamybos oro pagalvių defektų buvo atšaukta per 100 mln. automobilių, apie 5,7 mln. iš jų – Jungtinėse Valstijose.