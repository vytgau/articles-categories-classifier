Išmetamo CO2 kiekis siekia tik 119 g/km. Didžiausią klasėje – 190 mm – prošvaisą turintis naujasis „EcoSport“ turi platų įrangos sąrašą dar žvelgiant į standartinę jo komplektaciją: LED dienos žibintai, odinis vairas, garso sistema su „Bluetooth“ mobiliojo telefono sąsaja, radijas su „Ford SYNC“ sistema, priekiniai rūko žibintai, oro kondicionierius, elektra valdomi priekiniai ir galiniai langai bei kita saugumą bei komfortą užtikrinanti įranga. Benzininių variklių gamoje išsiskiria šešis kartus tarptautinį metų variklio apdovanojimą pelnęs 3 cilindrų 125 AG „EcoBoost“ bei galingesnė 140 AG „EcoBoost“ jėgainė. Šie varikliai komplektuojami kartu su 6 laipsnių mechanine arba automatine transmisija.  „EcoSport“ gali pasiūlyti įvairių stiliaus, komforto ir asmeninio pasirinkimo galimybių. Automobilio pirkėjai galės rinktis iš 12 kėbulo spalvų, o asmeninį charakterį suteikti renkantis skirtingų spalvų stogą, langų rėmus, veidrodėlius. Šalia kitų naujų patogumų: 8 colių įstrižainės spalvotas jutiklinis ekranas, galinė vaizdo kamera, šildomas vairas, aukštos klasės „Bang&Olufsen Play“ garso sistema bei išmanūs daiktų laikymo sprendimai. Kaip pažymima pranešime, „Ford“ išleidžia ir unikalią versiją „EcoSport ST-Line“. Ji papildys sportinio stiliaus ir dinamikos įkvėptų „Ford“ modelių liniją, kurioje jau puikuojasi „Edge ST-Line“, „Fiesta ST-Line“, „Focus ST-Line“, „Kuga ST-Line“, „Mondeo ST-Line“ bei „S MAX ST-Line“ automobiliai. „EcoSport ST-Line“ išsiskiria „Ford Performance“ linijos įkvėptais buferiais ir šoniniais slenksčiais, specialiais žibintų gaubtais, tamsiais 17 colių ratlankiais. Šio modelio interjeras – išskirtinis: odinis vairas, iš dalies odinės sėdynės su ekologiškos, verstos dirbtinės odos intarpais, nerūdijančio plieno sportiniai pedalai. „Ford EcoSport“ kaina Lietuvoje prasideda nuo 15 tūkst. 600 eurų.