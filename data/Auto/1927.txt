Šiais atvejais, įtariant nusikalstamos veikos padarymu, vairuotojų atžvilgiu buvo pradėti ikiteisminiai tyrimai. 15 tokių vairuotojų policijos pareigūnai nustatė Vilniaus apskrityje, 9 ikiteisminiai tyrimai pradėti Alytaus apskrityje, 8 – Kauno apskrityje ir 7 – Telšių apskrityje. Lietuvos kelių policijos tarnybos duomenimis, per tris paras mūsų šalies keliuose neblaivūs vairuotojai sukėlė 17 techninių eismo įvykių. Laimei, šį savaitgalį neblaivių vairuotojų sukeltuose eismo įvykiuose žmonės sužeisti nebuvo. Šiais metais dėl neblaivių vairuotojų kaltės keliuose įvyko 126 eismo įvykiai, kuriuose buvo sužeisti žmonės. Policijos pareigūnai per šiuos metus nustatė 3620 vairuotojų, kurių girtumas viršijo 1,5 prom. Dėl sunkiai apgirtusių vairuotojų kaltės šiais metais keliuose žuvo 10 žmonių.