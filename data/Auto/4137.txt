„Praktiškai kas penktas įsigytas furgonas Lietuvoje per 2016-uosius buvo „Fiat Ducato“. Verslas ir kitos perkančiosios organizacijos komercinį transportą vertina pagal racionalius kriterijus ir ieško geriausio kainos ir našumo santykio. Keletą pastarųjų metų iš eilės demonstruojami sėkmingi pardavimo rezultatai rodo, kad rinkoje „Fiat Ducato“ išlieka itin konkurencingu modeliu ir vienu geriausių pasirinkimų tarp komercinio transporto pirkėjų“, – teigia „Modus Group“ priklausančios bendrovės „Autobrava“ vadovas Andrius Mockaitis. Per 2016 m., palyginti su ankstesniais metais, „Fiat Ducato“ pardavimai išaugo daugiau negu 2 kartus. Prieš kelerius metus debiutavęs šeštos kartos „Fiat Ducato“ modelis išsiskiria variklio našumu, lengvesniais kėbulo konstrukcijos ir pakabos elementais, jis turi didžiausią leistiną bendrąją masę viengubos galinės ašies automobilių klasėje. Šiame modelyje naudojami pažangūs „MultiJet II Euro 5+“ varikliai, jų vidutinės degalų sąnaudos siekia nuo 5,8 l/100 km, anglies dvideginio emisija – nuo 158 g/km. Ieškantiems specifinių sprendimų, gamintojas siūlo daugiau kaip 300 galimų komplektacijos variantų. Šiuos modelius dažniausiai renkasi krovinių ir keleivių gabenimo paslaugomis užsiimančios bendrovės, taip pat prekybą internetu vykdančios įmonės. Visose „Fiat Ducato“ versijose standartiškai įrengta elektroninė stabilumo kontrolė (ESC). Ši sistema padeda sumažinti kėbulo svyravimą, pagerina automobilio valdymą ir, transportuojant krovinius, apsaugo nuo netikėtų manevrų. ESC sistema taip pat turi krovinio poslinkio jutiklius, varančiųjų ratų sukibimo bei elektroninio stabdymo asistento funkcijas. Papildomai vairuotojai gali užsisakyti „Traction+“ opciją su nuokalnės įveikimo asistentu, nuokrypio nuo eismo juostos perspėjimo ir kelio ženklų atpažinimo sistemas. Visų modelių radijo grotuvai komplektuojami su „Bluetooth“ ryšiu ir laisvų rankų įranga. Papildomai galima užsisakyti 5 colių (12,7 cm) įstrižainės lietumui jautrų ekraną, navigacijos sistemą ir galinio vaizdo kamerą. „Fiat Ducato“ siūlomas su LED dienos žibintais ir trijų dalių priekiniu bamperiu, kuris padeda sumažinti remonto išlaidas.