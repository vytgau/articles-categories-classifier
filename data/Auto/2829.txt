Iki 2016 metų pabaigos kompanijai jau pavyko sumažinti 5 svarbiausius aplinkos saugos rodiklius (energijos ir vandens sąnaudas, atliekų kiekį, lakiųjų junginių kiekį ir CO2 emisijų lygį) iki 33,6 proc. Pasiekusi šiuos rodiklius, kompanija sėkmingai įvykdė savo tikslą iki 2018 metų sumažinti poveikį aplinkai 25 proc. – tai yra net dvejais metais anksčiau, nei buvo planuota. Šių rodiklių pagerinimas yra įtrauktas į SEAT gamybos poveikio aplinkai strategijos planą („ECOMOTIVE FACTORY PLAN“). Plane nurodyti projektai ir veiksmų seka, kurių tikslas – padidinti išteklius ir sumažinti emisijų kiekį visame kompanijos produkcijos gamybos procese. Dėl šio, dar 2011 metais patvirtinto plano, SEAT sėkmingai sumažino CO2 emisijų kiekį 66,2 proc. Šį tikslą padėjo pasiekti tam tikrų priemonių, tokių kaip šilumos atkūrimo procesas, efektyvus oro kondicionavimo ir šilumos izoliacijos procesų valdymas, atsinaujinančios energijos naudojimas, kompleksas. Maža to, pasirinkdama ekologiškus gamybai naudojamus tirpiklius bei vašką, kompanija gali džiaugtis 41,4 proc. sumažėjusiu atliekų kiekiu ir 16,2 proc. mažesniu lakiųjų organinių junginių kiekiu. Energijos sąnaudos buvo sumažintos 21,5 proc., o vandens – 22,5 proc. Šį tikslą įgyvendinti padėjo tam tikri pokyčiai gamybos procese, pavyzdžiui, kai kuriuose procesuose sumažinta temperatūra, didesnis naujų filtrų kiekis „lietaus teste“, kurio metu tikrinamas automobilių sandarumas. SEAT Gamybos viceprezidentas Dr. Andreasas Tostmannas pabrėžė, kad kompanija turi tvirtus įsipareigojimus sumažinti poveikį aplinkai bei optimizuoti savo išteklius, kurių pokyčius lėmė investicijų ir tvarumo projektų pagausėjimas. „2016 metais mes investavome beveik 23 milijonus eurų aplinkos saugojimo projektams įgyvendinti. Šiandien džiaugiamės galėdami pasakyti, kad mes jau pasiekėme tikslą, kurį buvome išsikėlę 2018 metams“, – pridūrė jis. „ECOMOTIVE FACTORY“ planas yra sudarytas, remiantis SEAT PQT (angl. „Production, Quality and Team“) strategija, kuri sukurta kelti Martorelio, Barselonos ir „SEAT Componentes“ gamyklų produktyvumą ir kokybę bei reaguoti į ateities iššūkius automobilių gamybos sektoriuje. Šios strategijos efektyvumas ir sėkmė buvo patvirtina 2015 metais, kada Martorelio gamykla gavo „Lean & Green Management Award“ apdovanojimą ir buvo pripažinta efektyviausia gamykla Europos automobilių gamybos pramonėje. 2016 metais ši gamykla taip pat buvo pažymėta „Factory of the Year Awards“ apdovanojimuose . SEAT, „Sol“ ir kitų partnerių projektai Pranešime pažymima, kad kompleksiniai veiksmai, įskaitant „ECOMOTIVE FACTORY“ planą, lėmė 20 proc. mažesnes energijos sąnaudas vienam automobiliui pagaminti, lyginant su 2010 metais. Lyginant su vidutiniais Europos automobilių pramonės rodikliais, SEAT sunaudoja perpus mažiau energijos, 23 proc. mažiau vandens vienam automobiliui pagaminti ir į aplinką išleidžia 65 proc. mažiau CO2 teršalų.  LED apšvietimo įdiegimas, pagerinta gamyklų ir dirbtuvių izoliacija, šilto ir šalto oro srauto optimizacija oro kondicionavimo sistemoje – tai tik keletas veiksmų, kurie padėjo kompanijai įgyvendinti savo tikslus. Be to, 50 proc. SEAT suvartojamos energijos gaunama iš atsinaujinančių šaltinių. Ypatingas dėmesys buvo skiriamas vandens suvartojimo optimizavimui. Sutaupyti vandens padėjo tokie veiksmai, kaip pakartotinis jo panaudojimas kai kuriuose gamybos etapuose. Tai leido dalį nuotėkų vandens „įdarbinti“ dar sykį ir taip sutaupyti. „SEAT al Sol“ – didžiausią simbolinę reikšmę turintis kompanijos projektas aplinkos apsaugos strategijoje. Tai yra 2013 metais įkurta didžiausia saulės energiją naudojanti elektrinė automobilių pramonėje. Jos plotas siekia 276 000 kvadratinių metrų. Toks plotas atitiktų maždaug 40 futbolo aikščių. Martorelio gamykloje veikia apie 53 tūkst. saulės energijos plokščių, kurių energijos pakanka kiekvieną dieną pakrauti 3 milijonus telefonų baterijų. Šis techninis sprendimas leidžia „sutaupyti“ 8 300 tonų CO2 emisijų kiekvienais metais. Dar vienas projektas, kuriuo kompanija didžiuojasi – savaiminis Martorelio gamyklos tiltų apšvietimas. Grindų plytelių ir saulės energijos plytelių deriniai, kurie per dieną sugeneruoja 0,1 kW energijos, padeda apšviesti „East1“ ir „East2“ tiltus. Siekti tikslų kompanijai taip pat padeda energijos atkūrimo projektas, kurio pagrindas – šiluminių elementų integravimas į gamyklos kaminų korpusus. Tokiu būdu šiluma paverčiama elektros energija. Kompanija taip pat nuolatos rengia informacinius projektus aplinkos apsaugos tema savo darbuotojams.