Kaip rašoma svetainėje autoblog.com, paviešintas įrašas nėra papildytas jokia informacija, todėl nei darbuotojo tapatybė, nei vieta, kurioje nutiko incidentas, nežinomi. Nors iš pirmo žvilgsnio gali pasirodyti, kad nufilmuota situacija – kažkieno sumanytas ir vaikantis populiarumo paskelbtas pokštas, galimybės, jog įvykį nulėmė atsitiktinumas, atmesti jokiu būdu negalima. Tuo įtikina plovyklos darbuotojo veiksmai prieš pat virtuozišką sukutį. Iš vaizdo įrašo matyti, kaip į besisukantį šepetį įtraukta aukšto slėgio žarna nutempia paskui save ir jį laikantį darbuotoją. Visa laimė, kad žmogų įsukęs mechanizmas nebuvo, tarkim, maitinimo paleidimo velenas ar grūdų purtymo agregato sraigtas, nes tokiu atveju pasekmės tikrai būtų tragiškos. Vis dėlto matant darbuotojo bejėgiškumą, minties apie kilusį pavojų atmesti neįmanoma.