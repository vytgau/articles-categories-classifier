Importinio kompaktinės klasės sportinio automobilio kategorijoje lyderio laurų taip pat siekė „Seat Leon SC Cupra 300“, „Renault Megane GT TCe 205“ ir „Kia Pro cee’d GT“. Tai jau antroji per pastaruosius keletą metų „Honda“ sėkmė šioje kategorijoje. 2015-ųjų laidos „Civic Type R“ taip pat tapo „sport auto“ žurnalo rengiamo konkurso nugalėtoju importinių „kompaktų“ kategorijoje. Naujasis „Civic Type R“ su šiek tiek modifikuotu 2.0 litrų VTEC TURBO varikliu išvysto iki 320 AG galią ir 272 km/val. maksimalų greitį. Maksimalų stabilumą važiuojant dideliu greičiu užtikrina daugiasvirtė galinių ratų pakaba ir kėbulo aerodinamika. „Honda“ inžinieriams svarbu ne tik greitis ir stabilumas, bet ir aukščiausiojo lygio saugumas, tikina gamintojai. Visuose „Civic“ šeimynos modeliuose bazinėje komplektacijoje diegiama SENSING saugos sistema, kuri laikoma vienu iš gausiausių saugos įrangos paketų savo klasėje. Saugos įrangos pakete be kitų komponentų yra ir išmanusis adaptyvinis tempomatas, važiavimo eismo juostoje sistema bei aukščiausio saugumo avarinis stabdys.