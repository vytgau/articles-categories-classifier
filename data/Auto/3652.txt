Kratos prasidėjo trečiadienį – apieškota „Audi“ būstinė Ingolštado mieste, gamykla Nekarsulme bei „Audi“ prekių ženklo savininkės „Volkswagen“ būstinė Volfsburge. Kaip paaiškėjo, kratos tęsiasi ir ketvirtadienį. Prokuratūros atstovas spaudai teigė, kad nuo trečiadienio tyrėjai iš įmonės konfiskavo didelį kiekį įvairių daiktų, apklausė kai kuriuos žmones. Tai yra pirmas kartas nuo 2015-aisiais iškilusio „Volkswagen“ emisijų skandalo, kai kratos taikiniu tapo „Audi“ biurai ir gamyklos. Miuncheno prokurorai tyrimą dėl „Audi“ pradėjo prieš keletą savaičių. „Volkswagen“ bei „Audi“ prekių ženklų automobiliai su dviejų litrų darbo tūrio varikliais sudaro didžiąją dalį automobilių, kuriuose buvo įrašyta programinė įranga, skirta apeiti emisijų testus.