Kasmet Vokietijoje užfiksuojami 6 tūkst. mirčių siejami su azoto dioksidu, ketvirtadienį pranešė Federalinė aplinkosaugos agentūra. Tai – dar vienas įrodymas, kad dyzelinių automobilių variklių išskiriamos toksiškos dalelės kenksmingos sveikatai, informuoja autonews.com. Tikėtina, kad šie duomenys bus spaudimas automobilių gamintojams ir vyriausybei, nes suduos smūgį dyzelinių automobilių variklių technologijai, į kurią Vokietijos automobilių pramonė investavo milijardus eurų. Aplinkosaugos agentūra taip pat informavo, kad dėl azoto oksido kasmet suserga milijonas žmonių, o 70-yje miestų šios toksiškos medžiagos lygis viršija nustatytus oro kokybės standartus. Automobilių pramonė tikėjosi, kad dyzelinas padidina efektyvumą, atitiks užsibrėžtus tikslus dėl išmetamo anglies dvideginio ir padės laimėti laiko, vykstant perėjimui prie elektromobilių. Tačiau po to, kai 2015 m. „Volkwagen“ prisipažino klastojusi emisijų testų rezultatus, automobilių su dyzeliniais varikliais pardavimai mažėjo. Vėliau atlikti tyrimai parodė tikruosius azoto dioksido, kurio dyzeliniai varikliai išskiria daugiau nei benzininiai, lygius. Vasarį Vokietijos teismas priėmė nutarimą, kad Vokietijos miestams suteikiama teisė uždrausti savo gatvėmis važinėti labiausiai aplinką teršiančius dyzelinius automobilius. Šis sprendimas taip pat gali paskatinti atsisakyti dyzelinių automobilių.