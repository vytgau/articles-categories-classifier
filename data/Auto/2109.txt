Automobilis sukurtas vos 500 metrų nuo parodos esančiame pastate, kur įsikūręs KIA koncerno Europos padalinio dizaino centras. Ten jis ir bus pirmiausia pristatytas uždarame renginyje, skirtame specialistams, ir tik vėliau bus nugabentas į parodą. Automobilis leidžia įsivaizduoti, kaip atrodys naujos kartos „cee‘d“ modelis. Koncepcinis modelis yra visiškai naujo kėbulo tipo. Prailgintas „karštas hečbekas“ įkūnija dabartinio „pro cee‘d“ modelio atletiškumą, tačiau derina jį su išskirtiniu dizainu ir praktiškumu. Automobilis sukurtas naujos kartos vairuotojams, kai į pirmą planą iškeliama išskirtinė išvaizda, kurią turėtų paveldėti visi naujos kartos „cee‘d“ modeliai. KIA kompanija naujos kartos koncepcinį modelį eksponuos Frankfurto automobilių parodos 9-tame stende nuo rugsėjo 12 dienos.