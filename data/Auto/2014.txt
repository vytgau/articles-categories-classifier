Puikiai varžybas pradėjo „Ducati“ komandos lenktynininkas Jorge Lorenzo, kuris po starto iš penktos pozicijos pakilo į pirmą vietą ir kurį laiką pirmavo. Bet ispanas krito nuo motociklo šeštame lenktynių rate, o tuo pasinaudojęs D. Petrucci įsiveržė į priekį. Italas ilgą laiką pirmavo varžybose, bet pačioje lenktynių pabaigoje pralaimėjo dvikovą dėl pergalės „Honda“ atstovui M. Marquezui, kuris finišo liniją kirto pirmas ir antroje vietoje likusį varžovą aplenkė daugiau nei sekunde. Pirmuose ratuose, kai trasoje sąlygos buvo prasčiausios, puikiai atrodė J. Lorenzo, kuris sėkmingai pirmavo lenktynėse. Tuo tarpu D. Petrucci po starto per pirmus tris ratus pakilo keliomis pozicijos aukštyn. Aplenkęs iš „pole“ pozicijos startavusį Mavericką Vinalesą, italas važiavo ketvirtas. Dar po dviejų ratų D. Petrucci aplenkė trečioje ir antroje vietose važiavusius Andreą Dovizioso ir M. Marquezą. Iš lenktynių pasitraukus J. Lorenzo, D. Petrucci tapo lyderiu ir ilgą laiką sėkmingai laikėsi pirmoje vietoje. A. Dovizioso sunkiai sekėsi palaikyti lyderių tempą, tad italas ėmė atsilikinėti nuo varžovų. Tuo tarpu M. Marquezas, lenktynėms artėjant prie pabaigos, ėmė vytis D. Petruccį. Ispanas pavijo varžovą pačioje lenktynių pabaigoje ir aplenkęs jį pirmame posūkyje įsiveržė į priekį. M. Marquezas sėkmingai finišavo pirmas, taip sutrukdydamas D. Petrucci iškovoti pirmąją pergalę čempionate. 10 sek. nuo nugalėtojo atsilikęs A. Divizioso finišo liniją kirto trečias. Italas ir pergalę iškovojęs M. Marquezas yra surinkę vienodą kiekį taškų (199), tad lenktynininkų įskaitoje dalijasi pirmą ir antrą vietas. Tuo tarpu ketvirtas lenktynėse finišavęs M. Vinalesas nuo minėtų dviejų sportininkų atsilieka 16 taškų. Rezultatai: (vieta, lenktynininkas, komanda, laikas) 1 Marcas Marquezas Honda 50:41.565 2 Danilo Petrucci Pramac Ducati +1.192 3 Andrea Dovizioso Ducati +11.706 4 Maverickas Vinalesas Yamaha +16.559 5 Michele'is Pirro Ducati +19.499 6 Jackas Milleris MVDS Honda +24.882 7 Scottas Reddingas Pramac Ducati +33.872 8 Alexas Rinsas Suzuki +34.662 9 Jonas Folgeris Tech3 Yamaha +54.082 10 Bradley Smithas KTM +57.964 11 Polas Espargaro KTM +1:00.440 12 Alvaro Bautista Aspar Ducati +1:17.356 13 Calas Crutchlow LCR Honda +1:35.588 14 Dani Pedrosa Honda +1:38.857 15 Johannas Zarco Tech3 Yamaha +2:02.212 16 Lorisas Bazas Avintia Ducati +1 ratas 17 Karelas Abrahamas Aspar Ducati +1 ratas – Tito Rabatas MVDS Honda - – Andrea Iannone Suzuki - – Samas Lowesas Aprilia - – Aleixas Espargaro Aprilia - – Hectoras Barbera Avintia Ducati - – Jorge Lorenzo Ducati - Čempionato įskaita: (vieta, sportininkas, komanda, šalis, taškai) 1 Marc MARQUEZ Honda SPA 199 2 Andrea DOVIZIOSO Ducati ITA 199 3 Maverick VIÑALES Yamaha SPA 183 4 Valentino ROSSI Yamaha ITA 157 5 Dani PEDROSA Honda SPA 150 6 Johann ZARCO Yamaha FRA 110 7 Danilo PETRUCCI Ducati ITA 95 8 Cal CRUTCHLOW Honda GBR 92 9 Jorge LORENZO Ducati SPA 90 10 Jonas FOLGER Yamaha GER 84 11 Alvaro BAUTISTA Ducati SPA 62 12 Scott REDDING Ducati GBR 54 13 Jack MILLER Honda AUS 53 14 Aleix ESPARGARO Aprilia SPA 43 15 Loris BAZ Ducati FRA 39 16 Andrea IANNONE Suzuki ITA 33 17 Pol ESPARGARO KTM SPA 31 18 Karel ABRAHAM Ducati CZE 28 19 Alex RINS Suzuki SPA 27 20 Tito RABAT Honda SPA 27 21 Hector BARBERA Ducati SPA 23 22 Michele PIRRO Ducati ITA 18 23 Bradley SMITH KTM GBR 14 24 Mika KALLIO KTM FIN 6 25 Sam LOWES Aprilia GBR 2 26 Sylvain GUINTOLI Suzuki FRA 1 27 Takuya TSUDA Suzuki JPN.