Kaip rašoma pranešime žiniasklaidai, naujieji „Sportster“ linijos modeliai savyje talpina nerūpestingo stiliaus madas, atėjusias iš personalizuotų motociklų rinkos. Taip pat jie pasižymi tvirta „Sportster“ platforma ir iš koto verčiančiu „Evolution 1200“ V formos varikliu. Nuo pat jų gamybos pradžios 1957 metais „Sportster“ modelius iš naujo kurdavo tiek „Harley- Davidson“, tiek ir patys savininkai. Motociklas galėjo tapti „bobber“, „chopper“, „scrambler“ ar net „Cafe racer“ stiliaus pavyzdžiu. Jis yra „flat track“, traukos ar žiedo lenktynių herojus ir tuo pačiu pirmas motociklas tiems, kurie ieško „custom“ stiliaus modelio. „Sportster“ visą laiką buvo tarsi tobula dydžio, galios ir stiliaus kombinacija. Dėl to jį taip mėgo toks skirtingas motociklininkų ratas. Jį labai lengva išardyti ir sukurti kažką naujo. Tai, ką padarėme kurdami naujuosius „Iron 1200“ ir „Forty-Eight Special“, darė ištisos „Sportster“ savininkų kartos“, – sakė „Harley-Davidson“ dizaino padalinio viceprezidentas Bradas Richardsas. Išskirtinis „Iron 1200“ ir „Forty-Eight Special“ bruožas – degalų bako išvaizda. Ant jų galima pamatyti 1970-iesiems būdingas spalvotas linijas, šriftus ir grafikos elementus. „Šių bakų išvaizda atspindi tai, kas šiandien populiaru tiek modifikuotų motociklų, tiek apskritai dizaino pasaulyje. Tai yra perėjimas nuo kompleksiško dizaino labai paprastos ir švarios išvaizdos link. Svarbu pabrėžti, kad šie grafikos elementai prisitaiko prie pačio bako formos, kuri „Sportster“ atveju jau yra klasikinio dizaino pavyzdys savaime“, – pabrėžia B. Richardsas.  „Iron 1200“ Kalbant apie „Iron 1200“, reikia pradėti nuo galios. Jo 1202 cm3 darbinio tūrio „Evolution 1200“ V formos variklis išvysto 36 proc. didesnį sukimo momentą (99 Nm prieš 73 Nm) nei „883 Evolution“ jėgainė. Pastaroji sumontuota skardžiabalsyje gatvių modelyje „Iron 883“. „Iron 1200“ į gatvės kovas ateina turėdamas daugiau raumenų. Jis greičiau tolsta užsidegus žaliai šviesai ir dėl savo viduriniame sūkių diapazone esančios galios yra vikrus eisme. Daugiau galios – daugiau laimės kelyje. Čia sumontuotas glotnus juodas „Mini Ape“ stiliaus vairas, kuris yra tarsi nerašyta taisyklė garaže sukurtam motociklui. Vairas iškeltas 22 centimetrus, o jo plotis yra 81 centimetras, taigi motociklininkas sėdi krumpliais į priekį. Tamsų stikliuką virš priekinio žibinto žibinto įkvėpė „West Coast“ stilius, kuris puikiai dera su aukštu vairu. Vienvietė „Cafe Solo Seat“ tipo sėdynė gražiai įsilieja į galinį sparną ir prilaiko motociklininką, kai „Evolution 1200“ variklis demonstruoja savo galią. Klasikinis 12 litrų talpos „Sportster“ bakas turi įvairiaspalvius grafikos elementus, kurie išsidėsto jo profilyje. Tamsi variklio spalva dar labiau kausto dėmesį prie ryškių bako elementų. Jį galima pasirinkti „Vivid Black“ juodos, „Twisted Cherry“ raudonos ir „Billiard White“ baltos spalvos, kuri kontrastuoja su juodu stikliuku. Variklis nudažytas pagal populiarius spalvų derinius. Juodos spalvos viršus ir apačia, išmetimo vamzdžiai ir šoniniai dangteliai bei blizgūs kėliklių vamzdeliai, kurie suteikia V formos varikliui siluetą. „Iron 1200“ turi visiškai juodus 9 stipinų ratus (19 colių skersmens priekyje ir 16 colių gale) ir tvirtą diržinės pavaros apsaugą. Standartinėje „Iron 1200“ įrangoje yra „Harley-Davidson Smart Security System“ apsaugos sistema ir automatinė stabdžių antiblokavimo sistema ABS. „Forty-Eight Special“ Tvirtas „Forty-Eight Special“ priekis pasižymi plačia 13 cm pločio padanga, kurią apglėbia beveik 5 cm storio šakės. Pastarosios įtvirtintos į kaltinius trišakius. Dar pridėjus 18 cm aukščio „Tallboy“ formos vairą išėjo gana grėsminga išvaizda. „Specialiai šiai motociklo formai pasirinkome „Tallboy“ vairą. Jis sukuria ne tokią atsilošusią sėdėseną kaip „Mini-Ape“ stiliaus vairas, todėl puikiai dera su bekompromise priekine išvaizda ir mažesniu riešuto formos baku“, – atskleidė B. Richardsas. 8,3 litro „Sportster“ bakas išpuoštas ryškiomis horizontaliomis juostomis, kurios išdėstytos aplink „Harley-Davidson“ užrašą. Jį taip pat galima pasirinkti „Vivid Black“ juodos, „Twisted Cherry“ raudonos ir „Billiard White“ baltos spalvos. Čia „Evolution 1200“ variklis turi juodas cilindro galvutes ir chromuotus variklio dangtelius bei išmetimo vamzdžius. Tuo tarpu blizgūs kėliklių vamzdeliai suteikia V formos varikliui ryškesnį siluetą. Aukštos kokybės „Michelin Scorcher 31“ padangos užmautos ant juodų lengvo lydinio 9 stipinų 16 colių ratų. Standartinėje „Forty-Eight Special“ įrangoje yra „Harley-Davidson Smart Security System“ apsaugos sistema ir automatinė stabdžių antiblokavimo sistema ABS.