Pasak grupės, įplaukų padidėjimą visų pirma lėmė į atskaitomybę įtraukti anksčiau šiais metais iš „General Motors“ įsigytos „Opel Vauxhall“ veiklos rezultatai. Įplaukos, neįskaitant „Opel Vauxhall“, sudarė 12,2 mlrd. eurų. Pasak PSA, trečiąjį ketvirtį pardavimai ir užimamos rinkos dalys padidėjo visuose regionuose, išskyrus Kiniją. „Peugeot“ ir „Citroen“ markes valdanti grupė prognozuoja, kad Europos automobilių rinka šiemet padidės 3 procentais. Kinijos rinka, jos vertinimais, šiemet išaugs 7 proc., o Lotynų Amerikos rinka – taip pat 7 procentais. Tuo tarpu kita Prancūzijos automobilių gamintoja „Renault“ savo pardavimus praėjusį ketvirtį padidino 15,9 proc. iki 12,2 mlrd. eurų.  „Renault“ automobilių pardavimai liepos–rugsėjo mėnesiais padidėjo 9,4 proc. iki 866,233 tūkst. vienetų. Vien Europoje pardavimai išaugo 4,9 proc., o kituose regionuose – 13,5 procento. Įmonė taip pat patvirtino savo ankstesnes prognozes, pagal kurias jos pardavimai šiemet padidės 40 proc. iki daugiau kaip 6 mln. automobilių, o įplaukos išaugs nuo pernykščių 51 mlrd. eurų iki 70 mlrd. eurų.