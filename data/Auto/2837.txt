Skaičius stebina, kita vertus prirašyta daug straipsnių apie vairuotojus, kurie aklai vadovaujasi GPS navigacijos sistemos nurodymais, nors kartais ji nuveda juos į ežerą ar ant geležinkelio bėgių. Minėti atvejai kraštutiniai, kita vertus, daugeliui tikrai buvo pasiūlytas aplinkkelis, dėl kurio buvo gaištas laikas ir kuris nebuvo trumpiausio kelio variantas. Apklausa rodo, kad tai dažna problema: 47 proc. respondentų sakė, kad garsiai peikia savo navigacijos sistemą, 31 proc. respondentų netgi apšaukia savo GPS navigaciją. Navigacijos programėlės „Waze“ vadybininkas Jungtinėje Karalystėje Finlay‘is Clarkas sakė: „Nesistebiu, girdėdamas, kad vairuotojai pyksta ant navigacijos sistemų. Daugelis neatnaujina jų, neparsisiunčia naujausių žemėlapių, nenaudoja tiesioginio eismo duomenų.“ Lengva suversti bėdą navigacijos sistemai, kita vertus, ne ji dėl visko kalta – tai patvirtina ir faktas, kad 52 proc. apklausos dalyvių teigė pasitikintys GPS navigacijos sistema ir ja vadovaujasi.