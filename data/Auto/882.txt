Žurnalistams ji sakė, kad „negali garantuoti“, jog kompanija atitiks 2021 metais įsigaliosiančius griežtesnius taršos reikalavimus. „Tai yra didžiulis iššūkis visiems, – vėliau interviu agentūrai AFP sakė jis. – Mes tai padarysime. Ta mūsų siekis. Tačiau negalime to garantuoti.“ Remiantis 2014 metais priimtais reikalavimais, Europos Sąjungos teritorijoje parduodamų automobilių gamintojai – su tam tikromis išimtimis – privalės pasiekti, kad nuo 2021 metų pradžios automobilio išmetamų anglies dvideginio dujų kiekis vienam kilometrui neviršytų 95 gramų, palyginti su 2015 metais galiojusiu 130 gramų reikalavimu. Tokio reikalavimo nesilaikantiems gamintojams bus skirta 95 eurų bauda už kiekvieną automobilį ir kiekvieną perviršinį CO2 gramą. Automobilių gamintojai dėl to potencialiai gali patirti dešimčių ar šimtų milijonų eurų nuostolių. Ekspertai sako, kad atitikti naujuosius reikalavimus bus sunkiau Vokietijos automobilių gamintojams, gaminantiems automobilius su galingesniais ir tuo pačiu taršesniais varikliais. Siekdamos atitikti naujuosius reikalavimus kompanijos plečia savo elektromobilių asortimentą.