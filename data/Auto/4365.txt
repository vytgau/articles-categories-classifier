„Dakaras dar tik prasideda. Mums teisėjų sprendimas iškelti lėtesnius varžovus į priekį yra labai pavojingas. Vienintelis kelias – būti dar atsargesniais pasivijus varžovą. Greičio tai nepridės. Grįžome į ikistartinį „status quo“. Taktika antrajam greičio ruožui lieka lieka tokia pati: greitai kur galime ir ypač atsargiai, kai matomumas prastas“, – sakė B. Vanagas. Ką apie starto pozicijų stumdymą mano kiti sportininkai, skaitykite čia. Antrąjį greičio ruožą, kuris baigsis Argentinos mieste Tukumane, B. Vanago ekipažas „General Financing team Pitlane“ pradės 17.55 val. Lietuvos laiku. „Šios dienos ypatumas – visa distancija, lenktynės tik keliais. Pagal organizatorių informaciją dalyvių briefinge, daug kelių paplauti bei išgraužti neseniai praėjusių liūčių, tad reikės būti ypač atidiems kelyje“, – sakė B. Vanagas, važiuojantis bolidu „Toyota Hilux“. 2017 m. Dakaro ralyje startavo daugiau nei 600 dalyvių iš 60 valstybių bei teritorijų. Lietuvai atstovauja trys ekipažai: B. Vanago ir šturmano iš Lenkijos S. Rozwadowskio, Antano Juknevičiaus ir šturmano Dariaus Vaičiulio bei Vaidoto Žalos ir šturmano Saulius Jurgelėno. Pastarieji startuos atitinkamai 18.02 ir 18.08 val.