Daugiausia vairuotojų rūpesčio sulaukė šalies sostinė – vilniečiai žaliųjų erdvių plėtrai ir medelių sodinimui paskyrė daugiau kaip 1,7 tūkst. eurų. Toliau rikiuojasi Kaunas, Klaipėda, Panevėžys ir Šiauliai. „Skaičiuojama, kad vienas medis per sezoną pagamina tiek deguonies, kiek pakaktų dešimčiai žmonių suvartoti per metus. Tai reiškia, kad daugiau kaip 7 tūkst. prie paskelbtos akcijos prisijungusių vairuotojų be didelių pastangų prisidėjo prie žalesnių miestų kūrimo ir švaresnio oro juose. Šiuo metu kalbamės su savivaldybėmis, deriname, kaip konkrečiai kiekviename mieste bus panaudotos surinktos lėšos, kokios žaliosios erdvės bus plečiamos“, – sako Audrius Miežys, akciją inicijavusios bendrovės „Neste Lietuva“ mažmeninės prekybos skyriaus vadovas. Šiuo metu jau aišku, kad Klaipėdoje už surinktas lėšas medžiai bus sodinami rudenį prie vandens telkinio, esančio Pietinėje gatvėje, o Alytuje vairuotojų surinktos lėšos padės apželdinti Punsko, Kalniškės ir Ūdrijos gatvių sankirtą. Šalies vairuotojų norą būti draugiškiems aplinkai, tausoti gamtą rodo ir kiek anksčiau atlikto šalies vairuotojų nuomonės tyrimo duomenys. 39 proc. vairuotojų, rinkdamiesi į nuosavo automobilio baką pilamus degalus, domisi šių poveikiu aplinkai – jis skiriasi priklausomai nuo sudėtyje esančių priedų. Žaliosioms erdvėms Lietuvos miestuose puoselėti skirtos lėšos buvo renkamos balandžio mėnesį vykusios akcijos „Palik žalią pėdsaką su „Neste“ metu. Akcijoje iš viso dalyvavo 12 Lietuvos miestų: Vilnius, Kaunas, Klaipėda, Šiauliai, Panevėžys, Ukmergė, Utena, Alytus, Marijampolė, Kėdainiai, Molėtai ir Mažeikiai.