Remiantis šiuo metu jau turima informacija, galima teigti, kad naujasis modelis turės trumpesnį variklio dangtį, pats korpusas bus kiek ilgesnis, o stiklo apdaila keleiviams sukurs futuristinės prabangos įspūdį. Nors kol kas neskalbiama, kokia galios sistema bus aprūpintas naujausias „Infiniti“ modelis „Q Inspiration“, tačiau ekspertai mano, jog tai galėtų būti naujo variklio su kintamu kompresijos santykiu variantas, debiutavęs naujame QX50 modelyje, arba netgi elektra varoma galios sistema. Dar svarbiau tai, kad neilgai trukus oficialiai pristatomas „Q Inspiration“ leis iš arčiau susipažinti su tuo, ką bendrovė ketina pristatyti naujausiuose ateities modeliuose, ėmusi žaisti aptakesnėmis linijomis ir išraiškingesnėmis formomis. „Infiniti“ sukurtas „Q Inspiration“ oficialiai bus pristatytas sausio 15 dieną Detroito automobilių parodoje – sekite naujienas.