2016 m. Lietuvoje iš viso parduoti 448 nauji „Audi“ automobiliai, tai yra 76 daugiau nei 2015 m. Kompanija pranešime pažymi, kad būtent „Audi“ daugelį mėnesių pirmavo pagal užregistruotų „premium“ segmento automobilių skaičių. Praėjusių metų pardavimų rezultatai liudija stabilų ir nuoseklų šio automobilių gamintojo pozicijų stiprėjimą per visą pokrizinį laikotarpį. Latvijoje iš viso parduoti 384 visų modelių „Audi“ automobiliai, tai yra 26 proc. daugiau nei 2015 m. Populiariausiu Latvijoje pernai buvo vidutinis SUV Q5 ir verslo klasės A6. 2016 m. „Audi“ gamintojai džiaugėsi visuomenei pristatytų modelių gausa. Pernai „Audi“ asortimentą papildė aukščiausios klasės sportiniai „Audi A5“ ir „S5 Coupe“, didžiulio susidomėjimo sulaukė „Audi Q2“ kompaktiško SUV debiutas. Šio nediduko miesto visureigio salone sumontuotos iki šiol tik prabangiausiuose modeliuose matytos informacinių pramogų sistemos. Po keleto metų pertraukos „Audi“ modernizavo vidutinės klasės SUV Q5, kuris Lietuvoje pasirodys netrukus. Remdamasi pirmtako pardavimų rezultatais, Audi gamintojai tikisi, kad ir atnaujintas modelis, jau šių metų pradžioje pasirodysiantis Lietuvoje ir kitose Europos šalyse, turės didelį pasisekimą.