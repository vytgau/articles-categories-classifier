Saugaus eismo dieną jau ne pirmus metus Lietuvoje į šalies kelius užtikrinti eismo saugumo motociklais išvažiuoja Lietuvos kelių policijos tarnybos pareigūnai. Šiais metais „Yamaha“ motociklus „pasikinkę“ pareigūnų su šalies motociklų vairuotojų klubų nariais motociklais susitiko sostinės Valdovų rūmų kieme ir išriedėjo į Kauną. Vaizdas išties neįprastas - paprastai policijos pareigūnai lydi motociklininkus, o ketvirtadienio rytą policija judėjo su baikerių palyda. Lietuvos kelių policijos pareigūnus ir moto entuziastus į kelionę išlydėjo automobilių sporto lenktynininkas Benediktas Vanagas ir Lietuvos policijos kapelionas Algirdas Toliatas, kuris pats neabejingas plieniniams žirgams. Įspūdinga kolona prasuko Šventaragio g., Gedimino pr., Goštauto g., Gynėjų g., Geležinio Vilko g., žiedine Geležinio Vilko g. sankryža, Konstitucijos pr. ir Narbuto g. sankryža, Pilaitės pr., Vakariniu aplinkkeliu, Oslo g., Gariūnų g. ir magistraliniu keliu A1 Vilnius-Kaunas-Klaipėda patraukė į Laikinąją sostinę. Pakeliui pareigūnai dar užsuks į Trakų rajone esančią Angelų Kalvą. Iš viso Lietuvos policija turi apie 30 tarnybinių motociklų. 