Jame įdiegtos pažangios pagalbos sistemos („Front Assist“ ir „Lane Assist“), inovatyvios skaitmeninės funkcijos (naujos kartos „Active Info Display“), šeši efektyvūs varikliai ir novatoriškas dizainas. Kaip tikina gamintojai, naujasis „T-Roc“ pritaikytas ir važiavimui intensyviomis šiuolaikinių miestų gatvėmis bei aktyviam laisvalaikiui užmiestyje. „Volkswagen“ modelių linijoje „T-Roc“ yra šalia „Tiguan“ esančiame segmente. Modelis yra 4234 mm ilgio (252 mm trumpesnis nei „Tiguan“), turi 2603 mm ratų bazę, ir yra pagamintas ant MQB modulinės platformos. Erdvė daiktams bagažinėje – nuo 445 iki 1290 litrų, kai galiniai atlošai sulankstyti. Tai „T-Roc“ išskirtinumas, kadangi tokios erdvės šios klasės automobiliuose paprastai nebūna. „T-Roc“ interjeras pritaikytas skaitmeninės eros poreikiams. Automobilį galima užsisakyti su naujos kartos ekranu „Active Info Display“ ir iki 8,0 colių įstrižainės ekrano informacine-pramogine sistema. Melomanai automobilį gali dar labiau pagerinti pasirinkę 300 vatų „Beats“ garso sistemą specialiai pritaikytą „T-Roc“ interjerui.  Aukštųjų technologijų sistemos, tokios kaip „Front Assist“ stebėjimo sistema su miestui pritaikytais avariniais stabdžiais ir pėsčiųjų stebėjimu, automatinė stabdymo sistema ir juostos laikymosi sistema „Lane Assist“, yra įtrauktos į standartinę įrangą. Šiam krosoveriui papildomai galima sukonfigūruoti vienuolika pagalbos sistemų. Be standartinės įrangos „T-Roc“ vairuotojas galės pasirinkti „Style“ arba „Sport“ variantą, ir taip dar labiau personalizuoti savo automobilį. Be to, „Style“ ir „Sport“ versijos gali būti dar labiau patobulintos „R-Line“ išorinės apdailos paketu. Naujasis „T-Roc“ siūlomas su turbininiais varikliais: trimis benzininiais (TSI) ir trimis dyzeliniais varikliais (TDI). Jie yra trijų galingumo lygių: 85 kW / 115 AG , 110 kW / 150 AG ir 140 kW / 190 AG . 115 AG versijų automobiliai varomi priekiniais ratais ir turi mechaninę pavarų dėžę. Pasirinkę 150 AG variklius pirkėjai gali rinktis priekiniais arba visais ratais varomus automobilius, taip pat 7 greičių DSG „automatą“. Automobiliai su 190 AG varikliais standartiškai turi 7 greičių DSG automatinę transmisiją ir yra varomi visais ratais. Visais ratais varomi „T-Roc“ standartiškai turi „4MOTION Active Control“, leidžiantį pasirinkti vairavimo profilį. Vairuotojai gali rinktis du greitkelio profilius: „Street“ ir „Snow“, ir du bekelės režimus: „Of Road“ ir „Off Road individual“. „T-Roc“ gali būti pritaikytas vairuotojo asmeninėms reikmėms naudojant važiuoklės valdymą (DCC) ir pažangų vairavimą, kuris buvo pristatytas su „Golf GTI“. Naujasis visureigis bus gaminamas Setubalio gamykloje Portugalijoje (netoli Lisabonos). Šį rudenį „T-Roc“ bus galima iš anksto užsakyti ir Lietuvoje, o metų pabaigoje pirmieji automobiliai jau bus „Volkswagen“ salonuose. Spalio mėnesį planuojama pradėti išankstinius užsakymus, tuomet bus paskelbta kaina bei informacija, kokios konfigūracijos automobilius bus galima įsigyti.