Bernastono gamykloje šiuo metu „Toyota“ gamina „Auris“ ir „Avensis“ modelius. Gamykloje dirba apie 2,5 tūkst. žmonių. Bernastone „Toyota“ pernai pagamino 180 tūkst. automobilių, o didžioji jų dalis buvo eksportuota į žemyninę Europą. „Toyota“ Europos padalinio vadovo Johano van Zylo teigimu, ši investicija rodo, jog įmonė daro viską, kad Bernastono gamykla taptų konkurencinga. Tačiau vadovas pripažįsta, kad ne viskas yra jų įmonės rankose. „Mūsų tolesnei sėkmei reikia prognozuojamos, nekomplikuotos, laisvos rinkos tarp Didžiosios Britanijos ir Europos, kurios nevaržo jokie barjerai ir tarifai“, – perspėjo J. van Zylas.