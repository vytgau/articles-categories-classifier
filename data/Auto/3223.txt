Viena įmonė tiekia robotus, kurių darbo valanda tekainuoja 6,4 euro, rašo autoevolution.com. Svarbu ir tai, kad tokie „darbuotojai“ niekada nesiskundžia nuobodulį keliančiomis pareigomis ir nesijaučia neįvertinti, jei lieka nepagirti už sugebėjimą įrašyti net 300 automobilių registracijos numerių per minutę. Robotai, apie kuriuos kalbama, – tai „Kinghtscope“ tipo robotų K5 versijos įrenginiai. Jie, kaip tvirtinama, netrukus bus papildyti asmens turimus šaunamuosius ginklus leidžiančiomis identifikuoti funkcijomis. Šių robotų apžvalgos kampas – net 360 laipsnių. Įsidėmėtina, kad visus jų užfiksuotus vaizdus galima panaudoti kaip įrodymus ginčytinose situacijose. Vienas kiaušinį primenančios formos K5 modelio robotas sveria maždaug 140 kilogramų. Jo aukštis – apie pusantro metro. Tik sumaniai pažangias technologijas gebančių pritaikyti robotų kūrėjų dėka šiandien jau galima naudotis jokio pavojaus nekeliančiais automobilių stovėjimo aikšteles žvalgančiais įrenginiais. Žmonės, kuriuos šie robotai pavaduoja, taip pat nelieka be darbo: jie gali stebėti kelių robotų perduodamus vaizdus. Visiškai neseniai Silicio slėnyje netoli vieno prekybos centro esančioje automobilių stovėjimo aikštelėje įvyko gluminantis incidentas. Kaip pranešė kanalas ABC7, nuo alkoholio apsvaigęs vyriškis nuvertė vieną iš čia eksploatuojamų robotų. Ar viešosios tvarkos pažeidėjas puolė gintis nuo įtariamos grėsmės, taip ir nepaaiškėjo. Roboto užpuolikui bus pateikti kaltinimai dėl svaigalų vartojimo viešoje vietoje ir tvarkos pažeidimo. Prasižengėlis yra Mauntin Vju gyvenantis 41 metų vyriškis. Paaiškinti, kodėl panaudojo jėgą prieš beginklį automatinį apsaugos robotą, jis taip ir nesugebėjo. Tai, beje, ne pirmas vandalizmo atvejis, kurio „auka“ tampa robotas. Kiek anksčiau kelių neišaiškintų asmenų taikiu tapo „Hitchbot“ robotas. Nors neblaivus vyras kiek apgadino apsaugos roboto korpusą, vos tik pastatytas ant ratų robotas iš karto ėmė veikti be jokių sutrikimų. Įrenginio technologijų pažangą liudija ir tai, kad vandalizmu kaltinamas vyras buvo sulaikytas tik remiantis roboto nufilmuotu vaizdo įrašu.