Labiausiai tarp Rusijos pirkėjų paklausūs „Ferrari“ modeliai – sportinis automobilis „488 GTB“ ir rodsteris „488 Spider“. Per minėtąjį laikotarpį Rusijoje buvo parduota 10 šių automobilių. Be to, čia buvo nupirkti šeši „California T“, šeši „458 Italia“, penki FF bei keturi „F12Berlinetta“ modeliai. Iš visų šiemet parduotų „Ferrari“ automobilių 23 rieda Maskvos ir jos apylinkių keliais, penkių savininkai yra iš Sankt Peterburgo ir dar po vieną šios markės transporto priemonę galima išvysti Primorės krašte, taip pat Kemerovo ir Tulos srityse. Tuo metu, „Autostat“ duomenimis, per 2016 m. devynis mėnesius Rusijoje taip pat parduoti net 236 nauji „Bentley“ markės automobiliai – 48 proc. daugiau, nei tuo pačių pernai metų laikotarpiu. Tarp šių prabangių automobilių populiariausias modelis – visureigis „Bentayga“, kuris Rusijoje pradėtas pardavinėti tik balandį. Per šį laikotarpį parduota 116 šio modelio egzempliorių, tai sudaro maždaug pusę visų Rusijoje parduotų „Bentley“ automobilių. Toliau pagal populiarumą Rusijoje yra modelis „Continental“ (76 vienetai; -21 proc.). Trečioje vietoje – „Bentley Flying Spur“ (27 vienetai; -46 proc.). Daugiau nei 60 proc. naujų „Bentley“ automobilių realizuota Maskvoje ir Pamaskvėje (148 automobiliai). Dar 23 automobiliai parduoti Sankt Peterburge. Krasnodaro krašto keliuose pasirodė 6 automobiliai, į Sverdlovsko sritį išsiųsti 5 automobiliai. Po 4 „Bentley“ automobilius įsigijo Kaliningrado srities ir Stavropolio krašto gyventojai, po 3 – Baškirijos ir Šiaurės Osetijos gyventojai. Dar penkiuose Rusijos regionuose nupirkta po du šios markės automobilius, o 19 regionų – po vieną. Nuo šių metų sausio iki rugsėjo Rusijoje buvo parduota iš viso 1 mln. 20 tūkst. 932 automobiliai. Tai yra 14,4 proc. mažiau nei tuo pačiu laikotarpiu pernai. Pats populiariausias Rusijoje yra „Hyundai Solaris“. Nuo metų pradžios šalyje parduoti 66 tūkst. 602 šio modelio Pietų Korėjos gamintojo tiekiami automobiliai.