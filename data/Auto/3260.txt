Melnragė-Giruliai priskirti Žaliajai tarifų zonai ir čia už valandą reikės mokėti 30 centų. Smiltynėje, kuri priskirta Raudonajai tarifų zonai, už valandą reikės mokėti 90 centų. Taip pat, kaip kasmet, pailgėja ir apmokestinamos paros valandos Šiauriniame ir Pietiniame raguose, kuriuose nuo gegužės 1 dienos rinkliava už automobilio statymą mokama nuo 08:00 iki 22:00. Tarifas lieka tas pats – 90 centų už valandą. Atkreipiamas dėmesys, kad šiltuoju metų laiku „Klaipėdos keleivinis transportas“ padaugina autobusų, vežančių prie jūros, reisų skaičių ir pailgina jų važiavimo laiką. Važiuodami prie jūros ne automobiliu, o autobusu, tausosite ir gamtą, ir savo pinigus.