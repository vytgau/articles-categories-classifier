Taryba savo „Twitter“ paskyroje nurodė, jog nėra aišku, ar „Tesla Model X“ tuo metu važiavo su įjungta autopiloto sistema. Tyrėjai taip pat ištirs gaisrą, kuris kilo po avarijos. San Chosė dienraštis „The Mercury News“ pranešė, kad per avariją netoli Mauntinvju Silicio slėnyje žuvo 38 metų amžiaus vyras. Kalifornijos greitkelių patrulių tarnyba dienraščiui pareiškė, kad vyras važiavo į pietus automobiliams su keleiviais skirta eismo juosta, kai „Tesla“ trenkėsi į greitkelio atitvarą. Po avarijos kilo gaisras. Gelbėtojai ištraukė vyrą iš automobilio, tačiau vėliau jis mirė ligoninėje.