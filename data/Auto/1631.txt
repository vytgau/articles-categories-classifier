„Hyundai“ kartu su padaliniu „Kia Motors“, penkta didžiausia pasaulyje automobilių gamintoja, pranešė uždirbusi trečiąjį metų ketvirtį, pasibaigusį rugsėjį, 852 mlrd. vonų (758 mln. JAV dolerių). Praėjusių metų analogišku laikotarpiu įmonė uždirbo 1,06 trln. vonų pelno. Analitikai prognozavo 845 mlrd. vonų rodiklį. „Hyundai Motor“ akcijų vertė šoktelėjo daugiau nei 6 proc., iki aukščiausio lygio nuo liepos, rinkoms viliantis, kad bendrovės pardavimai Kinijoje, didžiausioje automobilių rinkoje pasaulyje, laipsniškai atsigaus. Tačiau analitikai perspėjo, kad vangūs automobilių pardavimai JAV gali sulėtinti atsigavimą. „Hyundai“ pardavimai Kinijoje sausį-rugsėjį sumažėjo 30 proc., o Jungtinėse Valstijose – 13 proc. Analogišku laikotarpiu pardavimai Pietų Korėjoje, trečioje pagal dydį įmonės rinkoje, išaugo 8 proc.