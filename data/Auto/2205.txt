Automobilių gamintojas „Daimler AG“ ir „Mercedes-Benz“ Lietuvoje atstovaujanti bendrovė „Silberauto“ į Lietuvą atvežė visą pulką aukščiausios klasės automobilių, kuriuos vairuotojai galėjo ne tik apžiūrėti iš arti, bet ir išbandyti jų vairavimo malonumą Vilniaus miesto gatvėse ir specialiai paruoštose trasose. Renginio dalyviai visą dieną slalomo trasoje testavo galinguosius „Mercedes-AMG“ automobilius. Kiekvienas vairuotojas galėjo išbandyti penkis skirtingus modelius: „GLC 43 AMG Coupe“, „C 43 AMG Coupe“, „GLA 45 AMG“, „E 43 AMG“ ir „E 63 AMG“. Norėjusieji pajusti hibridinių automobilių vairavimo malonumą taip pat galėjo rinktis iš keleto skirtingų modelių. Viduje ir lauke esančioje ekspozicijoje automobilių mėgėjų akis traukė superautomobilis „AMG GT C“, turistinėms kelionėms pritaikytas „Vito Marco Polo“ ir ką tik į Lietuvą atvykęs, atnaujintas S klasės automobilis.  Bandymų metu vairuotojai susipažino ir išbandė išmaniąsias „Mercedes-Benz“ sistemas: „Intelligent drive“ („Collision prevention assist“, „360 Camera“, „Distronic“); „Offroad Drive“ („Physical limits“, „Assistance systems (4ETS)); „Safety Experience“ („Technical Features“, „Safety Features“, „Driver Training“); „Agility Course“ („Dynamic Features“, „Driving Performnce“, „Driving Emotions“). Antradienį šioje aikštelėje rinksis komercinio transporto gerbėjai, kurie galės susipažinti su visa „Mercedes-Benz“ komercinių automobilių gama, jų vairavimo dinamika, funkcijų įvairove ir šiuose automobiliuose naudojamomis išmaniosiomis technologijomis.