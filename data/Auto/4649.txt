Šiuos modelius dešimt komisijos narių – Dainius Leonavičius („Ne vienas kelyje“), Dina Sergijenko („Verslo Žinios“), Ilona Steponėnė (lrytas.lt), Jurgis Paplaitis (Delfi.lt), Paulius Sviklas (15min.lt), Ramūnas Fetingis („Autopilotas“), Renaldas Gabartas (alfa.lt), Valdas Juozas Vilūnas („Keliai. Mašinos. Žmonės.“), Valdas Valiukevičius („Keturi Ratai“) ir Vitoldas Milius („Autobild Lietuva“) – atrinko iš 35 pretendentų. Tai labiausiai tarptautiškas geriausiųjų septynetas per visą 20-ies metų konkurso istoriją, rašoma organizatorių pranešime žiniasklaidai. Jame vienas itališkas, du korėjietiški, du prancūziški ir po vieną vokišką bei ispanišką automobilius. „Automobilių pasaulyje pastebima labai didelė konkurencija. Visi automobilių gamintojai kyla, stengiasi ir gamina gerus automobilius nepriklausomai nuo to, kur jie įsikūrę. Visi kovoja už vietą pasaulyje, žvalgosi į svetimus daržus, dėl to laimi pirkėjas“, - aiškino „Metų automobilio 2017“ komisijos primininkas Valdas Valiukevičius. Konkurso nugalėtojas paaiškės gruodžio 10 dieną.  Be pagrindinio titulo renkami sportiškiausi, saugiausi, gražiausio dizaino automobiliai, geriausias visureigis, „Moterų aistros“ automobilis ir kitos nominacijos, kuriose toliau varžysis: „Metų vairas 2017“: Andrius Vasiliauskas, Jonas Gelžinis, Kasparas Navickas; „Metų Visureigis 2017“: „Maserati Levante“, „Toyota Hilux“, „Volkswagen Tiguan“; „Sportiškiausias automobilis 2017“: „Alfa Romeo Giulia“, „Ford Focus RS“, „Maserati Levante“; „Moterų aistros automobilis“: „Alfa Romeo Giulia“, „Ford Focus RS“, „Jaguar F-Pace“; „Už dizainą“: „Alfa Romeo Giulia“, „Peugeot 3008“, „Toyota C-HR“. Šiemet komisijai išrinkti geriausius padėjo ir savo sričių profesionalai. Automobilių inžinierius Domas Zinkevičius įvertino naujausių modelių konstrukcijos ypatybes. Profesionalūs, ilgametę patirtį turintys lenktynininkai padėjo rinkti sportiškiausią automobilį. Visureigių specialistas Audrius Sutkus ant savo sukonstruotos modernios bandymų platformos įvertino pretendentų į „Metų visureigio 2017“ titulą pravažumo galimybes. Šiemet konkurse dalyvavo: „Alfa Romeo Giulia“, „Audi A5“, „Audi Q2“, „Cadillac CT6“, „Cadillac XT5“, „Citroen C3“, „Fiat Tipo“, „Ford Edge“, Ford Focus RS“, „Ford Kuga“, Hyundai i20 Active“, „Hyundai Ioniq“, „Jaguar F-Pace“, „Jaguar XF“, Kia Niro“, „Kia Optima“, „Kia Optima SW“, „Kia Sportage“, „Lexus RX“, „Maserati Levante“, „Mercedes-Benz E-Class“, „Mercedes-Benz GLC Coupe“, „Opel Mokka X“, „Peugeot 3008“, „Renault Megane Grandtour“, „Renault Megane GT“, „Renault Scenic“, „Seat Ateca“, „Škoda Kodiaq“, „Suzuki SX4 S-Cross“, „Toyota C-HR“, „Toyota Hilux“, „Toyota Prius“, „Volkswagen Tiguan“, „Volvo S90“.