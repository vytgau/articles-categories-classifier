Iki balandžio 24 d. Didžiosios Britanijos vyriausybė turi pateikti planus, kurie atitiktų su oro kokybės gerinimo iššūkiais susijusius Europos Sąjungos teisės aktus ir neprieštarautų Aukščiausiojo teismo nustatytiems azoto dioksido apribojimams, rašo europe.autonews.com. Po „Volkswagen Group“ dyzelinių variklių skandalo 2015 m. rugsėjį, kai paaiškėjo, kad faktiniai teršalų išmetimo rodikliai yra daug aukštesni nei tie, kurie nustatomi vykdant laboratorinius testus, visuomenės ir politikų dėmesys oro kokybei gerokai išaugo. Kaip skelbia „Financial Times“, svarstoma galimybė skirti personalizuotas net 2 tūkst. svarų sterlingų (daugiau nei 2,3 tūkst. eurų) siekiančią valstybės subsidijas, kuri turėtų būti naudojama rengiant įvairias pereiti prie aplinkai mažiau kenksmingų automobilių skatinančias iniciatyvas. Anot kai kurių Th. May vadovaujamos Konservatorių partijos atstovų, išsamiau šis žingsnis dar neaptartas. Londono meras jau pažadėjo imtis griežtesnių priemonių kovojant su orą teršiančiomis transporto priemonėmis. Pavyzdžiui, nuo 2018 metų planuojama uždrausti naujų taksi su dyzeliniais varikliais eksploatavimą, be to, įvesti keletą naujų automobilių savininkams taikomų mokesčių.