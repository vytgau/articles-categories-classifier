„Hyundai“ kartu su padaliniu „Kia Motors“, penkta didžiausia pasaulyje automobilių gamintoja, tikėjosi laipsniškai atgaivinti pelną, tačiau planai pasiekė aklavietę, tvyrant Kinijos pasipiktinimui dėl Korėjos pusiasalyje dislokuotos JAV priešraketinės gynybos sistemos THAAD. Silpna paklausa JAV, antroje didžiausioje bendrovės rinkoje po Kinijos, taip pat neigiamai atsiliepė rezultatams. Be to, „Hyundai Motor“ perspėjo, kad ši tendencija gali išlikti iki metų pabaigos. Įmonės ketvirtinis grynasis pelnas antrąjį metų ketvirtį, palyginti su analogišku praėjusių metų ketvirčiu, sumažėjo perpus, iki 817 mlrd. vonų (729 mln. JAV dolerių), - ketvirtinis grynasis „Hyundai“ pelnas mažėja 14-ą ketvirtį iš eilės ir yra mažiausias nuo 2012 m. pirmojo ketvirčio. Analitikai prognozavo apie 1,35 trln. vonų pelną. „Hyundai“ veiklos pelnas sudarė 1,34 trln. vonų, o pardavimai - 24,31 trln. vonų. Mažmeniniai „Hyundai Motor“ pardavimai Kinijoje, didžiausioje pasaulyje automobilių rinkoje, pirmąjį 2017 metų pusmetį smuko 29 procentais. Įmonės pardavimai JAV sausį-birželį sumažėjo 7,4 proc.