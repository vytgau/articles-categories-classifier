Skaičiuojant bendrai, „Hyundai“ ir „Kia“ šių metų kovo mėnesį Kinijoje pardavė 52 proc. mažiau automobilių nei tuo pačiu laikotarpiu pernai. Kinija praėjusiais metais sudarė daugiau nei ketvirtį visų „Hyundai“ ir „Kia“ pardavimų užsienyje. Tarp Kinijos ir Pietų Korėjos pastaruoju metu įsiplieskė diplomatiniai nesutarimai dėl korėjiečių dislokuojamų amerikietiškų priešraketinės gynybos sistemų. Šis ėjimas supykdė Kiniją, nors Seulas ginasi, kad priešraketines sistemas dislokuoja atsakydama į Šiaurės Korėjos keliamą pavojų ir tai su Pekinu neturi nieko bendra. Valstybinė kinų žiniasklaida paragino boikotuoti kai kurias Pietų Korėjos įmones. Konfliktas dar labiau sustiprino antikorėjietiškas nuotaikas Kinijoje, tačiau pastebima, kad tai, ko gero, nėra vienintelė priežastis, dėl kurios mažėja korėjietiškų automobilių pardavimai Kinijoje. „Hyundai“ pranešime spaudai tikino, kad kompanija siekia „pritaikyti gamybą prie dabartinių rinkos sąlygų“, bet plačiau gamybos apimčių mažinimo Kinijoje nekomentavo.