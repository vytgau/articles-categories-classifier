Seimas po svarstymo pritarė Saugaus eismo automobilių keliais įstatymo pataisoms, kuriomis numatoma nuo gruodžio 1 d. įteisinti administracinių paslaugų teikimo ribojimus asmenims, nesumokėjusiems visų jiems paskirtų baudų už padarytus Kelių eismo taisyklių pažeidimus (jeigu nustatytas terminas jas sumokėti pasibaigęs). Pasak projekto iniciatorių, šiais ribojimais siekiama skatinti valstybei skolingus asmenis ieškoti būdų ir priemonių sumokėti jiems paskirtas baudas. Po svarstymo už teisės akto pakeitimus balsavo 66 Seimo nariai, balsavusių prieš nebuvo, susilaikė 1 parlamentaras. Tam, kad pakeitimai būtų priimti, Seimas turės balsuoti dar kartą.