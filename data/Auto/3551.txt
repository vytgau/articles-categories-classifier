Per dieną minėtoje gamykloje (kuri yra didžiausia, priklausanti bendrovei) „Audi“ pagamina 1400 A4 ir A5 automobilių. Tai reiškia, kad per tas kelias dienas gamintojas nesurinks 5600 automobilių. Apie laikiną gamybos stabdymą dėl tiekėją ištikusios nelaimės pirmadienį pranešė oficiali „Audi“ atstovė. Ingolštato gamykloje „Audi“ taip pat gamina ir kitų modelių automobilius – pavyzdžiui A3 ar Q2. Skaičiuojama, kad dėl laikino darbų sutrikdymo gamykloje nukentės apie 8 tūkst. 500 iš 43 tūkst. „Audi“ samdomų darbuotojų. Jie nedirba nuo pirmadienio iki ketvirtadienio. A4 ir A5 modelių gamyba „Audi“ gamykloje Nekarzulme nesutriko. Minėtoje gamykloje „Audi“ taip pat gamina A6, A8 ir R8 modelius. Pirmoji apie gamybos sutrikimus pirmadienį pranešė „Deutsche Presse-Agentur“.