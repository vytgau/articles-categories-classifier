„Avis Budget“ teigia teiksianti techninio palaikymo ir aptarnavimo paslaugas „Waymo“, kad automobiliai būtų švarūs ir techniškai tvarkingi. Apie tokią partnerystę pranešta tą pačią dieną, kai „Bloomberg“ pranešė, jog „Apple“ iš kitos JAV automobilių nuomos kompanijos – „Hertz“ – nuomosis nedidelį skaičių „Lexus“ visureigių, kad išbandytų savo sukurtą autonominio važiavimo programinę įrangą ir jutiklius. Skelbiama, kad „Apple“ anksčiau šį mėnesį gavo Kalifornijos automobilių departamento leidimą išbandyti savo autonominius automobilius. Nei „Hertz“, nei „Apple“ tokio pranešimo nekomentuoja. Didžiosios JAV automobilių gamybos kompanijos, kaip ir technologijų milžinės, turi savo autonominių automobilių kūrimo programas. Daugelio automobilių gamintojų jau turi važinėjančių automobilių su pažangia pagalbos vairuotojui technologija. Tai ypač pasakytina apie elektromobilių gamintoją „Teslą“. Tuo tarpu automobilių nuomos bendrovės gali naudingai pasitarnauti ir tapti savotiška pereinamąja sritimi, kurioje žmonės galėtų išbandyti autonominius automobilius prieš juos įsigydami.