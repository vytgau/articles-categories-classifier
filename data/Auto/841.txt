„2020-aisiais pagal pardavimus vėl būsime numeris vienas. Aš savo komandai taikau tokius tikslus, nors suprantu, kad jų įgyvendinimas nebus lengvas pasivaikščiojimas“, – ketvirtadienį „Manager Magazin“ leidinyje paskelbtame interviu sakė H. Kruegeris. Apie dešimtmetį pagal pardavimus prabangių automobilių rinkoje pirmavusi BMW šią poziciją 2016-aisiais užleido konkurentui „Mercedes-Benz“. BMW pranešė apie 2017 m. pasiektus rekordinius pardavimus, kuriuos lėmė aukšta padidinto pravažumo X bei 1 serijos automobilių paklausa, tačiau, nepaisant to, pardavimai vis tiek atsiliko nuo „Daimler“ koncerno gaminamų „Mercedes-Benz“ markės automobilių.