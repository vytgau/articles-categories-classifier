„Euro NCAP“ (naujų automobilių saugos įvertinimo programa) – esminis automobilių saugos standartas, sukurtas 1997 m. Jau daugelį metų „Euro NCAP“ avarijų testai laikomi vienu svarbiausių automobilio saugumo patikrinimo būdų. Testuose tikrinama visų su automobiliu sąveiką patiriančių eismo dalyvių – keleivių ir pėsčiųjų – saugumas, saugos įrangos veikimas. 2015 m. atlikti esminiai bandymų metodikos pakeitimai, atspindintys naujausias automobilių eismo vystymosi tendencijas bei saugumo sistemoms keliamus reikalavimus. Šiais metais įsigaliojo dar vienas „Euro NCAP“ tyrimų metodikos pakeitimo paketas, reglamentuojantis avarinio stabdymo sistemų vertinimą. „Euro NCAP“ ekspertai ypač palankiai įvertino „Audi Q2“ bazinėje įrangoje esančią „Audi Pre Sense front“ saugos sistemą ir avarinio stabdymo pagalbininką. Minėta sistema nuolat stebi priešais automobilį esančią erdvę ir įspėja vairuotoją, o esant reikalui ir aktyvuoja automatinio avarinio stabdymo priemones. „Euro NCAP“ laboratorijoje pabuvojo abi A5 šeimynos modifikacijos – dvejų durų „Audi A5 Coupe“ ir penkiaduris „A5 Sportback“. Ir abu pelnė po 5 saugos žvaigždutes. Ypač gero įvertinimo susilaukė tiek salone esančių suaugusių bei vaikų sauga, tiek ir pėsčiųjų apsauga. Pagrindinė elektroninė „Audi A5“ saugos sistema - bazinėje komplektacijoje esantis „Pre sense city“ pagalbininkas. Jo funkcija – pastebėti priešais važiuojantį automobilį esančią kliūtį ir, esant reikalui, automatiškai pristabdyti arba net visiškai sustabdyti automobilį. Važiuojant iki 40 km/val. greičiu daugelio pavojingų situacijų išvengiama automatiškai – sistemai įspėjant vairuotoją arba pristabdant ar net visiškai sustabdant automobilį. Važiuojant daugiau nei 85 km/val. greičiu apie galimus pavojus ši sistema vairuotoją tik įspėja. „Audi A5“ bazinės saugos įrangos komplekte yra ir apvažiuoti netikėtai atsiradusią kliūtį padedantis susidūrimų vengimo pagalbininkas, posūkio ir apsisukimo pagalbininkas, stebintis šalia vykstantį eismą ir įspėjantis vairuotoją, ar nėra kliūties, kai norima apsisukti arba atlikti posūkį sudėtingoje sankryžoje.