„Halls Winter Rally“ yra ne tik lenktynės, tačiau ir bičiulių, kolegų bei visos šeimos festivalis. Mes pasirūpinome, kad žiūrovai jaustųsi saugiai, patogiai, gerai matytų lenktynininkų kovą ir smagiai leistų laiką. Festivalio miestelyje veiks visa žiūrovams reikalinga infrastruktūra. Bus galima labai patogiai atvykti ir išvykti bet kuriuo metu“, – sakė „Halls Winter Rally“ direktorius Ramūnas Kliunka. Prie festivalio miestelio drieksis net keturi greičio ruožai, tad žiūrovai galės nuolat stebėti pralekiančius lenktynininkus. „Halls“ festivalio miestelyje bus galima pasišildyti prie laužų, gyvai išgirsti naujausią informaciją iš ralio trasų. Žiūrovai galės išmėginti jėgas padangų slalomo, virvės traukimo, regbio kamuolių ir pasagų mėtymo rungtyse, pažaisti diskogolfą, kroketą ir lankinį, laimėti vertingų prizų. Ypatingą liepsnų šou surengs „Ugnies valdovai“. Pirmąsyk žiūrovams skirtoje zonoje veiks vaikų pramogų erdvė. Mažieji žiemos linksmybių gerbėjai šildomoje palapinėje galės sudalyvauti piešinių konkurse, pažaisti smiginį, išmėginti 3D akinius. Vaikai taip pat galės pajodinėti ant ponio, stebėti stulbinantį chemikų šou.  Išalkę žiūrovai galės rinktis net keturių šalių – Lietuvos, Gruzijos, Italijos ir Vokietijos – patiekalus. Festivalio miestelyje, kuriame pramogos žiūrovams prasidės šeštadienį 10 val., savo ekspoziciją pristatys ugniagesiai, policija, kariai. Vyks specialios eismo saugumo akcijos „Mes už saugų kelią“. „Halls“ festivalio miestelio programa sausio 28 d. 9.30 val. atveriami vartai 10.00 val. Vaikų palapinėje prasideda ir visą dieną vyksta: piešimo konkursas, kryžiažodžių sprendimas, dėlionės, viktorinos saugaus eismo tematika, elektroninio smiginio varžybos, 3D akinių bandymai- vaikams nuo 12 metų. Veikia lankinis ir visos lauko pramogos. 10.45 val. Prasideda edukacinė policijos programa vaikų palapinėje su daugybe smagių klausimų ir prizų drauge su Amsiu. 11.15 val. Ugniagesių parodomoji programa. I dalis. Garsinis signalas. 11.45 val. Pirmojo „GF Autolizingas“ (GR/SS 7) greičio ruožo pradžia. 12.45 val. N2 mokslininkų chemikų šou. (10-15 min.) I dalis. 13.10 val. Antrojo „GF Autolizingas“ (GR/SS 9) greičio ruožo pradžia. 13.20 val. Policijos edukacinė programa Vaikų palapinėje. 14.10 val. N2 mokslininkų chemikų šou. (10-15 min.) II dalis 14.25 val. Ugniagesių gelbėtojų pasirodymas – automobilio pjaustymas. 14.50 val. Pirmojo „Toyota C-HR“ (GR/SS 10) greičio ruožo pradžia. 15.50 val. Ugnies šou. 15-20 min. 16.15 val. Antrojo „Toyota C-HR“ (GR/SS 12) greičio ruožo pradžia. 17.00 val. Programos pabaiga. „Halls Winter Rally“ vyks sausio 27-28 dienomis Utenos ir Molėtų apylinkėse. Penktadienį vyks lenktynės naktiniuose greičio ruožuose, šeštadienį žiūrovų lauks varžybos dienos metu, apdovanojimų ceremonija ir nemokamas Vaidoto Baumilos koncertas Utenos daugiafunkciame sporto centre.