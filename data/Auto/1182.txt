Jos bus atsakingos už infrastruktūros kūrimą. Finansinių partnerių vaidmuo aljanse atiteks prekybos bendrovei „Toyota Tsusho Corporation“ ir korporacijai „Development Bank of Japan“, skelbiama svetainėje motor.ru. Savo veiklą kol kas pavadinimo neturinti įmonė pradės 2018 metų pavasarį. Ji numačiusi sudaryti autentišką vandenilio degalinių tinklo plėtros Japonijoje planą. Išsikeltus tikslus įmonė užsibrėžė įgyvendinti per artimiausią dešimtmetį. Pirmuoju sudaryto plano įgyvendinimo etapu, t. y. per ketverius ateinančius metus, jungtinės įmonės iniciatyva Japonijoje turėtų atsirasti 80 vandenilio degalinių. Japonijos vadovybės sudarytoje programoje nurodoma, kad iki 2020 metų šalyje turėtų būti 160 tokio tipo objektų. Taip pat numatyta, kad Japonijos keliais iki to laiko turėtų riedėti 40 tūkst. vandeniliu varomų automobilių. Tikslios informacijos apie projektui skirtas investicijas kol kas nepateikiama. Kiek anksčiau analogiška jungtinė įmonė buvo įkurta Vokietijoje. Jos steigėjos – BMW, „Daimler AG“, „Ford“ ir „Volkswagen Group“. Bendrovės pavadinimas – IONITY. Įmonė užsibrėžusi įvairiose Europos šalyse įkurti 400 stotelių, kuriuose būtų galima įkrauti elektromobilius. Pirmosios 20 įkrovimo stotelių turėtų atsirasti dar šiemet Vokietijoje, Austrijoje ir Norvegijoje.