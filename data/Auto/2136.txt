Pasak psichologės Lauros Zabilienės, automobilis garantuoja daugiau anonimiškumo ir suteikia tariamą apsaugą. „Žmogus gyvenime metro atstumo, už automobilių ribų, tikrai nedrįstų sau leisti pasakyti kažko grubaus to žmogaus atžvilgiu ar parodyti tam tikrus gestus, tai automobilis suteikia tos erdvės, yra didesnis atstumas nuo jo iki kito asmens. Dar yra toks efektas, kad galbūt jo nepažins niekas ir jis gali sau leisti pasielgti drąsiau“, – teigia psichologė Laura Zabilienė. Specialistės teigimu, sėdus prie vairo atsiskleidžia asmeninės žmogaus savybės. Ji pataria neskubėti sėsti vairuoti, kai esame susijaudinę, supykę, blogos nuotaikos. Tiesa, ekstremalių situacijų ir patrulių skyriaus vyriausiasis tyrėjas Vaidas Giršvildas sako, kad per paskutinius kelerius metus chuliganiškai vairuojančiųjų sumažėjo. Tačiau kelių chuliganams būdingi pažeidimai daugybę metų nesikeičia, o jų elgesio tikslas – atkreipti dėmesį į save. Daugiau – Danielės Patapaitės reportaže nuo 16 min. 27 sek. 