2015 metais Lietuvoje eismo nelaimėse žuvo 242 žmonės, 100 tūkst. šalies gyventojų teko 8,3 aukos. Pagal rodiklį 100 tūkst. gyventojų, Lietuva yra ketvirtoje vietoje ES. Ją lenkia Latvija ir Rumunija, kuriose šis rodiklis siekia 9,5 ir Bulgarija, kur jis yra 9,8. Estijoje šis skaičius atitinka ES vidurkį – 5,1. Visos trys Baltijos šalys, lyginant su 2014 metais, sumažino aukų skaičių 9–14 procentų: šie skaičiai laikomi vienais didžiausių ES, kurioje aukų per metus vidutiniškai padaugėjo. Vis dėlto įvertinus dešimtmečio duomenis, aukų sumažėjo daugiau nei perpus: ES vidurkis – 59,2 proc. mažėjimas, lyginant su 1995 metais. Lietuvoje jis dar didesnis – 64 procentai. Lietuvos kelių policijos duomenimis, šiais metais iki lapkričio 18 dienos Lietuvoje eismo įvykiuose žuvo 161 žmogus – tai 44 žmonėmis arba 21,5 proc. mažiau negu praėjusiais metais per tą patį laikotarpį.