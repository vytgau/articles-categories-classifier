Vasarį asmeninių automobilių (M1) registravimas smuktelėjo 2 proc. iki 1 600 vnt., o lengvųjų komercinių transporto priemonių (N1) rinka išaugo 29 proc. iki 213 vnt. Kalbant apie atskiras darbo dienas, pati sėkmingiausia buvo vasario 22 d., kuomet įregistruota 160 automobilių, o prasčiausia buvo vasario 5 d., kuomet įregistruoti 27 automobiliai. Praeitą mėnesį Lietuvos naujų automobilių rinkoje toliau pirmavo „Toyota“ markė (317 vnt.), antroje vietoje išliko „Volkswagen“ (254 vnt.), o trečiąją išsaugojo „Škoda“ (188 vnt.). Tarp prestižinių markių į lyderio poziciją sugrįžo BMW (65 vnt.). Vasarį tarp asmeninės paskirties (M1) modelių pirmavo „Škoda Octavia“ (73 vnt.), „Toyota Corolla“ (69 vnt.) ir „Toyota C-HR“ (67 vnt.). Tarp lengvųjų komercinių automobilių (N1) populiariausias buvo „Toyota Hilux“ (24 vnt.). Šių metų sausį-vasarį Lietuvoje iš viso įregistruota 4 202 nauji lengvieji automobiliai, t.y. 9 proc. daugiau nei atitinkamu laikotarpiu praeitais metais (3 863 vnt.). Vasario mėnesį Lietuvos rinkoje debiutavo trys nedideli visureigiai: „BMW X2“, „Seat Arona“ ir „Suzuki Ignis“.