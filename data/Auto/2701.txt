Galinių ratų pasukimas, veikiamas elektromagnetinio aktuatoriaus, sumontuoto galinėje ašyje, užtikrina sklandesnį automobilio valdymą. „Renault Sport“ divizijos inžinieriai sistemą specifiškai sukalibravo, siekiant suteikti „Megane R.S.“ išskirtinio vikrumo ir stabilumo posūkiuose, važiuojant dideliu greičiu. Naujojo „Megane R.S.“ pirkėjai turės galimybę rinktis iš dviejų važiuoklės tipų: „Sport“, vienijančią sportišką automobilio prigimtį ir komfortą kasdieniam vairavimui, bei „Cup“, sukurtą suteikti geriausius vairavimo pojūčius trasoje. Nico Hulkenbergas, „Renault“ F-1 komandos pilotas, po bandomojo važiavimo su „Renault Megane R.S.“ kalbėjo: „Transmisija, ypač automatinė su dviem sankabomis – puiki. Tai ženklus patobulėjimas nuo įprasto „Megane“, kurį vairuoju namuose. Naujoji transmisija greitai ir tiksliai reaguoja į valdymą, o kur dar nuostabus garsas perjungiant pavaras. „Cup“ važiuoklė suteikia daug panašumų į lenktyninį automobilį ir užtikrina puikų vairavimą trasoje. „4CONTROL“ sistema itin pasitarnauja ilguose, plačiuose posūkiuose, suteikdama išskirtinį stabilumą ir valdomumą.“