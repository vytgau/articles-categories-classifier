Remiantis vietos policijos pranešimais, „Lamborghini“ rėžėsi į mėlyno „Ferrari“ galą – buvo suknežintas „Huracan“ priekis, o oponentas apdaužė tiek automobilio priekį, tiek galą. Nors, panašu, kad abu automobiliai patyrė pataisomą žalą, policijos teigimu, gali būti, kad jų taisyti nebus imtasi. Skelbiama, kad abu prabangius automobilius vairavo nė dvidešimties nesulaukę jaunuoliai, o vairuotojo pažymėjimą turėjo tik vienas iš jų. Po avarijos „Lamborghini“ vairuotojui buvo pateikti kaltinimai nesilaikius reikiamo saugaus atstumo. „Lamborghini Hurracan“ kaina prasideda nuo maždaug 200 tūkst. eurų, o „Ferrari 458 Italia“ – nuo maždaug 270 tūkst. „CTV News“ policijos seržantas Lorne Leckeris greičio viršijimo veiksnį atmetė, tačiau pažymėjo, kad „paspausti greičio pedalą tokiuose automobiliuose visada didelė pagunda“. „Tokie automobiliai labai galingi, labai lengva pasiduoti akimirkos impulsui ir tuo pasinaudoti. Tokiuose keliuose tai labai pavojinga“, – sako policijos seržantas. 