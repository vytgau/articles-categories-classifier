Automobilis papuoštas juodais krovinio skyriaus lankais su LED žibintais, juodu krovinių skyriaus dangčiu, juodomis šoninėmis sijomis ir juodais 18 colių lengvojo lydinio ratlankiais. Salone vairuotoją pasitinka odinės sėdynės su aštuonių padėčių reguliavimo funkcija, navigacijos sistema. „Trek-1°“ standartinės įrangos sąrašą papildo stoglangis, vilkimo kablys, diferencialo blokiruotė, aplinkinio vaizdo monitorius su keturiomis kameromis, galiniai parkavimo jutikliai, priekiniai LED žibintai, priekinė avarinio stabdymo sistema bei nuokalnės ir įkalnės įveikimo sistemos. Šios ribotos laidos versiją galima įsigyti juodos arba balto perlo spalvos. Po kapotu montuojamas 2.3 litro, 190 AG, 450 Nm dyzelinis variklis su dviejomis turbinomis, derinamas su septynių pavarų automatine dėže. „Navara“ siūlo penkių svirčių galinę pakabą, kuri pasižymi didesniu nei tradiciškai būdinga pikapams važiavimo komfortu. Gamintojų teigimu, aukštesnė kokybė ir SUV būdingos savybės buvo pagrindinis orientyras kuriant naująjį „Navara“. Specialios versijos kaina – 44 tūkst. 317 eurų su PVM, rašoma pranešime.  Europiniai „Navara“ pardavimai perkopė 50 tūkst. vienetų Nuo tos dienos, kai „Nissan Navara“ pelnė tarptautinio pikapo apdovanojimą 2016 m., jų parduota daugiau nei 50 tūkst. vienetų, skaičiuoja gamintojai. „Navara“ rinkos dalis ypač konkurencingame pikapų segmente padidėjo nuo 11 proc. 2015 m. iki 17 proc. 2017 m. (iki lapkričio). Daugiau nei 80 proc. pardavimo apimties sudaro dvi komplektacijos – „N-Connecta“ ir „Tekna“. Šis rodiklis lenkia daugumą segmento konkurentų. „Nissan“ komercinių automobilių asortimentas yra vienas plačiausių Europoje. Jame yra ir revoliucinis, pirmasis pasaulyje, 100 proc. elektrinis furgonas „e-NV200“. Prekyboje greitai pasirodys nauja versija su talpesniu 40 kWh akumuliatoriumi, galinčiu įveikti 100 km didesnį atstumą, lyginant su dabartine 24 kWh versija. Oficialus „Nissan e-NV200“ 40 kWh akumuliatoriaus atstumas (NEDC) yra 280 km. Asortimente taip pat yra ir universalių furgonų NV200, NV300 ir NV400 šeima bei NT400 sunkvežimis. „Nissan“ pasitikėjimą komercinių automobilių kokybe pabrėžia rinkoje pirmaujanti garantija – penkerių metų arba 160 tūkst. km (100 tūkst. km NV200 atveju) gamintojo garantija.