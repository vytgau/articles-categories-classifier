Tokiu būdu ilgapirščiai sugebėjo pasisavinti išnuomotą automobilį „Lamborghini Huracan Spyder“, kuris kainuoja mažiausiai 250 tūkst. svarų sterlingų. Tačiau iki galo savo nešvaraus darbo jiems įvykdyti nepavyko – mašina aptikta uoste paslėptame konteineryje, kuris buvo paruoštas išplukdyti į vieną Afrikos valstybę. „Lamborghini“ priklauso vienam prabangių automobilių nuomos punktui, esančiame Šveicarijos mieste Ciūriche. Į jį prieš kelias savaites įžengė prašmatniai ir stilingai apsirengusi, gerų manierų, apie 45-50 metų moteris ir pareiškė, kad jai reikalingas įspūdingas automobilis, kuriuo ji vyks į verslo susitikimą Prancūzijoje, Strasbūre. Viešnia pateikė Airijos pilietės vardu išduotą pasą. Nuomotojui jokių įtarimų nekilo, tad jis laikinai perleido juodą superautomobilį savo klientei. Kai sutartu laiku mašina nebuvo grąžinta, nuomotojas patikrino navigacinės jos sistemos įrašą, atskleidusį, kad „Lamborghini“ Strasbūre net nebuvo ir tiesiu taikymu atvyko į Londoną, o GPS signalas dingo šiaurinėje sostinės dalyje, prie parduotuvės IKEA esančios aikštelės. Daugiau pėdsakų neaptikta. Tačiau automobilis rastas atsitiktinai: privatus detektyvas, ieškojęs pavogto prabangaus „Audi“ aptiko jį jūriniame konteineryje viename JK uostų. Kartu išplukdyti buvo paruoštas ir minėtas „Lamborghini“ – detektyvas jį atpažino iš publikacijų spaudoje, mat savininkai JK buvo išplatinę skelbimus, jog žada už vertingą informaciją 8 tūkst. svarų sterlingų. Automobilio vagystės tyrimas tęsiamas.