L. Jackson teigimu, 2014 m. nuo „Citroen“ atsiskyrus „Citroen DS“ padaliniui, „Citroen“ kompanijoje atsirado tuštuma, kuri dabar užpildoma – iš pagrindinės įmonės „PSA Group“ perimamos aštuonios variacijos keleivinių automobilių ir lengvųjų komercinių automobilių kategorijose. „Atsiskyrus DS, mūsų modelių rinkinyje atsirado tarpelių“, – teigė automobilių kompanijos vadovė ir pridūrė, kad tuščios vietos greitai buvo užpildytos. Šių metų balandį Šanchajuje „Citroen“ pristatė kompaktinį visureigį „C5 Aircross“, kuris Europoje atsiras nuo 2018 m. Šiame modelyje pirmą kartą įrengta naujos konstrukcijos pneumatinė pakaba. Sistema pakeitė ankstesnę „Citroen“ hidropneumatinę pakabą.