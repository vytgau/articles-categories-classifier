Incidentą nufilmavo iš paskos važiavęs motociklininkas. Į bėdą patekusį motociklą vairavo Ericas Sandersas, jam už nugaros sėdėjo keleivė Debra Simpsom. Lenkimo manevras buvo atliekamas įvertinus situaciją – priešpriešinėje juostoje automobilių nebuvo, tačiau kelio ženklas taip elgtis draudė. Kai lenkdamas motociklas priartėjo prie „Mercury Cougar“, vairuojamo Williamo Crumo, automobilis staiga metėsi į kairę ir numušė motociklą. E. Sandersas nenukentėjo, tačiau jo keleivei lūžo ranka. Incidentą nufilmavęs asmuo nuskubėjo prie vairuotojo, norėdamas paklausti, kas nutiko. Vyras buvo šokiruotas išgirdęs, kad „Mercury Cougar“ vairuotojui nusispjauti, kas ką tik nutiko, nes esą lenkimas toje kelio atkarpoje buvo neleistinas.  Taip, motociklininkai lenkimo manevrą darė ten, kur to daryti nebuvo galima, tačiau vairuotojo elgesio tai nepateisina. W. Crumui buvo pateikti kaltinimai užpuolimu sunkinančiomis aplinkybėmis panaudojant mirtiną ginklą bei sužalojimu. Tai jau ne pirmasis kartas, kai W. Crumas patenka į teisėsaugos akiratį, tačiau už 2015 metų poelgį nuteistas griežčiausia bausme – 12 metų kalėjimo.