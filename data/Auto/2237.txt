Vėliau S. Marchionne nusitaikė į „Volkswagen“, bet vėl sulaukė neigiamo atsakymo. Atrodė, kad jokia pasaulinė automobilius gaminanti kampanija nesidomi partneryste. Dabar „Automotive News“ praneša, kad keli kinų autogamintojai domisi kompanija, tik FCA nėra pasirengusi duoti atsakymo. Dar nėra pasirengusi. Pirmadienį ryte pasirodė žinia, kad didelė Kinijos automobilius gaminanti įmonė pateikė pasiūlymą įsigyti FCA už kiek didesnę nei rinkos kainą. FCA nesutiko, motyvuodama tuo, kad kaina per maža. Tiksliai nežinoma, kokios kinų kompanijos pateikė pasiūlymus, bet, kaip rašo „Automotive News“, jų kelios. Neseniai FCA atstovai vyko į Kiniją susitikti su „Great Wall Motors“, o kinų kompanijos atstovai lankėsi FCA pagrindinėje būstinėje Auburn Hilse, Mičigano valstijoje, JAV. Kinijos vyriausybė investavo daug pinigų į vietos automobilių gamintojas. Ji spaudžia šias gamintojas plėstis globaliai, taip pat ir į JAV. Keliamas klausimas nėra „ar kinų automobilių gamintojai ims pardavinėti savo produkciją“, o „kada ims“. Įsigijus didelę, vardą turinčią kompaniją, gaminančią daug produktų ir turinčią didelį prekybos tinklą, kinams atsivertų neišmatuojamos galimybės. Tiesa, kinų kompanijai „Geely“ jau priklauso „Volvo“, bet pastaroji nė iš tolo neturi tiek rinkos ir pan., kiek turi FCA masto kompanijos. Panašu, kad susiliejimas būtų parankiausias scenarijus tiek į JAV norinčiai įžengti kinų automobilių gamintojai, tiek FCA, bent jau iš verslo perspektyvų. Kol nėra daugiau besidominčių FCA. Tik įdomu, kaip FCA pristatytų sandorį su kinais visuomenei. Tikrai ne visi džiaugtųsi legendinėms amerikiečių markėms „Dodge“, „Jeep“ ir „Ram“ tapus kinų nuosavybe. Kol kas FCA nesutiko sudaryti sandorio su kinais ne todėl, kad ši mintis nepatiko, o todėl, kad buvo pasiūlyta per mažai pinigų.