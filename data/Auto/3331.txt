Tunisas pasaulinėje didžiausių automobilių gamintojų rinkoje savo atstovo neturi. Nepaisant to, viena nedidelė vietos bendrovė „WallysCar“, savo veiklą pradėjusi vos prieš 10 metų, tikisi vienaip ar kitaip prasibrauti į tarptautinį lygį. Kaip teigia bendrovės steigėjai, jų verslas specializuojasi korpusų visureigiams iš anglies pluošto gamyboje. Skelbiama, kad tokia konstrukcija leidžia užtikrinti, kad transporto priemonė bus itin lengva, o jo salone visada bus tylu. Inžinieriai pasakoja, kad ilgiausiai trunkantis automobilio konstravimo etapas – visų reikiamų detalių gamyba. Atlikus šiuos parengiamuosius darbus darbininkai automobilį surinkti gali vos per 16 valandų. Kaip sako „WallysCar“ direktorius Omaras Guiga, naujausias bendrovės gaminys vadinasi IZIZ II – ir tai pats pigiausias toks visureigis visame pasaulyje. Jis kainuoja vos 12,5 tūkst. eurų. Bendrovės atstovai sako svajojantys, kad vieną dieną jų automobiliai riedės keliais visame pasaulyje.