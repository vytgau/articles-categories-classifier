Kitaip tariant, jei žmogus, iš kurio juokiatės, nuodėmingesnis už jus, jūs nedarote nuodėmės. Nors Kristus gėrė šiek tiek vyno, jis tikrai nebuvo alkoholį siurbianti kempinė. Įdomu pastebėti, kad jis mokėjo vandenį paversti vynu, o juk tai – tikrų tikriausia kiekvieno girtuoklio svajonė. Taigi jei jis turėtų tokią priklausomybę, Šėtonui nieko nebūtų reikėję daryti, kai mėgino Kristų sugundyti Judėjos dykumoje, rašo autoevolution.com. Taigi peršasi išvada, kad juokeliai apie girtuoklius nėra blogi, nes šie žmonės bet kuriuo atveju degs Pragare. Šios mintys būtinos prieš susipažįstant su neįprasta šiame tekste pateikiama istorija, nes padės apvalyti savo sąžinę. Gyveno kartą Naujoje Zelandijoje vyras, kuris daug gėrė. Tikėtina, kad tokių asmenų yra daugiau, bet šį kartą dėmesį sutelksime tik į jį vieną. Vieną vakarą jis išgėrė per daug ir ryte nieko neprisiminė (meluotume teigdami, kad šis jausmas mums nėra žinomas). Atrodytų, situacija visiškai neypatinga, išskyrus tai, kad šis vaikinas kitą rytą nubudęs nerado jam priklausančio automobilio. Nusiminęs jis kreipėsi į policiją ir pranešė apie pavogtą automobilį. Paaiškėjo, kad automobilis paties vyro išvakarėse buvo parduotas už 800 JAV dolerių (668 eurų) sumą. Kadangi jo kišenėse jokių pinigų nebuvo, lieka tik spėlioti, kiek tą naktį jam teko išgerti bare. Kadangi pradžioje policija visos istorijos nežinojo, pareiškimas dėl pavogto automobilio buvo užregistruotas. Automobilį iš girto asmens nusipirkęs vyras, suabejojęs, ar transporto priemonių įsigijimas iš nepažįstamų ir visiškai girtų asmenų yra gera mintis, nusprendė patikrinti, ar šis automobilis nėra įtrauktas į ieškomų pavogtų transporto priemonių registrą. Neilgai trukus paaiškėjo, kad taip ir yra. Tiesa, kažin ar jis tada suprato, kad tas vagis ir yra jis pats! Atvykęs į policijos nuovadą automobilį nusipirkęs žmogus paaiškino, kas nutiko. Pareigūnai nusprendė nesikišti ir situaciją nurodė išspręsti jiems patiems. Taigi istorijos moralas aiškus – nepardavinėkite automobilių išgėrę.