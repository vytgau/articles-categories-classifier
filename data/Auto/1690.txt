Žurnalas „Reitingai“ apklausė 271 Lietuvos sportininką ir pramogų verslo dalyvį, uždavęs jiems klausimą, kuris iš pateikto 27 naujų automobilių (mūsų šalyje pasirodžiusių nuo praėjusių metų lapkričio iki šių metų spalio mėnesio) sąrašo, jų vertinimu, nusipelno tapti šių metų Lietuvos automobiliu. Iš viso atsakė 119 sportininkų ir 152 pramogų pasaulio atstovai. Pernai apklausoje dalyvavo 107 sportininkai ir 98 šou verslo darbuotojai. Į projektą galite patekti paspaudę čia. Balsuoti ir rinkti savo „Lietuvos automobilį 2017” iki spalio 24 dienos gali kiekvienas DELFI skaitytojas, paspaudęs čia. Sporto ir pramogų pasaulio atstovai titulą skyrė BMW Kai jau atrodė, kad „Volvo“ modelis, kaip ir pernai, vėl galingai dominuos „Lietuvos automobilio“ rinkimuose, sporto ir pramogų pasaulio atstovų pasirinkimas įnešė naujų vėjų. Tiesa, švedų gaminys ir šiame segmente buvo itin konkurencingas, tačiau galiausiai vienu balsu turėjo pripažinti naujosios kartos 5 serijos BMW modelio pergalę. Bavarų automobiliui šiame apklausos segmente pirmąją vietą garantavo 38 balsai. Miesto visureigis „Volvo XC60“ antrąją vietą užėmė su 37 balsais. Trečias finišavo E klasės „Mercedes-Benz“ kupė su 27 balsais, nuo kurio nedaug atsiliko „Porsche Panamera“ (23 balsai). Akivaizdu, kad kaip ir pernai, taip ir šiemet daugiau sporto ir pramogų pasaulio atstovų simpatijų susilaukė prabangesni automobiliai. Pernai šio apklausos segmento 207 atstovai favoritu išrinko „Volvo S90/V90“ (32 balsai), o antrą ir trečią vietas užėmė atitinkamai „Audi A5 Coupe“ (27) ir „Jaguar F-Pace“ (22). Sporto ir pramogų pasaulio atstovų apklausą koordinavęs žurnalo „Reitingai“ vyriausiasis redaktorius Gintaras Sarafinas pažymėjo, kad šioje respondentų grupėje pergalę BMW modeliui užtikrino sportininkų vyrų balsai. Tarp vyrų apibendrinus šią apklausą „BMW 5“ surinko 25 balsus ir dar 13 gavo moterų apklausoje. Antrasis vyrų pasirinkimas buvo „Volvo XC60“ (17 balsų), toliau sekė „Mercedes-Benz E-Class“ Coupe“ ir „Volkswagen Arteon“ (po 13), taip pat „Porsche Panamera“ (12) ir „Range Rover Velar“ (11). Dailiosios lyties respondentės daugiausiai simpatijų skyrė „Volvo XC60“ (20 balsų), tada „Mercedes-Benz E-Class Coupe“ (14), „BMW 5“ (13), „Porsche Panamera“ ir „Toyota C-HR“ (po 11). „Apibendrinus galima pastebėti, kad sportininkų ir pramogų pasaulio atstovų grupė gausiau balsavo už sportiškesnius automobilius, taip pat už visureigius“, – pastabėjo G. Sarafinas. Šiame segmente buvo respondentų, kurie reikalavo jų neišmesti iš apklausos, tačiau jie rinkosi ne iš sąrašo, o kitus automobilius savo nuožiūra. Tokiu būdu keturi balsai buvo skirti automobiliams ne iš pateikto sąrašo. Nuomonę atskleidė skirtingos profesinės grupės – liko DELFI skaitytojų verdiktas DELFI pristatė antrą kartą unikaliu formatu mūsų šalyje organizuotus „Lietuvos automobilio 2017” rinkimus. Šešių dalių ciklas vėl atskleidžia, kokie šiemet mūsų šalyje pasirodę automobilių modeliai yra populiariausi tarp skirtingų profesijų atstovų. Šis projektas mūsų šalyje unikalus tuo, kad apklausose, kurias atliko rinkos tyrimų bendrovė „Spinter“ ir žurnalas „Reitingai“, dalyvavo skirtingos profesinės grupės, o jų pasirinkimą galiausiai bus galima palyginti su bendra visų DELFI skaitytojų nuomone. Apklausose nebuvo pateikiami jokie ekspertiniai vertinimai, respondentams paliekant galimybę apsispręsti absoliučiai savarankiškai, vadovaujantis bet kokiais jiems priimtinais kriterijais. „Šiemet automobilių mylėtojams skirtas projektas startuoja su nauju prekės ženklu „Lietuvos automobilis“. Norime, kad tai būtų ne tik lietuvių tautos, o visos šalies geriausių automobilių rinkimai. Po sėkmingo praėjusių metų starto, kuomet pirmąkart įgyvendinome bene objektyviausius automobilių rinkimus Lietuvoje, siekiame projektą auginti ir įtvirtinti naują automobilių rinkimų standartą. Oficialūs automobilių platintojai mielai bendradarbiauja su DELFI šiame projekte būtent dėl jo objektyvumo ir plačios sklaidos internete“, – teigia DELFI Rinkodaros vadovė Kristina Valaitytė. Iš viso DELFI „Lietuvos automobilio 2017“ projekte savo simpatijas įvardijo žurnalistai, rinkodaros, reklamos ir viešųjų ryšių specialistai, teisininkai, sporto bei pramogų pasaulio atstovai bei verslininkai ar įmonių vadovai. Žurnalas „Reitingai“ apklausė dvi interesų grupes: žurnalistus ir pramogų pasaulio atstovus su sportininkais. Žiniasklaidos atstovų buvo apklausta 246, o pramogų pasaulio žmonių ir sportininkų – 271. „Spinter“ tyrimo metu buvo apklausta 203 teisininkai, 200 rinkodaros, viešųjų ryšių bei reklamos specialistų, bei 205 įmonių vadovai ir verslo savininkai. Projektą vainikuos „Lietuvos automobilio 2017“ nominacija, kurios nugalėtoją galės spręsti visi DELFI skaitytojai – jie dvi savaites vykstantį balsavimą gali rasti paspaudę čia. DELFI taip pat jau skelbė žurnalistų, verslininkų ir vadovų, bei reklamos, rinkodaros ir viešųjų ryšių specialistų ir teisininkų pasirinkimus. 