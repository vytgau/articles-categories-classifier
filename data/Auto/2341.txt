Gamykla, kuri bus atidaryta 2021 metais, galės per metus pagaminti 300 tūkst. automobilių, planuojama įdarbinti apie 4000 darbuotojų. Naujoji gamykla gamins automobilius „Toyota Corolla“ ir naujuosius visureigius „Mazda“. Užbaigti sandorį planuojama 2017 m. spalio 2 dieną. JAV prezidentas Donaldas Trumpas pavadino šią naujieną „didžia investicija į JAV gamybą“. Prezidentas per savo rinkimų kampaniją pažadėjo plėsti gamybą ir padidinti užimtumą automobilių sektoriuje. D. Trumpas šių metų pradžioje sukritikavo gamintoją „Toyota“ dėl automobilių importo į JAV iš Meksikos. Prezidentas taip pat grasino nubausti bendrovę, jeigu ši gamins „Corolla“ automobilius JAV rinkai Meksikoje veikiančioje gamykloje. Tačiau vėliau jis pagyrė „Toyota“ už investicijas į JAV. Sausį bendrovė pranešė, kad per artimiausius penkerius metus planuoja investuoti į JAV 10 mlrd. dolerių paklausai patenkinti.