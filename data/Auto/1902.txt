Ši iniciatyva – tai „Jaguar Land Rover“ ilgalaikės „zero waste“ strategijos, pagal kurią koncernas siekia maksimaliai sumažinti poveikį aplinkai, dalis, rašoma pranešime žiniasklaidai. Skaičiuojama, jog į vandenynus kasmet išmetama maždaug 8 milijonai tonų plastiko, kuriam visiškai suirti reikia 500 metų. Siekdamas atkreipti dėmesį į šią problemą ir sumažinti atliekų poveikį aplinkai, automobilių koncernas „Jaguar Land Rover“ pristato banglenčių ir irklų liniją, pagamintą iš perdirbto poliuretano, naudojamo automobilių ir jų dalių maketų gamyboje. Kiekvieno automobilio dizaino kūrimo procese yra naudojamas poliuretanas ir molis – iš jų rankomis kuriami natūralaus dydžio automobilių maketai. Iki šiol automobilio maketo „skeletą“ sudarantys polimeriniai dariniai pristačius automobilį būdavo sunaikinami, o molis perdirbamas ir panaudojamas kitų modelių gamybai. Nuo šiol visas „Jaguar Land Rover“ automobilių dizaino kūrimo procese panaudotas plastikas bus surinktas, susmulkintas ir perdirbtas į banglentes bei irklus.  Vadovaudamasis „zero waste“ strategija koncernas „Jaguar Land Rover“ praėjusiais metais iš panaudotų automobilių maketo perdirbo 18,5 tonas molio, kurio didžiąją dalį panaudojo naujų maketų kūrimui, o likusią dalį atidavė universitetams. Be to, praėjusiais metais koncernas iš gamybos atliekų surinko maždaug 50 tūkst. tonų perdirbto aliuminio – tokio kiekio užtenka pagaminti apie 200 tūkst. „Jaguar XE“ kėbulų. Pirmoji banglentė buvo sukurta perdirbus panaudotą naujojo „Discovery Sport“ dizaino maketą. Ją išbandė Anglijos moterų atvirojo banglenčių čempionato nugalėtoja Lucy Campbell. 