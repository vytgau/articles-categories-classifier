Vėliau liepos mėnesį naujasis „Arteon“ bus pristatytas ir Latvijoje bei Estijoje, rašoma pranešime žiniasklaidai. Bandomajame važiavime pristatymo dalyviai važiuodami per gražiausias Vilniaus ir Trakų vietas galėjo įvertinti unikalią, naujos kartos adaptyvią „Arteon“ automatinę atstumo reguliavimo sistemą (ACC). Ši sistema atsižvelgia į esančius greičio apribojimus ir pati sureguliuoja automobilio greitį. Individuali stabdymo sistema ir pažangus valdymas užtikrina malonią vairavimo patirtį. Kiekviename automobilyje važiavo po keletą žmonių, tam „Arteon“ puikiai pritaikyta – plati galinių sėdynių ploto erdvė. Bagažo skyriaus talpa – nuo 563 iki 1557 litrų. Naujasis „Volkswagen“ gali būti varomas tiek priekiniais, tiek visais keturiais ratais. Modelyje taip pat montuojamas aktyvusis informacijos ekranas, kuris gali būti pilnai konfigūruojamas. „Arteon“ debiutuoja kartu su naujomis, moderniomis pagalbos vairuotojui sistemomis. Naudodama GPS navigacijos sistemos ir maršruto duomenis, naujoji dinaminių važiavimo posūkiuose šviesų sistema su išankstinių tolimųjų šviesų valdymu numato artėjantį kelio posūkį ir apšviečia jį dar prieš vairuotojui pasukant. Antrosios kartos „Emergency Assist“ sistema suteikia dar daugiau saugumo: jei vairuotojas tampa neveiksnus dėl sveikatos sutrikimų, sistema savo veikimo ribose ne tik sumažina automobilio greitį, bet ir nukreipia jį į avarinio sustojimo juostą kelyje.  Be aukštos kokybės ir modernios standartinės „Gran Turismo“ versijos, „Arteon“ Baltijos šalyse bus galima įsigyti su išskirtiniu „R-Line“ paketu. Šį automobilį galima susikomplektuoti pagal savo poreikius. Pasirenkama papildoma įranga apima panoraminį elektra valdomą stoglangį, automatinę trijų zonų oro kondicionieriaus sistemą („Air Care Climatronic“ su oro kokybės sensoriumi ir antialerginiu filtru), priekines sėdynes su masažo funkcija, šildomą vairą ir dvispalvę interjero apdailą iš „Nappa“ odos. Dinamiškas modelis pirmą kartą viešai buvo pristatytas Ženevos automobilių parodoje 2017 metų kovo mėnesį. Pradinė jo kaina Baltijos šalyse 31 tūkst. 743 eurų, o pirmąją žurnalisto Jurgio Paplaičio apžvalgą galite perskaityti paspaudę čia.