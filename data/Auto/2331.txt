Su greičio viršijimu susijusios žūtys keliuose sudaro 31 proc. visų per tą laiką keliuose įvykusių tragedijų aukų, skelbia autoblog.com. NTSB taip pat padarė išvadą, kad greičio viršijimas pastebimai padidina sunkių traumų ar mirties tikimybę. Išvada tikrai logiška, nes didesnis greitis lemia didesnę jėgą, galinčią pražudyti žmones automobiliui atsitrenkus į kliūtį ar partrenkus žmogų. Be to, anot ekspertų, didesnis greitis pats savaime padidina avarijos riziką, tačiau jie pripažįsta, kad avarijų priežastys – labai sudėtinga schema, kurios vienu veiksniu paaiškinti tikrai nepavyks. Natūralu, kad NTSB ekspertai pradėjo intensyviai ieškoti sprendimų, kaip mažinti keliuose dėl viršyto greičio žuvusiųjų skaičių. Jiems kilo keletas idėjų, kurios galėtų duoti naudos. Pirmiausia idėja vidutinį greitį, kokiu dabar važiuoja vairuotojai, sumažinti iki 85 proc., tačiau specialistai sako, kad tai nėra labai gera mintis. Pabrėžiama, kad iš esmės tokia strategija tiesiog padidintų leistiną greitį, o tokie pokyčiai gali duoti priešingų nei tikimasi rezultatų – t.y. eismo įvykių skaičius gali išaugti. NTSB potencialių situacijos gerinimo galimybių įžvelgia papildomose saugumo užtikrinimo sprendimuose. Pavyzdžiui, siūloma imtis daugiau technologinių greičio kontrolės priemonių ir užtikrinti, kad jos duotų ne tik apčiuopiamos, bet ir matomos naudos (pavyzdžiui, kitų automobilių vairuotojai matytų, kai didinamas greitis ar stabdoma). Ekspertai siūlo naudotis ir greičio matavimo kameromis, esą kitose šalyje ši strategija pasiteisinusi. Kalbant apie papildomą saugumą kelyje užtikrinančias priemones, NTSB pasisako ir už glaudesnę navigacijos sistemų ir greičio ribojimų sąveiką.