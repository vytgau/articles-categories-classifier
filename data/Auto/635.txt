Pajamos išaugo beveik 17 proc., iki 210 mlrd. kronų. Gamintojas skelbia pernai iš viso pardavęs virš 571 tūkst. automobilių - tai yra ketvirti metai paeiliui, kai „Volvo Cars“ fiksuoja rekordinius pardavimus. Savo didžiausioje rinkoje Kinijoje, „Volvo“ pardavė 114 tūkst. 400 automobilių. Lyginant su 2016-aisiais, pardavimai Kinijoje ūgtelėjo virš 25 proc. Tuo tarpu Švedijoje „Volvo Cars“ buvo geriausiai parduodama automobilių markė jau 60-us metus iš eilės - čia pardavimai pašoko beveik 6 proc., iki 74 tūkst. vienetų. Pardavimų nuosmukis fiksuotas Jungtinėse Valstijose - čia rodikliai krito 1,5 proc. „Volvo Cars“ antroje didžiausioje savo rinkoje 2017-aisiais pardavė apie 81 tūkst. automobilių.