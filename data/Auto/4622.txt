Nepaisant to, vyriausiais įmonės marketologas Timas Mahoney yra tikras, kad šis modelis būtinas gamintojams. Jo nuomone, elektromobilis turi pritraukti jauną, technologiniu požiūriu išprususią visuomenės dalį, kuri anksčiau nesidomėjo galimybe įsigyti „Chevrolet“ automobilį. Lapkritį JAV debiutavęs „Chevrolet Bolt“ šiuo metu kainuoja nuo 36 tūkst. 620 dolerių (apie 34,5 tūkst. eurų), tačiau kai kuriose valstijose gyventojams, įsigijusiems elektromobilį, dar taikomos mokestinės nuolaidos. „Bolt“ ratus suka 200 AG elektrinis variklis, kuriam energija tiekiama iš 60 kWh talpos baterijų komplekto. Nuo 0 iki 96 km/val. šis modelis gali pagreitėti per 7 sekundes, o maksimalus jo greitis siekia 146 km/val. Vienu įkrovimu kompaktiškas šeimos vienatūris gali nuvažiuoti apie 320 kilometrų. Anksčiau JAV žiniaskladoje buvo skelbta, kad analogiškai pinigus prarasdavo ir „Tesla“, kurios kiekvienas „Model S“ sedanas atnešdavo po maždaug 4 tūkst. JAV dolerių (apie 3760 eurų) nuostolių.