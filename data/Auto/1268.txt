Gamintojas planuoja technologiją tobulinti laipsniškai - iš pradžių automobiliai turėtų važiuoti vienoje juostoje, o iki 2020 m. sukurta technologija leistų automobiliams patiems orientuotis miestuose ir sankryžose. „Nissan“ rinkoje konkuruoja ne tik su tokiais naujokais kaip „Google“ bendrovė „Waymo“ ar „Tesla“, tačiau taip pat ir su ilgamečiais automobilių rinkos milžinais, kaip „General Motors“. „Bloomberg“ duomenimis, šioje srityje aiškų pranašumą turi „Waymo“, kurios autonominiai automobiliai per testus yra nuvažiavę daugiausiai kilometrų. „Nissan“ teigia Japonijoje išbandysiantys autonominių automobilių teikiamas pavėžėjimo paslaugas kitų metų kovą. Kompanija tikisi vadinamąją „robotų taksi“ paslaugą galutinai įdiegti kito dešimtmečio pradžioje.