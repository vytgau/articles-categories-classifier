Pirmosiose lenktynėse nugalėjo olandas Jeffrey'is Herlingsas (KTM). 19-metis A. Jasikonis nuo jo atsiliko 1 min. 6 sek. ir finišavo 11-as. Antrosiose rungtynės triumfavo lenktynių lyderis italas Antonio Cairoli. 1 min. 5 sek. nugalėtojui pralaimėjęs A. Jasikonis užėmė devintąją poziciją. Bendroje etapo įskaitoje lietuvis buvo devintas. Bendroje čempionato įskaitoje A. Jasikonis su 128 taškais iš 13-os vietos pakilo į 12-ąją. Pirmaujantis italas A. Cairoli turi 305 taškus. Iš viso klasifikuoti 39 sportininkai. Iš viso pasaulio motokroso čempionatą sudaro 19 etapų. Devintasis iš jų vyks gegužės 28 dieną Prancūzijoje.