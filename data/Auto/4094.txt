Kompanijai pakenks pasibaigsiantis valiutos rizikos draudimas, saugojęs „Ford“ nuo praėjusių metų birželio 23 d. balsavimo dėl Didžiosios Britanijos išstojimo iš Europos Sąjungos (ES), tad 2016 m. fiksuoti pelno rodikliai šiemet bus nepasiekiami, nuogąstauja J. Farley. „Įvykus „Brexit“ balsavimui, mes buvome visiškai apdrausti valiutų svyravimo draudimu, kuris svaro vertę išlaikė prieš referendumą buvusio lygio. Tačiau dabar, ir ypač antroje metų pusėje, mes pajusime pilną silpnėjančio svaro efektą“, – kalbėjo „Ford Europe“ vadovas. Lyginant su euru, spalio mėnesį svaras pasiekė žemiausią tašką per pastaruosius 7 metus, o dabar valiutos vertė išlieka maždaug penktadaliu žemesnė nei 2015 m. pabaigoje. J. Farley mano, kad dėl svaro kritimo „Ford“ gali prarasti iki 600 mln. dolerių, tačiau tikina, kad „Brexit“ yra vienintelė problema, su kuria šiuo metu kompanija susiduria Europoje. „Ford“ ketvirtadienio ataskaitoje paskelbė 2016-ųjų rezultatus, kurie parodė, kad gamintojas Europoje pernai pasiekė 1,2 mlrd. dolerių pelną.