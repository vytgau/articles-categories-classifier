Trečiadienį pirmą kartą Ispanijos pareigūnai ėmėsi šios eismo ribojimo priemonės, kuri jau taikoma kituose užsienio miestuose. Buvo nuspręsta, kad transporto priemonės, kurių registracijos numeriai baigiasi lyginiais skaičiais, negalės važinėti porinėmis dienomis, o tos, kurių numeriai baigiasi nelyginiu skaičiumi, turės likti namuose neporinėmis dienomis. Ketvirtadienį įsigaliojęs draudimas galiojo tik vieną dieną. Madrido savivaldybė socialiniame tinkle „Twitter“ paskelbė nuo penktadienio atšaukianti šį draudimą, atsižvelgdama į „pagerėjusius azoto dioksido koncentracijos rodmenis ir oro prognozes“. Dalinis automobilių eismo draudimas gali būti įvestas, kai nuodingo anglies dioksido koncentracija viršija 200 mikrogramų kubiniame metre mažiausiai dvejose jo kiekį matuojančiose stotyse per tam tikrą laiko tarpą ir jeigu yra maža tikimybė, kad artimiausiu metu padėtis pagerės. Kai kurioms privačioms transporto priemonėms taikomos išimtys. Mopedai, hibridiniai automobiliai ir automobiliai, kuriais važiuoja trys arba daugiau žmonių arba jais naudojasi neįgalūs asmenys gali važinėti visomis dienomis. Taip pat draudimas negalioja autobusams, taksi ir greitosios pagalbos automobiliams. Tačiau, pasak Madrido savivaldybės, tokios priemonės kaip draudimas ne gyventojams statyti automobilius miesto centre nėra atšaukiami, kadangi taršos lygis dar nėra patenkinamas. Vis tik ketvirtadienį Madrido oro kokybės indeksas, kuriuo matuojamas penki oro užterštumo rodmenys, iš kurių tik vienas rodo taršą azoto dioksidu, siekė 70. Londone jis siekia 140, o Delyje – virš 300.