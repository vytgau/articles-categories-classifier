Anot gamintojų, „Renault Captur“ išsaugojo svarbiausius bruožus, lėmusius sėkmę Europoje, įskaitant dviejų spalvų kėbulą, o norintieji susikurti savo asmeninį automobilį galės rinktis iš daugiau nei 30 skirtingų spalvų kombinacijų. „Captur“ interjerą galima kurti renkantis iš šešių salono personalizavimo paketų. Pirmiems trims įrangos lygiams siūlomi keturių tipų 16-17 colių skersmens ratlankiai. Pradedant nuo trečiojo įrangos lygio, „Captur“ dabar gali būti su fiksuotu stikliniu stogu. Ši nauja įranga, siūloma išskirtinai versijoms su dviejų spalvų kėbulais. Naujajame „Captur“ montuojami „Full-LED Pure Vision“ priekiniai žibintai (priklausomai nuo versijos), kurių technologija pagerina ne tik automobilio išvaizdą, bet ir saugumą.  Pirmą kartą šis modelis bus pasiūlytas prabangiausios „Initiale Paris“ komplektacijos. Šiai versijai siūloma specifinė spalvų gama ir specialūs 17 colių ratlankiai. „Initiale Paris“ versija taip pat išsiskiria išorės kryptimi pulsuojančiais LED tipo posūkių indikatoriais, o salone – šildomos, „nappa“ oda apvilktos sėdynės, stambaus rašto „nappa“ oda aptrauktas vairas, chromo dekoracijos, odos apdaila puoštas prietaisų skydas, aliumininiai pedalai ir durų slenksčiai. „Captur Initiale Paris“ standartinėje įrangoje yra visos naujajame „Captur“ papildomai siūlomos technologijos, įskaitant aklosios zonos stebėjimo įrangą, pagalbinę automobilio parkavimo sistemą, beraktę atrakinimo ir užvedimo sistemą. Šią įrangą papildo „Bose“ garso aparatūra ir pati naujausia „Renault R-LINK Evolution“ multimedijos sistema. Naująjį „Renault Captur“ bus galima įsigyti su dyzeliniais 90-110 AG ir benzininiais 90-120 AG varikliais. Modernizuoto „Renault Captur“ kaina Lietuvoje prasidės nuo 14 tūkst. 270 eurų, „Initiale Paris“ versijos kaina prasidės nuo 20 tūkst. 500 eurų.