Ikimokestinis įmonės pelnas per tris mėnesius iki kovo siekė 5,9 mln. svarų - tokių rodiklių gamintojai pasiekti padėjo geri naujojo DB11 modelio, pristatyto praėjusių metų pabaigoje, pardavimai. Įmonės pajamos per ketvirtį išaugo daugiau nei dvigubai ir siekė 188 mln. svarų. 1987 metais JAV automobilių koncernas „Ford Motor Co.“ įsigijo 75 proc. „Aston Martin“ akcijų ir likusias supirko per kitus šešerius metus. 2007 metais „Ford“ pardavė prabangių automobilių gamybos įmonę Italijos ir Kuveito investicinėms bendrovėms. „Aston Martin“ pastaruosius šešerius metus dirbo nuostolingai. Praėjusiais metais ji pardavė tik 3687 automobilius, tačiau viliasi, kad naujausi modeliai padės jai padidinti pardavimus daugiau nei 30 proc. 2017 metais. Bendrovė nekeičia savo planų įžengti į elektromobilių rinką.