Kaip rašoma pranešime žiniasklaidai, tai jau antrasis SVO padalinio sukurtas ribotos serijos „Jaguar“ modelis – 2014 metais padalinys sėkmingai debiutavo su „F-TYPE Project 7“. Sukurtas tikriems vairavimo entuziastams, „XE SV Project 8“ išsiskiria savo sprogstamąja galia, vikrumu bei visų varančiųjų ratų teikiamu geresniu sukibimu su keliu. Nepamirštas ir gilus, grėsmingas variklio riaumojima, tarsi primenantis automobilių pasaulio džiunglėms, kad šis jaguaras yra alkanas ir labai pavojingas. Planuojama pagaminti tik 300 „XE SV Project 8“ automobilių. Markės atstovybės „Inchcape Motors Lietuva“ rinkodaros vadovės Justės Šataitės teigimu, Baltijos šalims skirta kvota – 3 „Project 8“ automobiliai. Du iš jų jau užsakyti. „SVO padalinio tikslas kurti automobilius-ikonas, įkūnijančius prabangą, pajėgumą ir gebėjimą važiuoti bet kokia kelio danga. „Project 8“ yra puikiausias pavyzdys, ką gali pasiekti dizainerių, inžinierių ir gamybos specialistų entuziazmas, suteikus jiems visišką laisvę“, – sako Johnas Edwardsas, „Jaguar Land Rover“ SVO padalinio vykdomasis direktorius.  „Jaguar XE SV Project 8“ – tai speciali daugybę apdovanojimų laimėjusio „XE“ versija. Tarp daugybės patobulinimų labiausiai išsiskiria naujausia kruopščiai sukalibruoto 5 litrų darbinio tūrio 600 AG turbininio V8 variklio versija, rankiniu būdu reguliuojamas važiavimo aukštis, „Intelligent Driveline Dynamics“ režimas, skirtas vairavimui žiedinėje trasoje, bei lengvo aliuminio ir anglies pluošto lydiniais patobulinta „XE SV Project 8“ išorė, leidžianti pasiekti geresnių rezultatų trasoje. Šiame modelyje „Jaguar“ pirmą kartą panaudojo naują anglies pluošto ir keramikos mišinio stabdymo sistemą. Be to, pirmą kartą keliams skirtų automobilių istorijoje panaudoti „Formulėje 1“ naudojami silikono nitrido keraminiai guoliai. Variklyje montuojama dujų išmetimo sistema „Titanium Variable Active Exhaust“, visų varančiųjų ratų „Jaguar All-Wheel Drive“ (AWD) sistema bei iš automobilių lenktynių sporto pasiskolinti aerodinaminiai sprendimai. „Jaguar XE SV Project 8“ bus montuojama 8 laipsnių pavarų dėžė su galimybe pavaras perjungti už vairo esančiomis lengvojo aliuminio rankenėlėmis arba pirmą kartą tokiame automobilyje montuojama centrine „Pistolshift“ pavarų svirtimi. Naujasis superautomobilis bus lengviausias V8 jėgainę turintis „Jaguar“ šeimos atstovas. Fundamentaliai našumą didinančios „XE SV Project 8“ savybės taip pat apima anglies pluošto buferį su padidintomis aušinimo angomis, ventiliuojamą anglies pluošto variklio dangtį, 20 colių lengvojo aliuminio lydinio ratlankius, reguliuojamą priekinį skirstytuvą, plokščią apatinį automobilio aptaką, galinį anglies pluošto buferį, galinį difuzorių bei reguliuojamą galinį aerodinaminį sparną. Didžiausi vairavimo entuziastai galės pasirinkti specialią „Track Pack“ automobilio versiją, turinčią dvi žiedinių lenktynių reikalavimus atitinkančias sportines sėdynes, leidžiančias sutaupyti 12,2 kg automobilio svorio. „Jaguar XE SV Project 8“ debiutuos Vakarų Sasekse, Jugtinėje Karalystėje, birželio 29 – liepos 30 dienomis vykstančio „Goodwood Festival of Speed“ metu. Automobilio kainos Didžiojoje Britanijoje prasidės nuo 149 tūkst. 995 svarų sterlingų (apie 170,5 tūkst. eurų). Savininkai komplektuodami automobilį, skirtingoms detalėms galės pasirinkti spalvas iš net 10 tūkstančių įvairių atspalvių.