Pergalę pasiekęs ispanas sekmadienį džiaugėsi ne tik pirma vieta, bet ir tuo, jog pagrindinis jo varžovas kovoje dėl titulo Andrea Dovizioso finišo liniją kirto tik tryliktas. Stebėti lenktynes susirinkusius žiūrovus maloniai nustebino vietos herojus Jackas Milleris, kuris varžybų pradžioje buvo įsiveržęs į priekį. Bet australą aplenkė abu „Yamaha“ lenktynininkai – Maverickas Vinalesas ir Valentino Rossi. Pastarasis ne vieną ratą važiavo rikiuotės priekyje, bet turėjo atlaikyti varžovų spaudimą. Sportininkams kovojant dėl pergalės, pozicijomis rikiuotės priekyje ne kartą apsikeitė „Yamaha“ motociklais važiavę V. Rossi ir Johannas Zarco. M. Marquezas ir V. Rossi neišvengė nedidelio kontakto. Tuo pasinaudojęs M. Vinalesas įsiveržė į priekį, bet ispaną po kurio laiko aplenkė minėtasis M. Marquezas. Iki finišo likus penkiems ratams, dėl pergalės Australijoje kovojo keturi sportininkai: M. Marquezas, V. Rossi, J. Zarco ir Andrea Iannone. M. Marquezas sugebėjo padidinti tempą ir nutolęs nuo varžovų finišo liniją kirto pirmas. Atkakli kova dėl prizinių vietų vyko iki pat finišo. V. Rossi sugebėjo atlaikyti varžovų spaudimą ir finišo liniją kirsti antroje vietoje. Vos 0,02 sek. nuo italo atsilikęs M. Vinalesas finišavo trečias. O ketvirtoje vietoje likusiam J. Zarco iki antros vietos pritrūko mažiau nei 0,1 sek. Nors M. Vinalesas ir užlipo ant apdovanojimų pakylos, jo kova dėl šių metų čempiono titulo baigėsi. Ispaną nuo pirmaujančio M. Marquezo skiria 50 taškų. Lenktynės nesėkmingai susiklostė dėl titulo vis dar kovojančiam A. Dovizioso. Antrame varžybų rate sportininkas nukrito į 20 vietą. Italui vėliau pavyko pakilti iki 11-os vietos, bet praradęs porą pozicijų „Ducati“ lenktynininkas finišo liniją kirto tryliktas. Dabar sportininkas nuo M. Marquezo lenktynininkų įskaitoje atsilieka 33 taškais. Etapo rezultatai: (vieta, lenktynininkas, komanda, atsilikimas 1. Marcas Marquezas Honda 40:49.772 2. Valentino Rossi Yamaha +1.799 3. Maverickas Vinalesas Yamaha +1.826 4. Johannas Zarco Tech3 Yamaha +1.842 5. Calas Crutchlow LCR Honda +3.845 6. Andrea Iannone Suzuki +3.871 7. Jackas Milleris MVDS Honda +5.619 8. Alexas Rinsas Suzuki +12.208 9. Polas Espargaro KTM +16.251 10. Bradley Smithas KTM +16.262 11. Scottas Reddingas Pramac Ducati +21.652 12. Dani Pedrosa Honda +21.668 13. Andrea Dovizioso Ducati +21.692 14. Karelas Abrahamas Aspar Ducati +26.110 15. Jorge Lorenzo Ducati +26.168 16. Tito Rabatas MVDS Honda +26.252 17. Alvaro Bautista Aspar Ducati +36.377 18. Lorisas Bazas Avintia Ducati +39.654 19. Samas Lowesas Aprilia +40.400 20. Hectoras Barbera Avintia Ducati +45.901 21. Danilo Petrucci Pramac Ducati +48.768 22. Brocas Parkesas Tech3 Yamaha +57.711 – Aleixas Espargaro Aprilia - Čempionato įskaita: (vieta, lenktynininkas, taškai) 1. Marcas Marquezas 269 2. Andrea Dovizioso 236 3. Maverickas Vinalesas 219 4. Valentino Rossi 188 5. Dani Pedrosa 174 6. Johannas Zarco 138 7. Jorge Lorenzo 117 8. Danilo Petrucci 111 9. Calas Crutchlow 103 10. Jonas Folgeris 84 11. Alvaro Bautista 70 12. Jackas Milleris 65 13. Aleixas Espargaro 62 14. Scottas Reddingas 61 15. Andrea Iannone 60 16. Polas Espargaro 49 17. Alexas Rinsas 46 18. Lorisas Bazas 45 19. Karelas Abrahamas 30 20. Tito Rabatas 29 21. Hectoras Barbera 25 22 . Bradley Smithas 20 23. Michele Pirro 18 24. Mika Kallio 11 25. Samas Lowesas 5 26. Katsuyuki Nakasuga 4 27. Sylvainas Guintoli 1