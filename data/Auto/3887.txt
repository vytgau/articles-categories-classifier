Teigiama, kad tam tikromis sąlygomis automobiliai gali užsidegti. Problema atsiranda, kai variklis ilgai sukamas aukštomis apsukomis tuščia eiga. Tokiomis aplinkybėmis genda degalų garų surinkimo sistema: sutrinka ventiliavimo sistemos darbas ir benzino garai susimaišo su išmetamosiomis dujomis bei užsidega. Ši problema aptikta visuose „Aventador“ (tiek kupė, tiek rodsterio) modeliuose ir vos 12 egzempliorių tiražu išleistame „Veneno“. Pranešama, kad iš viso remontui atšaukta 5900 automobilių. Naujas „Lamborghini Aventador“ kainuoja maždaug nuo 350 tūkst. eurų, o ypatingasis „Veneno“ – daugiau nei 3,5 mln. eurų. Anot gamintojo, visi taisymo darbai bus atliekami nemokamai.