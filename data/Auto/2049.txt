„Jaguar Land Rover“ vadovas Ralfas Spethas teigia, kad šiuo žingsniu siekiama „suteikti klientams dar daugiau pasirinkimo“. Ši kompanija – tai didžiausias automobilių gamintojas Didžiojoje Britanijoje – priklauso Indijos „Tata“. Liepos mėnesį Kinijos „Geely“ koncerno valdoma įmonė „Volvo“ pranešė, kad nuo 2019 metų visi nauji jos modeliai turės elektrinius variklius. Tai metais anksčiau, nei „Jaguar“ galutinis terminas. Vis dėlto, ir „Volvo“, ir „Jaguar Land Rover“ ir toliau gamins ankstesnius modelius, turinčius vidaus degimo variklius. „Vidaus degimo variklis yra šiuolaikinis technikos lygis, – sakė R. Spethas. – Mes matysime šį vidaus degimo variklį, benzininį ir dyzelinį, dar daugelį metų.“ „Jaguar“ taip pat pranešė, kad sukūrė savo klasikinio „Jagaur E“ tipo automobilio elektrinę versiją, Tačiau ji buvo suprojektuota kaip koncepcinis automobilis ir parduodama nebus. R. Spetho buvo pasiteirauta, ką jis mano apie „Brexit“ derybas. Jis atsakė: „Tikiuosi, kad galų gale politikai savo gyventojams siekia geresnės visuomenės.“ Jis nurodė, kad 40 procentų bendrovės detalių atkeliauja iš Europos Sąjungos, kuri taip pat yra svarbi jos eksporto rinka. „Jaguar Land Rover“ itin svarbu, kad būtų laisva ir sąžininga prekyba“, – patikino R. Spethas.