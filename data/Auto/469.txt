„Tarp Europoje registruotų transporto priemonių vidutiniškai yra 1 proc. elektromobilių, o Lietuvoje šis lygis nesiekia net 0,05 proc. (...) Galima sakyti, kad elektromobilių plėtra Lietuva yra 20 kartų atsilikusi nuo ES“, – dienraščiui teigė Lietuvos elektromobilių asociacijos valdybos pirmininkas Laurynas Jokužis. Pasak jo, šiuo metu šalyje nepakanka elektromobilių įkrovimo stotelių, dar viena opi problema – per didelė elektra varomų lengvųjų automobilių kaina ir lengvatų trūkumas. Susisiekimo ministerija kelia tikslą, kad iki 2020 metų elektromobiliai Lietuvoje sudarytų 5 proc., o 2025 metais - 10 proc.