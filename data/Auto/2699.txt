Kaip rašoma pranešime žiniasklaidai, komisija vertina variklius pagal įvairiausius kriterijus: kuro sąnaudos, sklandus veikimas, galingumas, triukšmo lygis, komfortas važiuojant. „Peugeot“ variklis nusipelnė pagyrimo dėl savo našumo veikiant žemais apsisukimais. Kompanija teigia, kad nuolatinis „Pure Tech“ variklių tobulinimas leidžia „Peugeot“ užimti emisijos CO2 lyderio pozicijas Europoje ir užtikrina mažiausias degalų sąnaudas keliuose automobilių segmentuose. Šis motoras yra dviejų versijų: galingumas 110 ir 130 arklio jėgų. Varikliai „Pure Tech“ 110 ir 130 naudojami 208, 308, 2008, 3008 ir 5008 Peugeot modeliuose, taip pat kituose „Group PSA“ automobiliuose. Nuo išleidimo į rinką 2014 metais Prancūzijos ir Kinijos gamyklose buvo pagaminta daugiau kaip 850 tūkst. vienetų tokių variklių. Prizą už geriausią metų variklį skiria britų žurnalas „Engine Technology International“. Komisiją sudaro 58 žurnalistai iš 32 šalių.