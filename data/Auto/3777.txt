Mechanizuotų salonų darbuotojų ketinama įsigyti iš „SoftBank Robotics“, tai bus „Pepper“ modelio robotai. „Renault“ salonuose robotai pasitiks klientus, susidomėję galės iš anksto susitarti dėl susitikimo internetu. Prancūzų automobilių gamintoja nenurodė, kokios programos bus įdiegtos į robotus, šiaip ar taip, tai panašu į eksperimentą, siekiant pritraukti daugiau klientų į salonus. „Renault“ pardavimai Prancūzijoje neblogi, tačiau kiekvienas automobilių gamintojas pasakys, kad galėtų būti ir geriau. Neaišku, ar bus įmanoma pasikalbėti su automobilį parduodančiu robotu, tik žinoma, kad „Pepper“ nedalyvaus bandomajame važiavime. Susidomėję lankytojai turės progos susitikti su prancūziškai kalbančiu robotu. Veikiausiai jis atmintinai žinos visus „Renault“ modelius“ ir galės pateikti tikslią informaciją apie kainą bei kitas detales. „SoftBank“ robotai dirba jau 70-yje šalių, apie 500 jų yra San Fransisko, Bosono, Šanchajaus, Tokijo ir Paryžiaus biuruose. „Renault“ atstovų teigimu, robotų įsigijimas – „French Touch“ plano dalis, kurio tikslas – atnaujinti automobilių modeliai. Kampaniją pristatys „French Touch“ ambasadorius – Nicolas Carpentier.