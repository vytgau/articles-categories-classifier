Pusė būsimų darbuotojų dirbs Volfsburge, o likusieji – kituose miestuose, kaip antai Berlyne ir Miunchene, veikiančiuose įmonės padaliniuose. Šiuose padaliniuose vykdomi projektai yra susiję su internetu sąveikaujančiais įrenginiais, virtualiąja realybe ir mobiliosiomis paslaugomis. Anksčiau buvo skelbiama apie numatomą „Volkswagen“ personalo mažinimą: iki 2025-ųjų metų buvo ketinama panaikinti net 30 tūkst. etatų. Vien Vokietijoje numatyta atleisti net 23 tūkst. darbuotojų. Artimiausiu metu Vokietijos automobilių gamintoja tikisi sulaukti bemaž 3,5 mlrd. eurų siekiančių investicijų. Šios lėšos bus skirtos įmonės gamyklų reorganizavimui ir įrangos, skirtos elektromobiliams gaminti, montavimui, taip pat eksperimentinio akumuliatorių gamybos projekto vykdymui.