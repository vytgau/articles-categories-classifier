Kateris buvo pastatytas pagal superautomobilio savininko, Floridoje (JAV) turinčio restoranų verslą, užsakymą. Jo pagrindu tapo modelis MTI G6 su dviem varikliais „Mercury Racing“. Su įprastu kuru jų galingumas siekia 1350 arklio galių, su lenktyniniu – 1550 arklio galių. Teoriškai kateris gali pasiekti iki 290 kilometrų per valandą greitį. Pats kateris, kaip pažymima skelbime, kainuoja 1,75 milijono dolerių (1,53 milijono eurų). Jis buvo gaminamas apie dvejus metus. Čia panaudota 25 tūkstančius dolerių (21,9 tūkstančio eurų) kainuojanti garso sistema, LED apšvietimas vandeniui po kateriu apšviesti, kainavęs dar 10 tūkstančių dolerių (8,76 tūkstančio eurų) ir keletas originalių „Lamborghini“ automobilių dalių. Tai – optika, sėdynės, galiniai veidrodėliai, įvairūs jungikliai ir deflektoriai, taip pat vairas. Be to, kateris nudažytas ta pačia spalva kaip ir rodsteris „Aventador SV“, ant jo galo užrašyta „SV“. Pasak savininko, superautomobilis kainuoja apie 600 tūkstančių dolerių (526 tūkstančius eurų). Jame yra 750 arklio galių 6,5 litro variklis V12, tad iki 100 km/val. mašina įsibėgėja per 2,9 sekundės. Maksimalus greitis siekia 350 kilometrų per valandą. „Aventador“ atviros SV versijos, pirmą kartą parodytos 2015 metais, tiražas buvo ribotas – tik 500 vienetų. Abiejų transporto priemonių garantija dar nepasibaigus. Automobilis nuvažiavęs vos 700 mylių (1126 kilometrus). Savininkas nurodė, kad parduoda juos dėl netikėto šeiminio incidento. Taip pat parduodama ir priekaba kateriui pervežti. Pasak savininko, vien tik ji kainuoja 100 tūkstančių dolerių (87,6 tūkstančio eurų).