Tokie pat 2,9 litro talpos V6 varikliai su dviem turbokompresoriais sumontuoti ir „Porsche Panamera“, „Audi RS4“ bei RS5 modeliuose. Tokį variklį ketinama įtaisyti ir netrukus pasirodysiančiame Q5 RS. 90 laipsnių kampu pakreiptas variklis – bendrovių „Audi“ ir „Porsche“ bendro darbo vaisius. Tai vienas iš naujo modulinių variklių, kol kas įvardijamų „KoVoMo“ pavadinimu, asortimento pavyzdžių. Naujasis V6 variklis su turbokompresoriumi puikiai papildo „Audi“ siūlomų senesnių variklių rinkinį ir natūraliai užpildo 4,2 litro V8 benzininio variklio paliktą spragą. Montuoti „Audi“ V8 į „Mk2 R8“ buvo atsisakyta: jo naujovinimą siekiant suderinamumo su degalų emisijų standartais ir tokiose rinkose kaip Kinija galiojančiais įstatymais, numatančiais varikliu talpą atitinkančius kelio mokesčius, įmonės vadovai laikė pernelyg didelių išlaidų reikalaujančia užduotimi. Naujausiame „Panamera 4S“ modelyje sumontuoto V6 variklio efektyvusis galingumas – 434 AG, esant 5 650 apsisukimų per minutę. Vykdant bendrą įmonių projektą sukurtas variklis yra dar galingesnis: jo išvystoma galia viršija 500 AG, o jėgos sukimo momentas siekia beveik 680 Nm. Būtina pasakyti, kad tikslios būsimame ketvirtuke numatytų montuoti variklių charakteristikos dar nepatvirtintos. Remiantis „Audi“ atstovų portalui „Autocar“ pateikta informacija, numatoma pasiūlyti daugiau nei vieną galios konfigūraciją. 2,9 litro variklio talpa kiek mažesnė už visiškai neseniai pristatytame „Audi S4“ sumontuoto 6 cilindrų 3,0 litrų variklio talpą. Naujasis variklis skiriasi ir savo įleidimo sistema: S4 modelyje esančiame variklyje naudojamas tik vienas turbokompresorius, o 2,9 litro variklyje – du. Vienintelės detalės, pagal kurias V6 konstrukciją galima atskirti nuo V10, – mažesni išleidžiamoms dujoms skirti deflektoriai, paslėpti po užpakalinėmis grotelėmis.