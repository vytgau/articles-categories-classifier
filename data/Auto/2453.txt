Balandžio-birželio mėnesiais, lyginant su analogišku laikotarpiu prieš metus, GM grynasis pelnas sumažėjo nuo 2,9 mlrd. iki 1,7 mlrd. JAV dolerių (nuo 2,49 iki 1,46 mlrd. eurų). Didžiausios JAV automobilių gamintojos pagal pardavimų apimtis veiklos pelnas pirmąjį ketvirtį sudarė 1,89 dolerio (1,62 euro) vienai akcijai, nors Volstrito analitikai prognozavo mažesnį, 1,69 dolerio (1,45 euro) vienai akcijai, rodiklį. Į pelno vienai akcijai rodiklį neįtraukiami GM „Opel“ verslo Europoje rezultatai. Koncernui „General Motors“ priklausantis „Opel“ verslas Europoje turėtų būti parduotas Prancūzijos automobilių gamintojai „Peugeot“ iki šių metų pabaigos. GM veiklos pajamos sumažėjo 4 proc. iki 3,7 mlrd. JAV dolerių (3,18 mlrd. eurų), apribojus keleivinių automobilių gamybą Šiaurės Amerikoje.