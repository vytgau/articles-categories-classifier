Kurį laiką vairuotojai galėjo įsigyti „Tesla“ automobilį su 75 kWh baterija, kurios talpa dirbtinai būdavo sumažinama iki 60 kWh. Pastarieji modeliai būdavo pigesni, bet automobilių savininkai už 4500 – 9000 dolerių, nelygu automobilio modelis, šiuos apribojimus galėdavo panaikinti. Dabar „Tesla“ tiesiog išsiuntinėjo atnaujinimą, kuris panaikino šiuos apribojimus tiems automobilių savininkams, kurie dar nebuvo patys to padarę. Šis žingsnis iškilo aikštėn po to, kai vienas vairuotojas kreipėsi į „Electrek“, pastebėjęs, kad jo automobilis nuvažiavo didesnį atstumą ir kad programoje užsidegė skaičius 75. „Tesla“ vėliau patvirtino, kad per atstumą padidino baterijų talpą. Didžioji dalis Floridos įkrovimo stočių „Supercharger“ tinklo vis dar veikia, todėl dauguma elektrinių automobilių savininkų galėjo jais išvažiuoti iš evakuacijos zonos ir be papildomos baterijos talpos. Tačiau truputis atsargų visada padeda. Galvos skausmas dėl atstumo yra mažiausia, ko šiems žmonėms šiuo metu reikia.