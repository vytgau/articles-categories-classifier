Atkreipdama dėmesį į tai, „Lietuvos draudimas“ šiais metais pasiūlė papildomą paslaugą – automobiliu keliaujančių žmonių ir jų keturkojų augintinių draudimą. „Nuo kovo 1 d. prie privalomojo draudimo klientams siūlome draudimą jų augintiniams. Konkrečiai yra galima apdrausti kates ir šunis, nes daugelis augintojų šiuos gyvūnus laiko lygiateisiais ir lygiaverčiais šeimos nariai, kurių saugumas yra labai svarbus“, – DELFI sakė bendrovės atstovė žiniasklaidai Ingrida Žaltauskaitė. Gyvūnai bus apsaugoti nuo nelaimingų atsitikimų. „Per eismo įvykį augintiniui patyrus traumą arba žuvus, šeimininkai gaus fiksuotas išmokas, kurias galės panaudoti gydymui arba reabilitacijai padengti“, – aiškino I. Žaltauskaitė. „Lietuvos draudimas“ apie kitų gyvūnų draudimą kol kas negalvoja.