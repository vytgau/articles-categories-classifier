Bėda ta, kad tokių automobilių jutiklių sistemai besisukantys ir šonus brūžinantys milžiniški šepečiai bei be paliovos srūvantis vanduo tokioms sistemoms neatrodo kaip saugi aplinka – tokiomis sąlygomis autonominio valdymo sistemas ištinka neįtikėtinas šokas, jos išsijungia, o automobilis apmiršta. Taip yra todėl, kad jutikliai neskiria kietos sienos nuo minkštų šepečių instaliacijų. Autoniminio stabdymo sistemoms tiek sienos, tiek plovyklų šepečiai atrodo vienodai grėsmingi objektai, susidūrimo su kuriais reikia žūtbūt išvengti. Automatinių plovyklų darbuotojai nuolat praneša apie tokiose plovyklose beviltiškai įstrigusius automobilius su autonomine vairavimo funkcija. Pranešama, jog kai kurie automobiliai mėgina sprukti iš tokios aplinkos vidury plovimo ir, savaime suprantama, taranuoja plovimo stendą, pajudėdami iš vietos atbuline pavara. Stebina ir tai, kad plovyklų darbuotojai pranešinėja apie incidentus su automobiliais, kuriuose įmontuota automatinio parkavimosi sistema. Šios į plovimą šepečiais reaguoja automobilio „išjungimu“ – jis nebesugeba pats išvažiuoti iš plovyklų, todėl susidaro didžiulės laukiančių automobilių eilės. Vairuotojui tenka įjungti laisvą pavarą, išjungti variklį ir su aplinkinių pagalba automobilį išstumti ar ištempti iš plovyklos.