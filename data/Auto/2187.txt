Pastarąjį „Porsche“ sprendimą paskatino kolektyvinis klientų iš Jungtinių Valstijų kreipimasis. Jie skundėsi, kad nuo priekinio skydelio atspindima šviesa ypač vargina, ir pareikalavo, kad automobilių gamintojas šią problemą kaip nors išspręstų – juk tai ne tik didžiulis nepatogumas, bet ir avarines situacijas galintis išprovokuoti veiksnys. Nors apie minėtą iniciatyvą buvo žinoma dar 2016 metų pabaigoje, išsami informacija pasirodė tik dabar. Užuot pakeitusi vairuotojus akinančias interjero detales, Vokietijos automobilių gamintoja paskelbė apie 42–150 eurų siekiančią kompensaciją akinius nuo saulės dėl blaškančio interjero perkantiems vairuotojams. Dėl kompensacijos gali kreiptis 2007–2016 metais išleistų „Porsche“ automobilių, kuriuose įrengtas konkrečių šviesių spalvų interjeras, savininkai. Užklausos dėl kompensacijos už įsigyjamus akinius priimamos iki šių metų rugsėjo 21 dienos. Kiti nusiskundimai, susiję su akinančiais automobilių interjerais, bus registruojami iki 2018 m. birželio 25 d.