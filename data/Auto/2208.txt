Apie „Great Wall“ prašymą susitikti su „Fiat Chrysler“ vadovais aptarti galimą sandorį žiniasklaidoje buvo kalbama jau anksčiau. 1984 m. įkurta bendrovė yra didžiausia visureigių ir pikapų gamintoja Kinijoje. Analitikai pastebi, kad kompanijai veržiantis į užsienio rinkas, „Fiat Chrysler“ bei prekės ženklo „Jeep“ įsigijimas būtų logiškas sprendimas. „Fiat Chrysler“ kol kas gandų nekomentavo, tačiau teigiama, kad kompanijos direktorius Sergio Marchionne ieško partnerio ar pirkėjo, kuris padėtų koncernui tvarkantis su augančiais kaštais. „Jeep“ yra laikomas žymiausiu koncerno prekės ženklų, tačiau jam taip pat priklauso „Alfa Romeo“, „Maseratti“ bei RAM pikapų prekės ženklai.