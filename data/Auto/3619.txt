Pirmosiose lenktynėse nugalėjo slovėnas Timas Gaiseris („Honda“) – 35 min. 25,581 sek. A. Jasikonis jam pralaimėjo 41,563 sek. ir buvo 13-as tarp 34 motokrosininkų. Antrosiose lenktynėse vėl greičiausias buvo T. Gaiseris – 34 min. 7,642 sek. A. Jasikonis (+51,706 sek.) šįkart liko 14-as. Šiame etape A. Jasikonis pelnė 15 įskaitinių taškų. Bendroje pasaulio čempionato įskaitoje A. Jasikonis su 20 taškų užima 19-ąją vietą. Lyderiu tapo T. Gaiseris (106 tšk.). 19-metis A. Jasikonis praėjusiais metais tapo pirmuoju lietuviu, pasirašiusiu sutartį su gamykline „Suzuki World“ komanda. Iš viso pasaulio motokroso čempionatą sudaro 19 etapų. Ketvirtasis iš jų vyks balandžio 2 dieną Meksikoje.