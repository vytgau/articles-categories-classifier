Vienos gatvių lenktynės trunka ilgiau, kitos – trumpiau. Būna ir tokių, kurios baigiasi vos prasidėjusios. Svetainėje autoevolution.com paskelbtas tikrą automobilių sprintą demonstruojantis vaizdo įrašas. Lenktynių dalyviai – „Porsche 911 GT3“ su dvidiskės sankabos transmisija, naujausios kartos „Audi R8 V10“ ir „Lamborghini Huracan“ – visais ratais varomas 610 AG išvystantis modelis. Šie automobiliai priklauso vaikinams iš Kalifornijos ir kadangi šios valstijos policija už lenktynes keliuose, švelniai tariant, nepaglosto, varžydamiesi, kurio transporto priemonė galingesnė, jie pasirinko sprinto variantą. Gatvės lenktynės iš kito tipo varžybų, visų pirma, išsiskiria tuo, kad vairuotojai vos spėja perjungti trečią pavarą. Trys automobiliai sklandžiai startavo po trečio garso signalo. Nors vos jiems pajudėjus, laimėtoją nuspėti sunku, kova baigiasi akivaizdžia vieno iš jų pergale. Šis sprinto epizodas buvo paskelbtas „YouTube“ kanale „RichKidsTV“ - pavadinimas taip pat iškalbingas. Jis trunka kiek ilgiau nei pačios lenktynės, nes vaizdo tinklaraščio autorius išsamiai pasakoja, kaip viskas vyksta, bet tie, kuriuos domina tik sprintas, vaizdo įrašą gali žiūrėti nuo 4:10 jo minutės.