Bendrovė taip pat pranešė apie daug smarkiau nei prognozuota išaugusias sunkvežimių užsakymų apimtis. Sunkvežimių gamintojai, tokie kaip „Volvo“ ir jo konkurentai iš Vokietijos „Daimler“ bei „Volkswagen“, pagerino rodiklius, nes per pastaruosius kelis ketvirčius paklausa visose pagrindinėse automobilių rinkose išaugo arba jau buvo didelė, kas nutinka itin retai. Didžiausia Švedijos įmonė pagal pajamas ir darbuotojų skaičių padidino sunkiasvorių transporto priemonių pardavimų 2018 m. prognozę tiek Europoje, tiek Šiaurės Amerikoje, ir pagerino paklausos pagrindinėse statybos įrangos rinkose prognozę. Pakoreguotas įmonės veiklos pelnas lyginamuoju laikotarpiu padidėjo nuo 5,66 mlrd. iki 7,33 mlrd. kronų (932 mln. dolerių). Analitikai vidutiniškai prognozavo 7,39 mlrd. dolerių pelną. Švedijos automobilių gamintoja pranešė, kad priimtų sunkvežimių užsakymų apimtys per ketvirtį išaugo 29 proc., tuo tarpu analitikai prognozavo 15 proc. prieaugį.