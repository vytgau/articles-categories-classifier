Kinijos teritorijoje mechanizmo defektą likviduos „Tesla“ atstovybė Pekine. Defektas bus pašalintas ir tuose visureigiuose, kurie laikomi automobilių pardavimo agentų sandėliuose. Spalio 12 d. „Tesla“ pranešė apie mechanizmo defektą, nustatytą automobilių saugumo patikros metu. Kol kas jokių pranešimų apie avarijas, susijusias su šiuo defektu, „Tesla teigia negavusi. Šiuo metu „Tesla“ gamina tris automobilių modelius: sedanus „Model S“ ir „Model 3“ bei visureigį „Model X“. Bendrovės pajamos 2016 metais siekė 7 mlrd. dolerių, 2015-aisiais šis rodiklis buvo tik šiek tiek didesnis nei 4 mlrd. dolerių. 2015 metais „Tesla“ neteko iš viso 888,6 mln. dolerių, 2016 m. ji taip pat patyrė nuostolių, nors kiek mažesnių - 773 mln. dolerių. Bendrovė buvo įkurta 2003 metais. Iš pradžių ji buvo pavadinta „Tesla Motors“, tačiau nuo šių metų ji vadinama tiesiog „Tesla“. Įmonės būstinė įsikūrusi JAV Palo-Alto mieste (Kalifornijos valstijoje). Iš pradžių bendrovė gamino tik elektromobilius, bet vėliau ėmė gaminti ir saulės baterijas bei kitas energijos taupymo sistemas.