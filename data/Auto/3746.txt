Pirmadienį, kovo 6 d., į tuščią automobilių stovėjimo aikštelę San Fransisko įlankos teritorijoje išriedėjo pora autonominių autobusų. Transportų priemonių vertė – 236 tūkst. eurų. Juos rengiamasi paleisti kursuoti vietiniu keliu. Šis žingsnis – tai pirmą kartą Kalifornijoje vykdomos autonominių transporto priemonių testavimo programos dalis. Autonominiuose autobusuose nėra vairų, be to, jiems važiuojant mieto gatvėmis jų manevrų nestebės operatorius. Kalifornijoje, kaip ir kitose valstijose, svarstoma galimybė įkurti transporto sektorių pakeisiančios technologijos testavimo centrą. Taip pat atsižvelgiama į riziką, kylančią į gatves paleidus žmogaus nekontroliuojamą didelę ir pakankamai pavojingą transporto priemonę. Testuojant autonominius automobilius dažniausiai už jų vairo sėdi žmogus, pasirengęs perimti transporto priemonės kontrolę. Aišku, testų, per kuriuos automobilio manevrų nestebi žmogus, buvo surengta ir anksčiau. Pavyzdžiui, 2015 metais Ostino mieste, Teksase, įmonei „Alphabet Inc.“ pavaldi „Waymo“ surengė nei vairo, nei pedalų neturinčio automobilio testą. Du Prancūzijos įmonėje „EasyMile“ sukurti 12-os vietų autobusai kelis mėnesius bus testuojami automobilių stovėjimo aikštelėse ir tik tada dėl patvirtinimo, kaip reikalauja naujas įstatymas, bus kreiptasi į Motorinių transporto priemonių departamentą. Tikimasi, kad miesto gatvėse autobusai pasirodys šių metų pabaigoje arba kitų pradžioje.