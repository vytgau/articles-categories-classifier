Pirmadienį B. Vanagas savo paskyroje feisbuke pranešė žinią, leidusią visiems lengviau atsikvėpti – jo šturmanė išvengė rimtesnių sužalojimų, nors reabilitaciją vis tiek turės atlikti. „Džiugios naujienos iš General Financing #teamPitlane stovyklos! Daugelis klausia, kaip Agnė? Po rytinio gydytojų konsiliumo Respublikinėje Vilniaus Universitetinėje ligoninėje tolimesnis verdiktas būtų toks: Agnei gaminamas specialus korsetas, Ji stojasi ir iš karto pradeda mėnesį truksiantį reabilitacijos procesą. Tai žymiai geresnė žinia, nei tikėtasi, kad Agnė dėl traumos turės gulėti nuo 2 iki 4 savaičių“, – savo paskyroje rašo B. Vanagas.   Kad avarija sportininkams baigėsi išties sėkmingai, galite suprasti peržiūrėję vaizdo medžiagą. Be to, sportininkams nemenka paguoda tapo nepaisant nesėkmės iškovotas Baltijos šalių titulas.