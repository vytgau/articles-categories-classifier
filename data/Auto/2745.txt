Rašant šį straipsnį, buvo panaudoti dažniausiai per 3 mėnesius (2017 metų, I ketvirtį) svetainėje www.ketbilietai.lt neteisingai atsakyti klausimai. Neteisingai suprantami kelio ženklai Kelio ženklas „Įvažiuoti draudžiama“ („Plyta“) leidžia važiuoti tik maršrutiniam transportui, ženklas „Eismas draudžiamas“ – dar ir neįgaliesiems, „Motorinių transporto priemonių eismas draudžiamas“ – taip pat ir aptarnaujančiam transportui. Tačiau į klausimą „Ar leidžiama pravažiuoti kelio ženklą „Įvažiuoti draudžiama“ klaidingai atsako net 7 iš 10 mokinių. Dažnai neteisingai suprantami ir ženklai, nurodantys vienpusio eismo, maršrutinio transporto kryptis bei draudžiantys apsisukimą ar įvažiavimą. Neteisingas nurodomas važiavimo per sankryžas eiliškumas Nustatant automobilių važiavimo per sankryžą eiliškumą, dažnai suklaidina prieš sankryžą stovintys pirmumo ženklai, kurie negalioja, kai sankryžoje veikia šviesoforai. Taip pat nežinoma, kad net jei automobilis neturi kliūties iš dešinės, sankryžoje sukdamas į kairę, jis turi praleisti iš priekio važiuojantį ar į dešinę sukantį automobilį. Manoma, kad visada reikia praleisti policijos, greitosios pagalbos ar ugniagesių automobilį Specialųjį transportą būtina praleisti tik tada, kai jis važiuoja su įjungtais švyturėliais IR specialiais garso signalais. Taigi, jo nebūtina praleisti tada, kai jis važiuoja tik su įjungtais švyturėliais (be garso signalų). Į atitinkamą klausimą klaidingai atsako net 6 iš 10 mokinių. Klaidingas krovininių automobilių iki 3,5 tonos leidžiamas važiavimo greitis Nuo 2016 metų lapkričio krovininių automobilių iki 3,5 tonos leidžiamas važiavimo greitis sulygintas lengviesiems automobiliams leidžiamam greičiui: automagistralėje žiemą – iki 110 km/val., vasarą – iki 130 km/val.. Tačiau mokiniai, pasiskaitę nebegaliojančias kelių eismo taisykles, klausimuose dažnai pažymi mažesnius leidžiamus greičius. Klaidingas važiavimas per žiedines sankryžas Paprastai, įvažiuodami į žiedinę sankryžą, turime praleisti jais važiuojančius automobilius. Tačiau tai galioja tik tada, kai prieš žiedinę sankryžą yra šalutinio kelio ženklas. Jei tokio ženklo nėra, yra atvirkščiai: važiuojantis žiedine sankryža turi praleisti iš dešinės jam esantį, į žiedinę sankryžą įvažiuojantį automobilį. Į klausimą su tokia situacija klaidingai atsako 6 iš 10 mokinių. Nežinoma, kada būtina pažymėti už automobilio gabaritų išsikišantį krovinį. Taisyklė paprasta: krovinį būtina pažymėti tada, kai jis automobilio priekyje arba gale išsikiša daugiau nei 1 metrą arba bent kiek – už automobilio šonų. Tačiau dažnai klaidingai manoma, kad reikia pažymėti tik daugiau nei 1 metrą iš šono išsikišusį krovinį. Nežinoma, kaip praleisti specialųjį transportą Nereikia praleisti specialiosios transporto priemonės, kai ji važiuoja priešingo eismo juosta, atskirta dviguba ištisine linija. Taip pat nereikia sustoti kelio dešinėje arba kelkraštyje, jei kelias, kuriuo važiuoja specialusis transportas, abejomis kryptimis turi daugiau nei 4 eismo juostas. Į atitinkamą klausimą taip pat klaidingai atsako 6 iš 10 mokinių. Klaidingai suprantamos pirmumo teisės persirikiuojant Jei automobilis ketina persirikiuoti į eismo juostą dešinėje, jis turi duoti kelią joje esančiam automobiliui, ketinančiam persirikiuoti į jo juostą. Tačiau jei automobilis dešinėje ketina persirikiuoti, o kairėje esantis – ne, kelią turi duoti dešinėje esantis automobilis. Būtent čia ir padaroma klaida. Nors persirikiuojantis automobilis yra iš dešinės, kairėje važiuojantis niekur nepersirikiuoja, todėl ir nieko praleisti neturi. Nežinoma, kokių kategorijų reikia, norint vairuoti galingąjį keturratį Norint vairuoti galingąjį keturratį, reikia turėti A ir B kategorijų vairuotojo pažymėjimus. Kausimuose dažnai pažymima tik viena iš šių kategorijų, kai jos reikalingos abi. Detalesnį dažniausių klaidų nagrinėjimą galite surasti paspaudę čia. KETbilietai.lt darbuotojai stebi „Regitros“ egzaminų turinio pasikeitimus ir pagal tai koreguojami klausimai puslapyje KETbilietai.lt KET bilietų ir testų klausimų turinį nuolat prižiūri 5-ių vairavimo mokyklų teorijos ekspertai. Jau daugiau kaip 350 tūkst. vairuotojų ruošėsi vairavimo teorijos egzaminui VĮ „Regitra“ per KETbilietai.lt