Dėl titulo kovojęs „Ducati“ atstovas Andrea Dovizioso krito nuo motociklo ir lenktynių nebaigė. Kritimo neišvengė ir kitas italų ekipos lenktynininkas Jorge Lorenzo. Tam, kad A. Dovizioso taptu čempionu, italui reikėjo nugalėti Valensijos trasoje vykusiose lenktynėse, tuo tarpu M. Marquezas turėjo finišuoti žemiau vienuoliktos vietos. Po starto čempionato lyderis išlaikė lyderio poziciją, tuo tarpu italas greitai pakilo iš devintos vietos į penktą. Rikiuotės priekyje išsilaikęs kelis ratus, M. Marquezas ketvirtame rate nesipriešindamas į priekį praleido „Tech 3“ komandos lenktynininką Johanną Zarco. Kol M. Marquezas kovojo dėl pergalės, A. Dovizioso bandė aplenkti priekyje važiavusį komandos draugą J. Lorenzo. Savo sportininkui bandė padėti ir „Ducati“, siuntusi įvairias žinutes ispanui su nurodymais praleisti į priekį dėl titulo kovojantį A. Dovizioso. Iki finišo likus mažiau nei 10 ratų, įtampa stipriai išaugo po to, kai į priekį įsiveržęs M. Marquezas išlėkė už trasos ribų ir vos nenukrito nuo motociklo. Ispanas grįžo į trasą penktoje pozicijoje. Netrukus iš lenktynių pasitraukė J. Lorenzo, kuris nuo motociklo krito ketvirtame posūkyje. Bet po akimirkos panašus likimas ištiko ir A. Dovizioso. Italas krito nuo motociklo aštuntame posūkyje ir pasitraukė iš varžybų bei kovos dėl titulo. Pasinaudojęs „Ducati“ lenktynininku nesėkme, M. Marqeuzas pakilo į trečią vietą. Paskutiniame lenktynių rate į pirmąją vietą pakilo J. Zarco aplenkęs D. Pedrosa. Ispanui pavyko išsilaikyti priekyje ir finišuoti pirmoje vietoje. Tuo tarpu J. Zarco, ilgą laiką pirmavęs lenktynėse, turėjo susitaikyti su antra vieta. Ant paskutinio apdovanojimų pakylos laiptelio užlipęs ir 36 taškais lenktynininkų įskaitoje artimiausią varžovą aplenkęs M. Marquezas džiaugėsi iškovotu ketvirtuoju „MotoGP“ čempiono titulu. Lenktynių rezultatai: (vieta, lenktynininkas, komanda, laikas) 1. Dani Pedrosa Honda 46:08.125 2. Johannas Zarco Tech3 Yamaha +0.337 3. Marcas Marquezas Honda +10.861 4. Alexas Rinsas Suzuki +13.567 5. Valentino Rossi Yamaha +13.817 6. Andrea Iannone Suzuki +14.516 7. Jackas Milleris MVDS Honda +17.087 8. Calas Crutchlow LCR Honda +17.230 9. Michele'is Pirro Ducati +25.942 10. Tito Rabatas MVDS Honda +27.020 11. Bradley Smithas KTM +30.835 12. Maverickas Vinalesas Yamaha +35.012 13. Danilo Petrucci Pramac Ducati +38.076 14. Karelas Abrahamas Aspar Ducati +41.988 15. Hectoras Barbera Avintia Ducati +47.703 16. Lorisas Bazas Avintia Ducati +47.709 17. Michaelas van der Markas Tech3 Yamaha +52.134 – Polas Espargaro KTM - – Andrea Dovizioso Ducati - – Jorge Lorenzo Ducati - – Samas Lowesas Aprilia - – Alvaro Bautista Aspar Ducati - – Scottas Reddingas Pramac Ducati - – Aleixas Espargaro Aprilia - – Mika Kallio KTM - Čempionato galutinė įskaita: (vieta, lenktynininkas, taškai) 1. Marcas Marquezas 298 2. Andrea Dovizioso 261 3. Maverickas Vinalesas 230 4. Dani Pedrosa 210 5. Valentino Rossi 208 6. Johannas Zarco 174 7. Jorge Lorenzo 137 8. Danilo Petrucci 124 9. Calas Crutchlow 112 10. Jonas Folgeris 84 11. Jackas Milleris 82 12. Alvaro Bautista 75 13. Andrea Iannone 70 14. Scottas Reddingas 64 15. Aleixas Espargaro 62 16. Alexas Rinsas 59 17. Polas Espargaro 55 18. Lorisas Bazas 45 19. Tito Rabatas 35 20. Karelas Abrahamas 32 21. Bradley Smithas 29 22. Hectoras Barbera 28 23. Michele'is Pirro 25 24. Mika Kallio 11 25. Samas Lowesas 5 26. Katsuyuki Nakasuga 4 27. Sylvainas Guintoli 1