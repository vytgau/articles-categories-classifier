Japonijoje antradienį prasidėjo naujos autonominio valdymo sistemos, skirtos specialiai savarankiškiems vilkikams, bandymai. Testuose dalyvavo keturios skirtingų gamintojų sunkiosios transporto priemonės – „Isuzu“, „Hino“, „Mitsubishi“ ir „UD Trucks“. Bandyta sistema įvardijama kaip kooperatyvinė ir naudojama transporto priemonėms, keliaujančioms grupėmis. Ji atsakinga už pirmojo vilkiko greičio pokyčius ir pasirūpina, kad transporto priemones skirtų maždaug 30 metrų. 2017 metų kovą „Volvo“ jau atliko panašių bandymų, kuriuose dalyvavo trys bendrovės pagaminti vilkikai. Japonijoje sistema pirmiausia buvo testuojama skirtingų gamintojų automobiliuose. Bandymų organizatorių teigimu, pirmieji autonomiški vilkikai į Japonijos kelius gali išriedėti jau 2022 metais.