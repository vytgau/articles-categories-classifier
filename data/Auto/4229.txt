O paskutinis „Yaris T-Sport“ nuo konvejerio nuriedėjo dar 2005-aisiais. Naujienos oficialus pristatymas numatytas kovo mėnesį vyksiančioje tarptautinėje parodoje Ženevoje. Apie šio automobilio gamybą „Toyota“ pirmą kartą užsiminė praeitą mėnesį, kai buvo pristatytas jos sugrįžimas į Pasaulio ralio čempionatą (WRC) ir pademonstruotas lenktyninis automobilis. Tačiau ir dabar daug informacijos kartu su nuotraukomis „Toyota“ neviešina. Aišku tai, kad automobilis bus siūlomas tik trejų durelių kėbulo, turės agresyvius aerodinaminius kėbulo elementus bei oro aptaką ir bus apklijuotas ralio automobilį primenančias lipdukais. „Karštame“ modelyje greičiausiai bus montuojamas 1.6 litro darbinio tūrio turbininis variklis, kurio galia, anot kompanijos atstovų, „turėtų siekti 210 AG“. Tokiu būdu „Yaris“ galės mesti pirštinę tokiems modeliams, kaip „Peugeot 208 GTi“, „Ford Fiesta ST200“ ar „Opel Corsa OPC“, kurie pasižymi panašia galia. Daugiau informacijos sužinosime prasidėjus Ženevos parodai.