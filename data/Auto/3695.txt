Britas artimiausią varžovą lenkė 40 sek. Bet paskutiniame greičio ruože išlėkė už trasos ribų, kliudė vieną iš žiūrovų automobilių, paklaidžiojęs tarp kitų netoliese sustatytų automobilių grįžo į trasą ir sėkmingai pasiekė finišą bei išsaugojęs pirmąją vietą nugalėjo. Sportininkams ketvirtadienį įveikus pirmąjį greičio ruožą, K. Meeke‘as buvo tik aštuntas. Bet britas visus varžovus greičiu pranoko penktadienį. O įsiveržęs į priekį sėkmingai didino persvarą prieš jį bandžiusius persekioti sportininkus. Antrame ralyje iš eilės trasoje apsisukęs Sebastianas Ogier suteikė K. Meeke‘ui progą dar labiau pabėgti į priekį. Šį kartą rimčiau varžovui negalėjęs pasipriešinti S. Ogier Meksikos ralį baigė antras ir susigrąžino pirmąją vietą lenktynininkų įskaitoje. Pirmų dviejų šių metų WRC sezono ralių dėl savo klaidų nebaigęs Thierry Neuville šį kartą finišavo trečias. Tiesa, sportininkai ir šį kartą viskas klostėsi ne itin puikiai. Belgas šį savaitgalį ne kartą buvo susidūręs su techninėmis problemomis. Už geriausią rezultatą paskutiniame greičio ruože „Hyundai“ lenktynininkas T. Neuville iškovojo papildomus penkis taškus. Pirmą kartą šiemet ant apdovanojimų pakylos neužlipo „M-Sport“ komandos lenktynininkas Ottas Tanakas, kuris Meksikos ralį baigė ketvirtoje vietoje. Iki šiol čempionate pirmavęs, bet savaitgalį su variklio problemomis susidūręs „Toyota“ lenktynininkas Jari-Matti Latvala Meksikos ralyje finišavo šeštoje vietoje. Po atkaklios kovos su Ericu Camilli, WRC2 klasėje triumfavo „Škoda“ automobiliu važiavęs švedas Pontusas Tidemandas. Rezultatai: Lenktynininkų įskaita: Daugiau F-1 naujienų skaitykite čia.