Renginys vyko Varėnos Kultūros namuose, čia varžybų sėkme pasidžiaugti susirinko ne tik organizatoriai, dalyviai, rėmėjai, bet ir Varėnos rajono meras, savivaldybės administracijos direktorius, seniūnas, policijos komisariato atstovas ir kiti garbūs svečiai. „Tai buvo pirmasis mūsų organizuotas čempionatas. Įdėjome daug pastangų, stengėmės tobulėti su kiekvienu jo etapu ir džiaugiamės iš tiesų sėkminga iniciatyva. Kiekvieno etapo metu oras buvo skirtingas: dalyviams teko išbandyti savo gebėjimus tiek vasaros karštyje, tiek lietuje ir važiuojant slidžia sniego trasa. Tai iš sportininkų pareikalavo susikaupimo, daug techninių ir praktinių įgūdžių; tikiu, kad dalyviai čempionato eigoje tobulėjo kartu su mumis, organizatoriais“, – pasakojo „Varėnos ASK“ vadovas Jonas Keršys. Dauguma dalyvių važiavo visuose keturiuose čempionato etapuose. Po kiekvienų varžybų buvo apdovanojami to etapo nugalėtojai, o šiame renginyje išrinkti geriausi auto sportininkai susumavus visus rezultatus. Jais tapo: RETRO klasė: I vieta RUSLANAS MALINOVSKIS II vieta ADOMAS PETROVAS RWD klasė: I vieta IRMANTAS DULIUS II vieta EGIDIJUS BUKATKA III vieta KAROLIS ŽEMAITIS FWD klasė: I vieta JULIUS POVILIAUSKAS II vieta MINDAUGAS KANAPICKAS III vieta LINAS GEGUŽIS AWD klasė: I vieta DAINIUS SUKACKAS II vieta VIDMANTAS JANKŪNAS III vieta JUSTINAS KVARACIEJUS Laisva klasė: I vieta DAINIUS SUKACKAS II vieta JUSTINAS KVARACIEJUS III vieta SERGĖJUS ŠENIAUSKAS Komandinė įskaita: I vieta „Smegenys namie“ II vieta „Alytaus Velniai“ III vieta „TSK Racing Team“  Organizatorių teigimu, šis čempionatas buvo pirmas tokio dydžio ir formato renginys Varėnoje. Juo džiaugėsi, prisidėjo ir vietiniai gyventojai: ne tik stebėjo ir palaikė dalyvius, bet ir vaišino visus susirinkusius grybų sriuba ir kt. „Žinoma, varžybų stebėti susirinkdavo ir daugybė svečių iš kitų miestų. Tai buvo labai sėkmingas startas! Dėkojame visiems prisidėjusiems, visiems rėmėjams ir jau planuojame naujus renginius Lietuvos autosporto gerbėjams“, – sakė J. Keršys.