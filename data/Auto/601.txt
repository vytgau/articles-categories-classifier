Šių metų sausio mėnesį Tarptautinėje Šiaurės Amerikos automobilių parodoje „AirSpaceX“ kompanija pristatė skraindantį „MOBi-ONE“ taksi įrenginį. Jų pristatytas „MOBi-ONE“ skraidantis taksi buvo sukurtas atsižvelgiant į savarankiškumą. Autonominis, visiškai elektrinis skraidantis taksi galės tam tikrose vietovėse skraidinti nuo 2 iki 4 keleivių arba krovinius virš 200 kg 100 km spinduliu, įskaitant oro uostus ir miesto centrus. Jo vertikalaus kilimo ir tūpimo (VTOL) technologinis sprendimas leidžia kilti kaip sraigtasparniui, o pakilus pakeisti sparnų poziciją ir toliau skristi kaip lėktuvui maksimaliu greičiu, kuris sieks net 400 km/val. Keleiviai turės prieigą prie itin didelės spartos interneto ir galės ramiai jaustis dėl orlaivyje veikiančių „V2X“ susidūrimų vengimo ir saugos pranešimo sistemų. „MOBi-ONE“ sugebės mokytis ir galiausiai pakeis pilotus. Visgi, iš pat pradžių vis dar bus skrendama su pilotu. Anot „AirSpaceX“ kompanijos steigėjo ir generalinio direktoriaus Jono Rimanelli, „MOBi-ONE“ pasiūlys ekologiškus, ramius užsakomuosius skrydžius už priimtiną kainą. Tačiau J. Rimanelli apie galimus kelionių įkainius daugiau nieko neminėjo. „Tikrovė yra ta, jog visi mano, kas eismas savaime yra problema. Transporto kompanijos nesiorientavo į eismo automatizavimą, tokiu būdu galėdamos sumažinti eismo spūstis ir tuo pačiu oro taršą“ – teigė J. Rimanelli. „NewAtlas“ praneša, kad „MOBi-ONE“ gali būti naudojamas ne tik kaip taksi. Jis taip pat gali būti panaudotas medicinos ir evakuacijos tikslais, taip pat mokslinių tyrimų ir stebėjimo operacijoms. J. Rimanelli mano, kad „MOBi-ONE“ jau bus pasiruošęs demonstraciniams skrydžiams 2020 metais. JP Yorro, vyriausiasis „AirSpaceX“ komercijos vadovas, atskleidė, kad kompanijos planai yra iki 2026 metų 50-yje didžiausių JAV mietų pradėti pilnai eksploatuoti 2500 vienetų „MOBi-ONE“ oro taksi. „MOBi plėtros programa pareikalaus didelių kapitalo investicijų, tačiau oro transportas, kaip paslaugų sektorius, gali generuoti milijardinę ekonomiką. Mes svarstome platų finansavimo galimybių spektrą, įskaitant galimus dalinės nuosavybės ir pelno dalijimosi modelius“, – sakė JP Yorro. Nors „AirSpaceX“ mano, kad „MOBi-ONE“ sumažins antžeminio transporto srautus bei kelionių laiką, jie nėra vieninteliai, kurie dirba su skraidančių taksi idėjomis. Prie šių idėjų intensyviai darbuojasi „Uber“ ir NASA, „Airbus“ ir „Boeing“. Nėra jokios abejonės, kad oro taksi idėja yra labai įdomi, tačiau reikia suvokti, jog dar reikės daug padaryti, kad ji taptų praktiškai įgyvendinama.