Daugelio motyvai – gamtos ir aplinkos saugojimas, bet ne mažiau svarbu ir pigus išlaikymas, galimybė važiuoti autobusams skirtomis eismo juostomis. Apklausa parodė ne tik didelį susidomėjimą elektromobiliais. Paaiškėjo, kad ne mažiau amerikiečių norėtų pikapo, o šiuo metu JAV perkamiausias ir yra pikapas „Ford F-150“. Apklausos rezultatai džiugina, bent jau elektromobilių šalininkus, nes per pastaruosius penkerius metus dujų kainos sumažėjo apie 40 proc., o tai – mažesnis stimulas rinktis elektromobilį, žvelgiant vien iš ekonominės perspektyvos. Vis tik pirmą šių metų ketvirtį, lyginant su ankstesnių metų tuo pačiu laikotarpiu, JAV 63 proc. padidėjo elektromobilių pardavimai – iki 39 000 elektromobilių. Šiemet Amerikos automobilių asociacija kasmetinį ekologiško automobilio didelių ir miesto visureigių kategorijoje apdovanojimą įteikė atitinkamai automobiliams „Tesla Model S“ ir „Tesla Model X“. „Chevrolet Bolt“ ir „Volkswagen e-Golf“ modeliai pirmavo subkompaktiškų ir kompaktiškų automobilių sąrašuose. „Lexus GS 450f“ iš tinklo įkraunamas hibridinis automobilis ir „Ford F-150“ gavo Asociacijos ekologiškiausio automobilio prizus vidutinių ir didelių pikapų kategorijoje.