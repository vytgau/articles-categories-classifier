55 vairuotojams, kuriems nustatytas daugiau nei pusantros promilės girtumas, gresia baudžiamoji atsakomybė. Policija taip pat nustatė 58 neblaivius dviratininkus. Taip pat nustatytas 71 asmuo, sėdęs prie vairo, nors teisės vairuoti tam neturi. Už Kelių eismo taisyklių nepaisymą administracinėn atsakomybėn patraukti 255 pėstieji. Per tris paras stacionariomis ir mobiliosiomis transporto priemonių greičio matavimo sistemomis užfiksuoti 9,2 tūkst. greičio viršijimo atvejų.