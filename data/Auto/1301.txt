Renginio metu svečius stebino ne tik naujasis „Volvo XC40“, bet ir jam pristatyti pasirinktas sprendimas. Tinklinio aikštelė akimirksniu transformuota į improvizuotą paplūdimį su jaunatvišku veržlumu trykštančia energija. Visas vakaras, rodos, praskriejo it vientisa muzikos, šviesų, spalvų, šokčiojančių akrobatų ir galybės šypsenų visuma. Į bendrą šėlionę bematant įsitraukę svečiai nusispyrė batus ir pasidavė laisvai paplūdimio vakarėlio energijai, rašoma pranešime. „Tokia, sunkiai suvokiama ir į jokius rėmus netelpanti energija, kurią stengėmės pademonstruoti, yra pagrindinis UAB „Sostena“ veiklos kuras, kurio atsargos, patikimų darbuotojų, partnerių ir klientų dėka, nesenka net ir po 25 metų“, – renginio metu sakė „Sostenaׅ“ grupės prezidentas Donetas Karčiauskas. Iškilmingai pristatytasis „Volvo XC40“ papildė švedų aukščiausios klasės SUV automobilių gamą. Tai sparčiausiai automobilių rinkoje augantis segmentas, užtikrinantis dar didesnį pardavimo augimą ir pelną. O šis kompaktiškojo „XC40“ debiutas reiškia, kad pirmą kartą istorijoje „Volvo Cars“ automobilių gamoje bus trys visame pasaulyje parduodami SUV automobiliai.  „Naujasis „Volvo XC40“ yra pirmasis „Volvo Cars“ automobilis, pagamintas naudojant visiškai naują kompaktinę CMA (angl. Compact Modular Architecture) platformą, kurią turės visi nauji 40 serijos automobiliai, įskaitant ir elektromobilius, – sakė „Volvo“ vykdomasis direktorius Lietuvoje Algirdas Binkevičius. Naujasis „XC40ׅ“ „Sostena“ salonuose pasirodys nuo 2018 m. sausio.