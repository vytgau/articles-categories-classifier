Prieš kelias dienas paskelbtas naujausias jo bandymas jau peržiūrėtas daugiau nei 100 tūkst. kartų. Dauguma komentaruose negali atsistebėti, kad taip paprasta įsibrauti į svetimą automobilį, kiti ne juokais piktinasi, kad šis filmukas – ne kas kita, o mokomoji medžiaga pradedantiems nusikaltėliams. Belieka tikėtis, kad eksperimento sumanytojo bandymų automobilių stovėjimo aikštelėje niekas nesugalvos išbandyti realybėje. Joey nusitaiko į auką, palaukia, kol ji išlipa iš automobilio, tada prisliūkina prie transporto priemonės ir atsargiai atidaro dureles, vairuotojui dar nespėjus automobilio užrakinti. Baisiausia, kad tokiam įsibrovimui į svetimą automobilį nereikia nė naujausių technologijų, nei agresijos ar fizinės jėgos – tiesiog pasinaudojama vairuotojo dėmesio spraga. Dauguma atvejų vairuotojai nueina net neįtardami, kad iš tikrųjų savo transporto priemonės neužrakino. 