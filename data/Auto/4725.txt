Kaip rašo laikraštis, R. Gaethneris, kilus ginčui su vietos gyventoju šalia automobilio stovėjimo aikštelės Pekine, pareiškė, kad „visi kinai – niekšai“. Be to, jis panaudojo pipirines dujas prieš žmones, kurie pareiškė nepasitenkinimą dėl tokių jo replikų. R. Gaethneris buvo nugabentas į policijos skyrių. „Toks incidentas jokiu būdu neatspindi „Daimler“ puoselėjamų vertybių, ir mes nuoširdžiai atsiprašome už jo sukeltus nemalonumus“, – savo pareiškime teigia „Daimler“. Pareiškime taip pat pabrėžiama, kad toks „Daimler“ prekės ženklo vadovo elgesys „kenkia bendrovės autoritetui, geram jos vardui ir yra visiškai nepriimtinas“. „Daimler“ taip pat pridūrė, kad Kinijos valdžia nutraukė šio incidento tyrimą. Vis dėlto, kaip praneša „Daimler“, R. Gaethneris toliau dirbs bendrovėje, nors ir perkeltas į kitas pareigas.