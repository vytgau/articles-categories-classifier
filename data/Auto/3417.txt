Kaip teigia bendrovės „Lexus Toyota Baltic“ automobilių pardavimo vadovas Raigo Kaseorgas, dovanojant jaunimui geriausias knygas apie dizainą, siekiama skatinti jų kūrybinį mąstymą, praplėsti akiratį ir įkvėpti drąsiau imtis savarankiškos veiklos. „Norime mokyklose diegti supratimą, kad dizainas – tai ne tik gražus vaizdas, bet ir gerai veikiantis bei funkcionalus turinys. Labai svarbu, kad nuo jaunų dienų moksleiviai to mokytųsi, nes bet kuriame versle dizainas paprastai užima svarbią vietą. Būtent todėl mes ir nusprendėme padovanoti mokykloms knygų apie „Red Dot“ premijos pretendentus ir laimėtojus, kuriose surinkti labiausiai įkvepiantys dizaino pavyzdžiai iš viso pasaulio“, – sakė R. Kaseorgas. „Red Dot“ komplektą sudaro keturios 360-570 puslapių knygos, apžvelgiančios keturias temas: veiklą („Doing“), gyvenimą („Living“), pomėgius („Enjoying“) ir darbą („Working“). Visose knygose pateikiami interviu anglų kalba su žymiausiais savo srities dizaineriais, gaminių nuotraukos ir informacija apie juos. Komplektus pasirinktai mokyklai padovanos kiekvienas žmogus, atlikęs bandomąjį važiavimą hibridiniu „Lexus“ automobiliu. 400 knygų komplektų, kuriuos planuojama išdalinti visų Baltijos šalių mokykloms, kaina siekia 20 tūkst. eurų. „Hibridiniai „Lexus“ automobiliai ne kartą apdovanoti prestižinėmis premijomis. Maža to, nuo 2013 metų savo organizuojamuose „Lexus Dizaino Apdovanojimuose“ mes įvertiname didžiausias dizaino viltis iš viso pasaulio. „Lexus“ kompanija tiki, kad kūrybingas mąstymas gali padėti sukurti geriausią įmanomą ateities visuomenę, o dizaino mokslas gali būti toks pats svarbus, kaip ir mokėjimas programuoti“, – teigė R. Kaseorgas. Prestižiniuose „Red Dot“ apdovanojimuose ne kartą pasižymėjo ir Lietuvos kūrėjai. Pernai pramonės ir amatų kategorijoje už apsauginių sunkiosios pramonės įmonėse naudojamų pirštinių patobulinimą buvo apdovanotas medžiagų inžinerijos ir aprangos technologijų specialistas Virginijus Urbelis. Tais pačiais metais drabužių kategorijoje nugalėjo Lietuvos kompanijos „Hello!Moon“ sukurta žieminė kepurė su atšvaito funkcija. Socialinė kampanija „Dizainas pasiekia mokyklas“ yra praėjusiais metais „Lexus“ vykdyto projekto „Geros idėjos gimsta tyloje“ tęsinys. Pernai projekto metu 100 Lietuvos mokyklų buvo įteiktos mokslo populiarinimo knygos.