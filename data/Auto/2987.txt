Per pirmuosius tris 2017 m. mėnesius hibridinių automobilių pardavimai didėjo 61,2 proc. iki 111 tūkst. 6 parduotų vienetų. Iš tinklo įkraunamų hibridų pardavimai augo 13 proc. iki 21 tūkst. 644 automobilių, o vien elektra varomų automobilių paklausa padidėjo 49 proc. iki 24 tūkst. 592 automobilių, rašo carscoops.com. Remiantis Europos automobilių gamintojų asociacijos pateikiama ataskaita, baterijomis varomi elektromobiliai populiariausi buvo Prancūzijoje, kur jų parduota 7402 (praėjusiais metais jų parduota 6022). Vokietijoje fiksuotas įspūdingas 117 proc. elektromobilių pardavimų augimas (parduotų automobilių skaičius nuo 2332 išaugo iki 5060). Pirmąjį šių metų ketvirtį Europos Sąjungos (ES) šalyse narėse parduoti 212 tūkst. 945 alternatyvius energijos šaltinius naudojantys automobiliai, o tai rodo 37,6 proc. augimą lyginant su per tą patį praėjusių metų periodą parduotomis 154 tūkt. 754 tokio tipo transporto priemonėmis. Šiais metais „Renault Zoe“ gamintojai gali didžiuotis didžiausiu populiarumu elektromobilių rinkoje: šio modelio transporto priemonių per pirmą ketvirtį parduota per 9 tūkst., o tai sudaro 14,7 proc. rinkos.