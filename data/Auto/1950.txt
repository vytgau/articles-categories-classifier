„E-type Zero“ kėbulas yra visiškai originalus, kaip ir daugelis kitų svarbiausių dalių, todėl, nepaisant elektrinės jėgainės, jis atrodo, važiuoja ir yra valdomas kaip tikrasis „E-type“. Tiesa, jis yra kur kas dinamiškesnis – „E-type Zero“ sveria 46 kilogramais mažiau ir iki 100 km/val. įsibėgėja per 5,5 sekundės. „E-type Zero“ 220 kW galios elektrinė jėgainė buvo sukurta būtent šiam modeliui. Ličio jonų baterija turi labai panašų svorį bei išmatavimus, kokius turėjo originalus „E-type“ šešių cilindrų variklis XK. Todėl ją buvo galima įmontuoti buvusio variklio vietoje. Šešių cilindrų variklis XK buvo pradėtas gaminti 1949-aisiais ir iki 1992 m. buvo montuojamas beveik visuose šio laikotarpio „Jaguar“ modeliuose, įskaitant „E-type“, XK120, Mk2 bei XJ6. Naujoji elektra varoma jėgainė galėtų būti montuojama bet kurioje iš šių transporto priemonių.  Unikalioje „E-type Zero“ elektrinėje jėgainėje naudojamos kai kurios technologijos bei komponentai, pasiskolinti iš I-PACE, „Jaguar Land Rover“ pirmojo visiškai elektrinio automobilio. Vienu įkrovimu „E-type Zero“ gali nuvažiuoti apie 270 kilometrų. Tokį atstumą įveikti jam padeda nedidelis svoris bei puiki aerodinamika. Variklio energijos šaltinis – 40 kWh baterija, kurią galima įkrauti namuose per 6-7 valandas (priklausomai nuo maitinimo šaltinio). 1961-aisiai metais išleistas „E-type“ nuolat buvo renkamas gražiausiu visų laikų automobiliu. Net Enzo Ferrari jį pavadino „gražiausiu kada nors pagamintu automobiliu“. 