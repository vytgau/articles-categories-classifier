Spalio 30–lapkričio 19 d. – bus vykdoma pėsčiųjų, dviračių vairuotojų, vadeliotojų kontrolė (atšvaitų, kitų šviesą atspindinčių elementų naudojimas tamsiuoju paros; elgesys prie pėsčiųjų perėjų; eismo reguliavimo signalų, kelio ženklų, ženklinimo reikalavimų, eismo tvarkos automagistralėse laikymasis). Lapkričio 6–12 d. ir lapkričio 27–gruodžio 3 d.: – privalomų saugos priemonių (saugos diržai, vaikų vežimo automobiliuose tvarkos taisyklių laikymasis, saugos šalmai) naudojimo kontrolė; – naudojimosi mobiliojo ryšio priemonėmis vairuojant neturint laisvų rankų įrangos kontrolė; – įspėjamųjų signalų (posūkių, žibintų šviesos perjungimo, stabdžių šviesos ir t. t.) rodymo kontrolė. Lapkričio 13 d. (pirmadienis) – transporto priemonių vairuotojų blaivumo patikrinimai. Lapkričio 13–19 d.: – pavojingo ir chuliganiško vairavimo kontrolė; – transporto priemonių važiavimo greičio kontrolė. Lietuvos kelių policijos tarnybos duomenimis, šiais metais (iki spalio 31 d.) šalies keliuose jau išaiškintas 304 tūkst. 751 Kelių eismo taisyklių pažeidimas. Tarp pažeidėjų – 7 tūkst. 552 neblaivūs vairuotojai, 4 tūkst. 202 jų nustatytas daugiau nei 1,5 promilės girtumas. Policijos pareigūnams „įkliuvo“ ir 5 tūkst. 714 neblaivių asmenų, važiavusių dviračiais. Policija primena: Nuo lapkričio 1 d. (iki kovo 31 d.) ne gyvenvietėse leidžiama važiuoti lengvaisiais automobiliais, krovininiais automobiliais, kurių didžiausioji leidžiamoji masė ne didesnė kaip 3,5 t, motociklais ir triračiais automagistralėse ir greitkeliuose ne didesniu kaip 110 km/val. greičiu. Keliuose su asfalto ar betono danga – ne didesniu kaip 90 km/val. greičiu, kituose keliuose – ne didesniu kaip 70 km/val. greičiu. Vadovaujantis Kelių eismo taisyklėmis, nuo lapkričio 10 d. (iki kovo 31 d.) draudžiama eksploatuoti motorines transporto priemones, išskyrus mopedus, motociklus, triračius, visų rūšių keturračius, ir priekabas su vasarinėmis padangomis. Minėtu laikotarpiu (nuo lapkričio 10 d. iki kovo 31 d.) lengvųjų automobilių (M1 klasė) padangų protektoriaus rašto gylis turi būti ne mažesnis kaip 3 milimetrai. Pasirūpinti transporto priemonės technine būkle: šviesos žibintais, signalizacija, stabdžiais, stiklo valytuvais ir plovikliais, užpakalinio vaizdo veidrodėliais, vairavimo sistema. Būti matomiems kelyje: neapšviestuose keliuose tamsiuoju paros metu (ar esant blogam matomumui) turėti prie drabužių prisisegus kitiems eismo dalyviams matomoje vietoje atšvaitą arba vilkėti ryškiaspalvę liemenę su šviesą atspindinčiais elementais, arba neštis kitą šviesą atspindintį elementą. Policija prašo visų dalyvaujančiųjų eisme būti atsakingais ir drausmingais, gerbti ir saugoti vieni kitus.