Socialinio tinklo „Facebook“ grupėje „Kur stovi policija Kaune“ atsirado nuotrauka, kurioje matomas policijos ekipažas ir keletas priverstinai sustojusių automobilių , su prierašu „3 mašinos jau keičia ratus“. Penktadienį ryte dar vienas grupės narys pasidalino nuotrauka, kurioje matoma lyg išsprogdinta duobė, o po kelią pabirusios asfalto nuolaužos. Nuotraukoje matoma, kad duobė nėra pažymėta jokiais įspėjamaisiais ženklais. Norėdami išvengti pavojingos duobės, vairuotojai turėtų būti atsargūs važiuodami pro toje pačioje kelio pusėje stovintį prekybos centrą "Rimi" Savanorių pr. 321. DELFI susisiekus su Kauno miesto tvarkymo skyriumi buvo patikinta, kad iškilusi problema bus kuo greičiau sutvarkyta. „Dėkojame už operatyviai pateiktą informaciją. Šią vietą operatyviai pažymėsime ir aptversime, ir artimiausiu metu sutvarkysime. Atsiprašome visų vairuotojų už nepatogumus“, – teigė Kauno miesto savivaldybės Miesto tvarkymo skyriaus vedėjas Aloyzas Pakalniškis.