BEC 4H čempionato etape – 22 komandos ir kardinaliai skirtinga technika Pagrindinės rugpjūčio 19 dienos varžybos Rygos lenktynių trasoje – Baltijos šalių 4 valandų lenktynių čempionato etapas. Šioje lenktynių serijoje etape užsiregistravo net 22 komandos, tarpu kurių – net 15 komandų iš Lietuvos. Lenktynių trasoje susitiks ir pirmųjų dviejų etapų metu itin įnirtingai kovojusi komanda iš Estijos „EST 1 Racing“ ir jų išskirtinis „Porsche Cayman GT4“ automobilis. Taip pat, šioje lenktynių trasoje bus galima išvysti net tris TCR tipo automobilius: „Nero-GSR Racing Team“ „VW Golf GTI TCR“, „IGORIOLANKAI“ komandos „Seat Leon“ ir dar vieną tos pačios markės automobilį, priklausantį „LMS Racing“ komandai iš Suomijos. Tiesa, kita Suomijos lenktynininkų komanda „KSB Racing“ į lenktynių trasą išriedės kardinaliai kitokia technika: pastarieji ištvermės lenktynėse dalyvaus „Chevrolet Camaro“ automobiliu. Šios lenktynių serijos entuziastai varžybas internetu galės stebėti nuo 16:00 iki 20:00 valandos. Pirmąją dieną transliacija baigsis būtent šios lenktynių serijos apdovanojimais. Be „BEC 4H“ ištvermės čempionato etapo, automobilių sporto mėgėjai galės stebėti ir dar dvejas kitas varžybas, o pati transliacija prasidės „drifto“ parodomuoju šou. Po jo laukia trumpos „Kumho Challenge“ ir Legendų lenktynės.  Antroji „ENEOS Riga Summer Race“ diena žada daug kovų ir intrigų Sekmadienis, rugpjūčio 20 diena turėtų būti patrauklesnė trumpų ir greitų, o ne ištvermės lenktynių, mėgėjams. Iki pietų pertraukos visų lenktynių serijų dalyviai važiuos treniruočių ir kvalifikacinius važiavimus, o jau 12:00 valandą, kaip ir šeštadienį, tiesioginę transliaciją pradės Kristapas Blušas unikaliu „drifto“ pasirodymu ir greičio rekordo slystant siekimu. 12:30 visų greičio mėgėjų lauks „Legends“ (legendų) čempionatas, po jų – Baltijos šalių čempionato etapas, „Volgos“, „Formula“, ir „VAZ“ automobilių lenktynės. Iš viso sekmadienį trasoje turėtų pasirodyti daugiau kaip 90 unikalių dalyvių. Daugiau apie būsimą savaitgalio renginį ir pilnas dalyvių sąrašas – www.batcc.eu puslapyje ir organizatorių socialinio tinklapio „Facebook“ paskyroje.  Transliacija šeštadienį, rugpjūčio 19 d. 14:00 – 14:30 Tiesioginės transliacijos pradžia, Kristapo Blušo „drifto“ pasirodymas 14:30 – 14:55 „Kumho Challenge“ 1 lenktynės 15:05 – 15:30 „Legends“ (legendų) 1 lenktynės 15:30 – 16:00 „BEC 4H“ dalyvių rikiuotė starto tiesiojoje 16:00 – 20:00 „BEC 4H“ lenktynės 20:15 – „BEC 4H“ lenktynių apdovanojimai Transliacija sekmadienį, rugpjūčio 20 d. 12:00 – 12:30 Tiesioginės transliacijos pradžia, Kristapo Blušo „drifto“ pasirodymas 12:30 – 12:55 „Legends“ (legendų) 2 lenktynės 13:05 – 13:30 BTC (Baltijos šalių čempionato) 1 lenktynės 13:40 – 14:05 „Volga“ 1 lenktynės 14:15 – 14:40 „Formula“ 1 lenktynės 14:50 – 15:15 „VAZ“ 1 lenktynės 15:25 – 15:50 „Kumho Challenge“ 2 lenktynės 16:00 – 16:25 „Legends“ (legendų) 3 lenktynės 16:35 – 17:00 BTC (Baltijos šalių čempionato) 2 lenktynės 17:10 – 17:35 „Volga“ 2 lenktynės 17:45 – 18:10 „Formula“ 2 lenktynės 18:20 – 18:45 „VAZ“ 2 lenktynės 19:00 – Apdovanojimai