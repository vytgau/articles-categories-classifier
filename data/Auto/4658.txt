55 proc. vairuotojų nori patys priimti sprendimus ir valdyti automobilį, o 67 proc. nelinkę taikytis su apribojimais, net jei technologijos lemtų didesnį saugumą. Žinoma, todėl jų nevilioja ir autonominis vairavimas. Bet net 72 proc. tų vairuotojų, kurių stažas yra daugiau kaip 30 metų, automobiliuose norėtų daugiau pagalbinių sistemų. Didesnė dalis profesionalių vairuotojų yra patenkinti poilsio laiku (64 proc.) ir darbo valandomis (51 proc.). Bet tuo pačiu metu daugiau kaip trys ketvirtadaliai vairuotojų atsakė, kad jų netenkina sunkvežimiams skirtų poilsio ir stovėjimo vietų skaičius aikštelėse, o 56 proc. kritikavo jų būklę. Tik ketvirtadalis vairuotojų yra patenkinti dušinėmis ir tualetais poilsio vietose. Taip pat daugiau kaip pusė vairuotojų (54 proc.) dažniausiai kelyje bendrauja su kolegomis, tik 10 proc. yra patenkinti kelių būkle, o net 64 proc. yra nepatenkinti arba net labai nepatenkinti savo atlyginimu. Itin trūksta aukštos kvalifikacijos vairuotojų Taip pat itin trūksta aukštos kvalifikacijos vairuotojų – tą patvirtino net 91 proc. mobilumo studijoje dalyvavęs Vokietijos logistikos ekspertas. „Lengviau yra rasti teisininką, nei vairuotoją“, – prie komentarų pažymėjo vienas iš specialistų. Ekspertai pastebi, kad vis gilėja praraja tarp gerus įgūdžius turinčių vietinių vairuotojų ir vairuotojų iš užsienio. Tuo pačiu metu vis didėja reikalavimai profesionaliems vairuotojams. Daugiau kaip 90 proc. vairuotojų neabejoja, kad ateityje bus tik daugiau su jų profesija susijusių iššūkių. Vien tik mokėti vairuoti sunkvežimį nebepakaks, tad palaipsniui vairuotojai perims logistikos organizavimo užduotis, krovinio apžiūrą, koordinaciją, bus atsakingi už planavimą ir terminų vykdymą. Ypatingai tai aktualu krovinių pristatymo paslaugas teikiančioms įmonėms, kuriose vairuotojas yra vienintelis asmuo, atstovaujantis įmonei, su kuriuo tenka bendrauti užsakovui. „Logistika taip pat turi žmogiškąjį faktorių, todėl mes investuojame į mokymus – ne tik profesionalių įgūdžių tobulinimą, bet ir bendravimo gebėjimus, kurie ateityje bus vis svarbesni“, – studijoje pabrėžė logistikos ekspertas Vairuotojams iš Rytų Europos – minimalūs atlyginimai Taip pat, pasak pramonės senbuvių, itin daug verslo modelių yra pagrįsti „neribotomis vairuotojų darbo valandomis“. Specialistai neabejoja, kad „vairuotojų išnaudojimas negali būti ateities verslo modelis“ – pervežimų paslaugas teikiančios įmonės iš Centrinės ir Rytų Europos kartais savo vairuotojams moka vos 2,80 eurų valandinį atlyginimą. „Du trečdalius mūsų pardavimų atlieka subrangovai ir turime kokybės problemų su svetimais vairuotojais – visa tai dėl didelės konkurencijos rinkoje“. Tolimųjų reisų vairuotojai yra patenkinti savo transporto priemonėmis – tik 7 proc. apklaustųjų skundėsi dėl jų patikimumo. Bet penktadalis vis dar nepatenkinti sunkvežimių salono komfortu ir patogumu, o ketvirčiui stinga geresnės komunikacijos įrangos. Verta paminėti, kad blogiausius salono vertinimus pateikė iki 7,5 tonų sveriančių sunkvežimių vairuotojai, daugiausiai atliekantys vietinius ir regioninius pervežimus. Logistikos kompanijų atstovai iš esmės patenkinti savo vairuotojais ir du trečdaliai pareiškė, kad jais pasitiki. Tiesa, 14 proc. buvo priešingos nuomonės. Bet vertinant subrangovų kompanijų vairuotojus, kritikos buvo gerokai daugiau. „Kalbant apie kokybę, yra itin didelis skirtumas tarp mūsų kompanijos vairuotojų, kurie gauna įprastą šalyje atlyginimą, ir subrangovų darbuotojus“, – sako autoparko ekspertas. Technologijų kompanija „Continental“ pristatė jau ketvirtąją mobilumo studiją „Mobility Study 2016 – The Connected Truck“, kuri buvo skirta pervežimo transportui. Rinkos ir socialinių tyrimų institutas „Infas“ atiko daugiau kaip 4000 logistikos srities darbuotojų, užsakymų agentų, parkų operatorių ir sunkvežimių vairuotojų apklausą Vokietijoje ir Kinijoje. Didžiausias dėmesys buvo skirtas iššūkiams, su kuriais logistikos sektorius susiduria itin progresuojant naujoms technologijoms ir duomenų siuntimui.