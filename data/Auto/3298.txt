Be naujojo sportinio automobilio, gaminamo „Mission E“ koncepcijos pagrindu, „Porsche“ ketina gaminti ir daugiau elektromobilių modelių, trečiadienį duodamas interviu Šanchajaus automobilių parodoje pasakė padalinio vadovas Oliveris Blume‘as. Greičiausiai „Porsche“ ketina gaminti ir daugiau hibridinių automobilių, ne tik „Cayenne SUV“ ir „Panamera“ keturių durų sedanus, nes elektromobilių variklių galingumui augant, didėja ir jų prestižas. „Tai ne tik noras prisitaikyti prie taisyklių, – sako O. Blume‘as. – Mums įdomi pati technologija, nes elektromobiliai dabar gali pasiekti didelį greitį, o tai yra viena didžiausių mūsų prekės ženklo vertybių.“ Šanchajuje „Porsche“ pristatė hibridinę patobulinto keturių durų „Panamera“ modelio versiją, kuri bus galingiausia iš iki šiol sukurtų. Pirkėjus Kinijoje, kuri yra didžiausia šios automobilių gamintojos rinka, „Volkswagen Group“, kuriai priklauso „Porsche“, ketina patraukti galios ir veiksmingumo deriniu. Rugsėjį Kinijos vyriausybė paskelbė projektus taisyklių, kurios priverstų automobilių gamintojus gaminti daugiau elektromobilių modelių. Tokiu būdu siekiama sumažinti oro taršą.