Kaip rašo motor.ru, vidinio patikrinimo metu Didžiosios Britanijos gamintojos darbuotojai nustatė, kad duomenys apie tvirtinimo elementų užveržimo momentą yra nepatikimi. Kompanijoje „Bentley“ konstatuota, jog dėl to galiausiai detalės gali atsipalaiduoti, o galimos avarijos metu tai padidintų grėsmę salone esantiems žmonėms. Iš viso detalių pakeitimo darbams atšaukiami 88 šiais metais pagaminti „Bentley Bentayga“ automobiliai, keletas jų važinėja ir Lietuvos gatvėmis. Su šešių litrų darbinio tūrio 12 cilindrų 608 AG galios varikliu komplektuojamas modelis kainuoja nuo 175 tūkst. eurų.