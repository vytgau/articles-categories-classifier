Vargu ar sugalvotume lengvesnį darbą, negu vairuoti sunkvežimį greitkelyje. Jums tereikia tiesiai laikyti vairą, kol nekintančiu greičiu velkatės pirmąja juosta. Lėčiau važiuojančių automobilių nebūna, todėl visas jūsų darbas – nepražiopsoti posūkio iš greitkelio. Tačiau internetas įrodė, kad daugybei žmonių nepavyksta net šito padaryti. Kartais jie kaltina oro sąlygas, aplinkinius žmones ar tiesiog blogą lemtį, tačiau daugumoje atvejų juos pačius galima laikyti kandidatų į neoficialaus „kvailiausio žmogaus pasaulyje“ titulą pavyzdžiais. Šį kartą problemų sukėlė ne slystančio sunkvežimio vairuotojas, bet tie vairuotojai, kurie sustojo ir pirmoje, ir antroje juostoje, rašo autoevolution.com. Taip, kairėje pusėje prie skiriamosios juostos jie padėjo įspėjamąjį ženklą – šviečiantį trikampį, įspėjantį kitus vairuotojus apie bendro pobūdžio pavojų, tačiau jo atstumas buvo per mažas maždaug 130 km/val. greičiu važiuojantiems automobiliams – arba kariniam sunkvežimiui, pakaustytam bekelės padangomis. Šiame vaizdo įraše matyti, kaip automobilis su vaizdo registratoriumi aplenkia vieną karinį sunkvežimį ir tuomet sulėtina greitį dėl priekyje pasirodžiusių kliūčių. Mes negalime pasakyti, ar pristabdžiusio automobilio vairuotojas matė iš galo atlekiantį karinį sunkvežimį, tačiau nė vienas jo veiksmas nerodo, kad jis jį būtų matęs. Šio vaizdo įrašo „didvyris“ atlieka trigubą lenkimą: įlekia į siaurą tarpą tarp automobilio su vaizdo registratoriumi ir pirmojo kairėje stovinčio sunkvežimio, slysta dešinėn į apsingtą kelkraštį, bet laiku išlaviruoja, kad įsmuktų į dar vieną siaurą plyšį, susidariusį tarp greitkelyje sustojusių sunkvežimių.