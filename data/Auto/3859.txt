Tvarkingas „Jaguar XKSS“ yra itin retas modelis – tai bus tik pirmas jo „pasirodymas“ aukcione per paskutinį dešimtmetį. Todėl iš anksto numanoma, jog dėl šio trofėjaus užvirs arši kova tarp kolekcininkų ir šio jaguaro, kuris vadinamas laikmečio ikona, kaina dar labiau išaugs. 1957 metais sukurtas automobilis buvo skirtas lenktynėms, jo pagaminti vos 25 vienetai. Maža to, gamykloje kilęs gaisras sunaikino devynis automobilius, tad jų išliko tik 16. Pernai „Jaguar“ pranešė atkursianti tuos devynis automobilius pagal originalius brėžinius ir parduosianti kiekvieną mažiausiai už milijoną svarų. 