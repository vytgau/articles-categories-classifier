Tai galėtų įvykti po 2023 metų, kai šioje gamykloje bus užbaigta „Fiesta“ modelio gamyba, interviu vokiečių verslo dienraščiui „Handelsblatt“ pareiškė „Ford“ vadovas Vokietijoje Gunnaras Herrmannas. Anot jo, šis žingsnis priklausys nuo to, ar didės automobilių su elektriniais varikliais paklausa. Elektromobilių gamybai gamykla galėtų būti pritaikyta per maždaug 15 mėnesių. „Tai įmanoma, jeigu pardavimai ims sparčiau didėti, – pareiškė G. Herrmannas. – Deja, elektromobiliai kol kas yra ne itin pelningas verslas.“ Šiaurės Reino–Vestfalijos žemę, kurioje įsikūrusi gamykla, Vokietijos „Ford“ vadovas paragino paremti Kelno gamyklos perėjimą prie elektromobilių gamybos ir skirti subsidijų. „Prie šio struktūrinio pokyčio galėtų prisidėti ir vietos valdžios, ir federalinės valdžios institucijos“, – pareiškė jis. Naujoji koalicinė Vokietijos vyriausybė planuoja skatinti perėjimą prie elektromobilių. Be kita ko, valdžia ketina sumažinti mokesčius, kuriuos moka tokių automobilių pirkėjai, ir šalyje įrengti bent 100 tūkst. papildomų elektromobilių įkrovimo stotelių.