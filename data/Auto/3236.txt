Kiekviena dieną vartotojų visuomenei pateikiama vis daugiau informacijos ir kuo įvairiausių automobilių pramonės naujienų. Svetainėje „Autoblog“ siūloma keletas patarimų, į kuriuos verta atsižvelgti, jei norite, kad automobilio įsigijimas keltų kuo mažiau rūpesčių. APSISPRĘSKITE, KO NORITE. Kadangi automobilių markių ir modelių pasirinkimas toks platus, svarbu pasistengti jį susiaurinti, atsižvelgiant į asmeninius prioritetus. Turite nuspręsti, kokio automobilio iš tiesų reikia ir kokią sumą galite už jį sumokėti (nepamirškite, kad finansiniais klausimais vertingų patarimų gali pateikti kad ir paskolų konsultantas). Kai tai padarysite, rinktis tikrai bus paprasčiau, nes teks žvalgytis tik į poreikius ir biudžetą atitinkančius variantus. Pamėginkite išskirti ne daugiau kaip tris asmeninius reikalavimus atitinkančias automobilių markes ar modelius. Perskaitykite įvairiose svetainėse, tokios kaip „Consumer Reports“ ar „Autoblog“, publikuojamas nepriklausomų ekspertų apžvalgas. Be to, būtinai pasiteiraukite, ką apie dėmesį patraukusį automobilį mano draugas arba kolega, kuris kaip tik tokiu modeliu važinėja. IŠSIAIŠKINKITE, KUR ĮKURTAS PARDAVIMO FILIALAS. Nors šiuolaikinių automobilių kokybė ir patikimumas nuvilia vis rečiau, vis tiek neišvengiamai teks kreiptis į pardavėją dėl įvairių techninės priežiūros ir remonto darbų, ypač garantiniu laikotarpiu. Todėl pravartu išsirinkti tokį automobilių gamintoją, kurio pardavimo filialas būtų įkurtas jums patogioje vietoje, pavyzdžiui, netoli darbo arba namų. SUMODELIUOKITE SAU TINKAMĄ KONFIGŪRACIJĄ. Nors patikusio modelio dar neišmėginote, žinokite, kad prieš jį įsigyjant tai padaryti būtina. Pradėti galima tiesiog internete. Pasinaudokite konfigūratoriumi, siūlomu daugelio automobilių gamintojų svetainėse. Su konfigūratoriumi galėsite pasirinkti modelį, spalvą ir kitas charakteristikas, o tada, pasitelkus svetainėse taip pat siūlomą vadinamąjį paskolos skaičiuotuvą, teliks išsiaiškinti, ar pageidaujamas variantas jums įperkamas. IŠMĖGINKITE PRIEŠ PIRKDAMI. Ketinamą įsigyti automobilį būtina išbandyti kelyje. Bandomasis vairavimas turėtų trukti ne trumpiau kaip 10 minučių. Būtų gerai, jei pardavėjo nustatytas maršrutas atitiktų įprastas jūsų vairavimo sąlygas. Jei tenka rinktis iš modelių su skirtingomis galios pavaromis, tuos modelius reikėtų išbandyti. Be kitų automobilio charakteristikų, deramą dėmesį reikia skirti ir taupiam degalų naudojimui. PRIIMKITE SPRENDIMĄ! Kai išsirinksite transporto priemonės tipą, markę ir modelį, išmėginsite keletą automobilių ir gausite tinkamą kainos pasiūlymą, teliks apsvarstyti dar porą su būsimu pirkiniu susijusių aspektų. Vienas siejasi su materialiais dalykais, t. y. pačia transporto priemone ir jos pardavimo kaina. Kitas – su mažiau apčiuopiamais, tokiais kaip pardavimo ir techninės priežiūros centro vieta ir jo reputacija. Žinokite, jog net įsigijus nepriekaištinga kokybe garsėjantį modelį kartkartėmis gali tekti kreiptis dėl šiokio tokio remonto, tad jei automobilį įsigysite iš tokio platintojo, kuris garsėja puikiu klientų aptarnavimu, tikrai išlošite.