Kaip rašoma pranešime žiniasklaidai, pats paskutinis į Europą importuojamas modelis bus pasiekiamas šį rudenį. Automobilis, kuris vadinsis „Subaru WRX STI Final Edition“, perdirbtas ir patobulintas keliose srityse. Viena iš gerų naujienų taip pat yra tai, kad šis paskutinės versijos legendinis sportinis automobilis bus pasiekiamas ir Lietuvoje. Legendinis automobilis, kuris visame pasaulyje turi savo gerbėjų klubus, turės perdirbtas priekines stiliaus detales, suteikiančias dar agresyvesnės išvaizdos, bei naujus 19 colių ratlankius. Geltonai dažytos stabdžių apkabos pabrėžia gerokai atnaujintą „Brembo Performance“ stabdžių sistemą, kurioje dabar naudojamos stipresnės vieno bloko 6 stūmoklių apkabos priekyje, vieno bloko 2 stūmoklių apkabos gale ir didesni, išgręžti rotoriai, išdėstyti aplink, kad šiluma būtų geriau išsklaidoma. Reguliuojamas centrinis diferencialas dabar valdomas tik elektronikos ir reaguoja greičiau, kad vairuotojas galėtų dar geriau valdyti automobilį.  „Subaru WRX STI Final Edition“ taip pat pasižymės geresne garso izoliacija ir storesniais stiklais, todėl salone bus tyliau. Atnaujinto stiliaus LED priekiniuose žibintuose veikia posūkių apšvietimo funkcija. Salone montuojamos „Alcantara“ sėdynės su raudonais diržais, kurių stilių įkvėpė lenktynės. Galimų įsigyti „Subaru WRX STI Final Edition“ skaičius bus ribotas.