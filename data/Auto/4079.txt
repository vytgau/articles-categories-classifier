Austrija: „Volkswagen Golf“ Austrijoje nėra didelių automobilių gamintojų, taigi perkamiausi automobiliai ir negali būti savų gamintojų. 2016 m. 12 tūkst. 684 pirkėjai rinkosi „Volkswagen Golf“, o antroje vietoje pagal pardavimus buvo „Škoda Octavia“ – parduota 8 tūkst. 693 automobiliai. Belgija: „Volkswagen Golf“ Tas pats pasakytina apie Belgiją, na o buvimas tarp Prancūzijos ir Vokietijos akivaizdžiai turi įtakos – šalyje populiariausias modelis yra „Volkswagen Golf“, šios markė automobilių įsigyta 14 tūkst. 519. Antroje vietoje – „Renault Clio“, šių automobilių nupirkta 11 tūkst. 600. Kroatija: „Nissan Qashqai“ Lyginant su kitomis Europos rinkomis, Kroatijos rinka, panašiai kaip ir Lietuvos, yra mažytė. 2016 m. čia buvo parduota 687 „Nissan Qashqai“ automobiliai ir 535 „Toyota Yaris“ modeliai. Čekija: „Škoda Octavia“ Nėra abejonių, kokia markė populiariausia Čekijoje – čia daugiausia parduota „Škoda Octavia“ – 28 tūkst. 406 automobiliai, antroje vietoje – „Škoda Fabia“, parduota 21 tūkst. 769 automobiliai. Apskritai pusė Čekijoje perkamiausių automobilių yra „Škoda“ markės. Pirmas kito gamintojo perkamas automobilis – „Hyundai i30“, šis modelis penktoje vietoje pagal populiarumą, parduota 7 tūkst. 900 vienetai. Danija: „Peugeot 208“ Vienintelė šalis, kurioje labai mėgstami „Peugeot“ – Danija, pernai namus čia rado 9 tūkst. 381 „Peugeot 208“. Antras pagal populiarumą automobilis Danijoje – „Volkswagen Up“, parduota 7 tūkst. 361 automobilis. Estija: „Škoda Octavia“ Estijoje mėgstami didesni automobiliai, taigi populiariausias modelis čia – „Škoda Octavia“ (1 tūkst. 139 automobiliai), antroje vietoje – „Toyota Avensis“ (838 automobiliai). Suomija: „Škoda Octavia“ „Škoda“ skina pergalę ir Suomijoje – 2016 m. čia parduoti 5 tūkst. 530 „Škoda Octavia“ automobilių. Antrą vietą užima „Nissan Qashqai“, šio modelio atstovų parduota beveik tūkstančiu mažiau – 4 tūkst. 663 automobiliai. Prancūzija: „Renault Clio“ Prancūzijoje staigmenų nėra – čia populiariausias „Renault Clio“ modelis, šių automobilių pernai parduota 112 tūkst. 118. Antras pagal populiarumą – „Peugeot 208“ (97 tūkst. 817 automobilių). Populiariausiųjų dešimtuke – tik vienas ne prancūzų gamintojų modelis – „Dacia Sandero“, tačiau „Dacia“ priklauso „Renault“. Vokietija: „Volkswagen Golf“ Pernai perkamiausi buvo „Volkswagen Golf“ ir „Passat“ modeliai. „Volkswagen Golf“ pardavė 185 tūkst. 654 automobilius – daugiausia vienoje rinkoje. Perpus mažesnė „Passat“ sėkmė – 2016 m. nupirkta 79 tūkst. 216 automobilių. „General Motors“ priklausančios „Opel Astra“ ir „Corsa“, kurios užima penktą ir dešimtą vietas (nupirkta atitinkamai 65 tūkst. 197 ir 55 tūkst. 196 automobiliai), yra vieninteliai sąlyginai ne vokiečių gamintojų modeliai populiariausiųjų dešimtuke. Graikija: „Toyota Yaris“ Pernai Graikijoje populiariausia buvo „Toyota Yaris“, įsigyta 5 tūkst. 307 automobiliai. Antroje vietoje – „Opel Corsa“, parduota 3 tūkst. 845 automobiliai. Vengrija: „Suzuki Vitara“ Vengrai noriai perka „Suzuki Vitara“ tikriausiai todėl, kad tai šioje šalyje gaminamas modelis – 2016 m. parduota 6 tūkst. 538 automobiliai. Antroje vietoje – „Škoda Octavia“, parduota 5 tūkst. 283 automobiliai. Airija: „Hyundai Tucson“ „Hyundai“ užėmė tvirtas pozicijas Airijoje – „Hyundai Tucson“ pernai buvo perkamiausias modelis šalyje, parduota 7 tūkst. 425 automobiliai. Antroje vietoje – „Volkswagen Golf“, parduota 5 tūkst. 143 automobiliai. Italija: „Fiat Panda“ Ir vėl laimi nacionalizmas – pernai Italijoje perkamiausias automobilis buvo „Fiat Panda“, parduota 147 tūkst. 262 automobiliai. Antras pagal populiarumą modelis – „Lancia Ypsilon“, kurio parduota 65 tūkst. 647 automobiliai. „Fiat Crysler“ užima 60 proc. rinkos Italijoje, kiti gamintojai – 40 proc. rinkos. Į populiariausių automobilių dešimtuką Italijoje patenka „Renault Clio“, „Ford Fiesta“, „Volkswagen Polo“ ir „Golf“. Latvija: „Nissan Qashqai“ Dar viena pergalė „Nissan“ – Latvijoje, čia pernai parduota 772 „Nissan Qashqai“ automobiliai. Antrą vietą užėmė „Škoda Octavia“ su 577 parduotais automobiliais. Lietuva: „Fiat 500“ Lietuvoje pernai perkamiausias buvo „Fiat 500“, šių automobilių parduota 2 tūkst. 459. Vis dėlto, ši statistika apgaulinga, mat dauguma „Fiat“ mažylių mūsų šalyje neužsibuvo ir iškeliavo į kitas valstybes. Tikruoju nugalėtojų galime vadinti statistiškai antrą pagal populiarumą – „Nissan Qashqai“, šio modelio parduota 794 automobiliai. Liuksemburgas: „Volkswagen Golf“ Liuksemburgo automobilių rinkoje padėtis panaši į Belgijos: pirmoje vietoje – „Volkswagen Golf“ (1 tūkst. 645 automobiliai), antroje – „Renault Clio“ (1 tūkst. 240 automobilių). Nyderlandai: „Volkswagen Golf“ Dar viena sėkminga rinka „Volkswagen Golf“ – Nyderlandai, čia 2016 m. parduota 10 tūkst. 858 automobiliai. Antroje vietoje – „Renault Clio“ su 10 tūkst. 741 parduotu automobiliu. Norvegija: „Volkswagen Golf“ „Volkswagen Golf“ ir Norvegijoje pernai buvo perkamiausias modelis – parduota 12 tūkst. 259 automobiliai. „Mitsubishi Outlander“, kurių parduota 5 tūkst. 687, užėmė antrą vietą šalyje. Lenkija: „Škoda Octavia“ „Škoda Octavia“ ir „Škoda Fabia“ pasidalino dvi pirmas vietas tarp perkamiausių automobilių Lenkijoje – „Octavia“ parduota 16 tūkst. 960, „Fabia“ – 15 tūkst. 70 automobilių. Portugalija: „Renault Clio“ Prancūzų mini automobiliai populiarūs ir Portugalijoje – „Renault Clio“ parduota 11 tūkst. 494 automobiliai. Antroje vietoje pagal populiarumą – „Peugeot 208“ su 6 tūkst. 914 parduotų automobilių. Rumunija: „Dacia Logan“ „Dacia“ pernai šturmu paėmė namų rinką. Pirmas dvi vietas užėmė „Logan“ ir „Duster“ modeliai, parduota atitinkamai 16 tūkst. 911 ir 5 tūkst. 251 automobilis. Ketvirtoje vietoje pagal populiarumą – „Sandero“, o trečioje vietoje Rumunijos rinkoje – „Škoda Octavia“. Serbija: „Fiat 500L“ „Fiat“ pardavė 1 tūkst. 709 modelio „500 L“ automobilius Serbijoje – dar vienas pavyzdys, kai automobilis dominuoja šalyje, kurioje yra gaminamas. „Škoda Octavia“ su 1 tūkst. 219 automobilių užima antrą vietą. Slovakija: „Škoda Fabia“ Perkamiausia pernai Slovakijoje buvo „Škoda Fabia“ modelis – slovakai įsigijo 5 tūkst. 373 automobilius. Ne tiek daug atsiliko „Škoda Octavia“, šio modelio parduota 4 tūkst. 952 automobiliai. Slovėnija: „Renault Clio“ 2016 m. Slovėnijoje lyderiavo „Renault Clio“ – parduota 3 tūkst. 854 automobiliai. Antra vieta atiteko „Volkswagen Golf“ (2 tūkst. 594 automobiliai). Ispanija: „Seat Leon“ „Seat Leon“ ir „Seant Ibiza“ laimėjo auksą ir sidabrą Ispanijoje – parduota atitinkamai 33 tūkst. 494 ir 31 tūkst. 754 automobiliai. Švedija: „Volkswagen Golf“ Kilo šurmulys, kai „Volkswagen Golf“ tapo perkamiausiu modeliu Švedijoje ir aplenkė „Volvo“. Na, bet trys „Volvo“ modeliai – „S80“, „V70“ ir „XC70“ rikiuojasi toliau. 2016 m. švedai įsigijo 22 tūkst. 88 „Volkswagen Golf“ ir 17 tūkst. 270 minėtų trijų „Volvo“ modelių kartu sudėjus. Šveicarija: „Škoda Octavia“ Šveicarai didelių automobilių gamintojų neturi, taigi šalyje perkamiausi „Škoda Octavia“ ir „Volkswagen Golf“ modelio automobiliai. Pernai įsigyta 11 tūkst. 648 „Octavia“ ir 10 tūkst. 525 „Golf“ automobiliai. Jungtinė Karalystė: „Ford Fiesta“ „Ford Fiesta“ pirmauja pagal populiarumą JK – pernai parduota 120 tūkst. 525 automobiliai. Antrą vietą šalyje užima „Opel/Vauxhall Corsa“ modelis, kurio parduota 77 tūkst. 110 automobilių.