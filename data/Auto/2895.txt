Kaip rašoma pranešime žiniasklaidai, prestižinis „Concorso d’Eleganza Villa d’Este“ nuostabioje Komo ežero pakrantėje Italijoje rengiamas jau nuo 1929-ųjų. Kasmetinis renginys pritraukia vis daugiau automobilių entuziastų ir kolekcionierių, atvykstančių iš įvairių pasaulio kraštų kartu pasigėrėti puikiausiais sukurtais automobiliais – įspūdingais ir laikui nepavaldžiais meno kūriniais. Kad patektų į renginio dalyvių gretas ir dalyvautų konkurse „Prototipų ir koncepcinių automobilių“ kategorijoje, „Renault Trezor“ privalėjo atitikti griežtus atrankos kriterijus. Šis koncepcinis automobilis demonstruoja ateites „Renault“ modeliams puoselėjamas dizaino idėjas ir yra varomas elektros varikliu, sukurtu pasinaudojant „Formulės E“ bolidų technologijomis ir šios srities patirtimi, išvystančiu maksimalią 350 AG galią ir 380 Nm sukimo momentą. 