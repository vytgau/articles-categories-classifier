219,9 tūkst. naudotų automobilių šiemet buvo perregistruoti, pasikeitus jų savininkams (8,1 proc. daugiau), jų vidutinis amžius siekė 15,2 metų, skelbia bendrovė „AutoTyrimai“, remdamasi „Regitros“ duomenimis. Vien spalį užregistruota 15,5 tūkst. naujai įvežtų naudotų lengvųjų automobilių – 22 proc. daugiau nei pernai spalį (12,7 tūkst.), o jų vidutinis amžius siekė 11,6 metų. 23,9 tūkst. naudotų automobilių spalį buvo perregistruoti, pasikeitus jų savininkams (11,5 proc. daugiau), jų vidutinis amžius siekė 14,8 metų. Spalį šalyje daugiausiai įregistruota „Volkswagen“ (2,5 tūkst. vnt.) ir „Opel“ (1,6 tūkst. vnt.) markių automobilių. Dyzelinių automobilių dalis buvo 75,2 proc., (pernai spalį – 76,4 proc.). Savininkus praeitą mėnesį dažniausiai keitė „Volkswagen“ (4,3 tūkst.), „Audi“ (3,1 tūkst.) ir „Opel“ (2,1 tūkst.) markių automobiliai.