Praėjusį pirmadienį Šiaurės Amerikos tarptautinėje automobilių parodoje gamintojai pademonstravo, kokios pažangios gali būti technologijos. Kita vertus, neaišku, kada šios naujovės taps prieinamos didesniam skaičiui žmonių. Autonominių automobilių gamintoja „Navya“ teigia, kad 65 kompanijos automobiliai dalyvauja bandomosiose programose visame pasaulyje, taip pat ir Mičigano universitete, Las Vegase. Su autonominių automobilių pramone susiję asmenys sako, kad inovacijos ir technologijos vystosi sparčiau, nei reglamentai, šie neretai būna pasenę, trukdo technologijoms progresuoti. Tiesa, daugelis kompanijų yra karštos autonominių technologijų šalininkės ir nori, kad Kongresas ir įstatymų leidėjai panaikintų apribojimus automobiliams. Gamintojai investuoja į autonomines technologijas ir įžvelgia didžiulį finansinį potencialą srityse, kuriose galėtų funkcionuoti autonominiai automobiliai – elektroninėje prekyboje, oro uostuose, įvairiuose pramogų parkuose, taip pat automobilių dalijimosi segmente.