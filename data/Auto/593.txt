Kaip rašo autonews.com, Vokietijos gamintojai pažymi, kad naujos kartos modelis išsiskirs didelėmis jungiamumo galimybėmis, leisiančiomis jam tapti „važinėjančiu interneto mazgu“. Taip pat „Touareg“ turės vieną didžiausių segmente skaitmeninį prietaisų skydelį. „Volkswagen“ pažadėjo, kad naujasis SUV modelis bus išraiškingo dizaino, jame bus įdiegtos inovatyvios technologijos, o pneumatinė pakaba, galiniai varomi ratai ir aktyvūs stabilizatoriai užtikrins dinamišką valdymą. Naujos kartos „Touareg“ dalinsis tą pačią architektūrą su „Audi Q7“, „Porsche Cayenne“ ir prabangiuoju „Bentley Bentayga“. Kol kas neaišku, ar keisis ir kiek keisis modelio kainodara. Anot rinkos tyrimų bendrovės „JATO Dynamics“, Europoje praėjusiais metais „VW Touareg“ pardavimai palyginus su 2016-aisiais krito penktadaliu ir siekė 14 tūkst. vnt.