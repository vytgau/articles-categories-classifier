Projektas bus vykdomas drauge su didžiosiomis Europos bendrovėmis, įskaitant „Tank & Rast“, „Circle K“ ir OMV. Automobilių gamintojos, apie schemą pirmą kartą paskelbusios pernai, 2018 metais ketina plėsti tinklą ir pastatyti per 100 stotelių Europoje, o iki 2020 metų planuoja užbaigti kurti 400 įkrovimo stotelių tinklą. Tokiu projektu siekiama padidinti elektromobilių patrauklumą Europos rinkoje. Praėjusių metų lapkričio pabaigoje „BMW Group“, „Daimler AG“, „Ford Motor Company“ ir „Volkswagen Group“ pasirašė sutartį dėl Europos elektromobilių įkrovimo tinklo sukūrimo; pagal sutartį šis tinklas iki 2020 metų turėtų būti išplėstas iki bent jau iki 400 įkrovimo stotelių. Pagal projektą greito elektrinių automobilių įkrovimo stotelių galia turėtų siekti iki 350 kilovatų. Įkrovimo sistemose bus naudojamas Europos standartas CCS.