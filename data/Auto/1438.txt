Kaip rašoma pranešime žiniasklaidai, 5,02 metro ilgio ketverių durų „Panamera“ sportinio automobilio kategorijoje įveikė septynis aukščiausios klasės varžovus, tarp kurių – „Honda NSX“ bei „Aston Martin DB11“. „Sport Turismo“ yra unikali našumo, komforto ir kasdienio praktiškumo kombinacija, o drąsa, kurią parodė „Porsche“ pristatydami automobilių rinkai tokią unikalią koncepciją, buvo įvertinta“, – sako Vilniaus „Porsche“ centro direktorė Rasa Klimavičiūtė. „Golden Steering Wheel“ rinkimuose 53 ekspertai vertino įvairių naujų automobilių kokybę, vairavimo charakteristikas, dizainą ir kitas savybes „Balocco“ bandymų trasoje Italijoje. Penkios iš aštuonių teisėjų grupių, tarp kurių – įvairių leidinių redaktoriai, inžinieriai ir technologijų ekspertai, skyrė „Panamera Turbo Sport Turismo“ pirmąją vietą. Rinkimai – „Automobilių Oskarai“ „Golden Steering Wheel“ apdovanojimai pirmą kartą vyko 1976-aisiais ir dėl žinomumo visame pasaulyje yra vadinami „Automobilių Oskarais“. Šiais metais penkiose rinkimų kategorijose varžėsi 42 naujausi automobiliai. Pirmame rinkimų etape milijonai Vokietijos automobilių žurnalo „Auto Bild“ ir kitų „Bild“ leidinių skaitytojai iš 17 Europos valstybių buvo paprašyti balsuoti už savo favoritus – taip buvo atrinkti 20 finalo dalyvių.  Spalio mėnesio pradžioje visi finalininkai demonstravo savo galimybes „Fiat“/„Pirelli“ bandymų trasoje „Balocco“, o juos vertino 53 teisėjai. Jie buvo suskirstyti į aštuonias grupes: technologijų ekspertai, vyriausieji redaktoriai, inžinieriai, žinomi žmonės bei aktyvūs vairuotojai („Auto Bild“ skaitytojai) buvo sužavėti „Porsche Panamera Turbo Sport Turismo“ savybėmis ir skyrė modeliui pirmąją vietą. Degalų sąnaudos – vienas iš kriterijų „Panamera Turbo Sport Turismo“ turi aštuonių cilindrų „biturbo“ variklį, pasiekiantį 404 kW (550 AG) galią bei 770 Nm sukimo momentą. Didžiulė galia į visus keturis varančiuosius ratus perduodama per 8 laipsnių „Porsche Doppelkupplung“ (PDK) pavarų dėžę. Šie techniniai duomenys lemia, jog penkias sėdimas vietas turintis „Porsche“ gali įsibėgėti nuo nulio iki 100 km/val. per 3,6 sek. bei pasiekti didžiausią 304 km/val. greitį. Jo vidutinės degalų sąnaudos yra nuo 9,5 iki 9,4 l/100 km. Deklaruojamų ir realių degalų sąnaudų bei išmetamųjų dujų emisijų atitikimas taip pat yra vienas iš „Golden Steering Wheel“ rinkimų kriterijų, o „Porsche Panamera Turbo Sport Turismo“ šioje kategorijoje pelnė teisėjų simpatijas. Pagamintas ant sėkmingo sportinio sedano platformos, naujasis modelis pasižymi didesniu universalumu nei bet kuris kitas tos pačios klasės automobilis: turi didelį bagažinės dangtį, žemą jos slenkstį, didesnę talpą bei „4+1“ salono konfigūraciją. Lietuvoje jo kaina prasideda nuo 161 tūkst. 269 Eur.