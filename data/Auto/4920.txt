Spalį asmeninių automobilių (M1) registravimas išaugo 11 proc. iki 1742 vnt., tačiau lengvųjų komercinių transporto priemonių (N1) rinka smuktelėjo 22 proc. iki 181 vnt. Kalbant apie atskiras darbo dienas, pati sėkmingiausia buvo spalio 28 d., kuomet įregistruotas 171 automobilis. Tuo tarpu prasčiausia diena buvo spalio 3 d., kuomet įregistruotas 41 automobilis. Praeitą mėnesį Lietuvos naujų automobilių rinkoje į pirmąją vietą sugrįžo „Volkswagen“ markė (292 vnt.), nuo jos nežymiai atsiliko „Fiat“ (290 vnt.), o „Toyota“ (213 vnt.) šįkart liko trečioje vietoje. Tarp prestižinių markių ir toliau pirmavo BMW (55 vnt.). Spalį tarp asmeninės paskirties (M1) modelių pirmavo „Fiat 500“ (199 vnt.), „Škoda Octavia“ (75 vnt.) bei „Volkswagen Passat“ (71 vnt.). Tarp lengvųjų komercinių automobilių (N1) populiariausias buvo „Fiat Ducato“ (23 vnt.). Tiesa, reikia pastebėti, jog 154 „Fiat 500“ buvo išregistruoti dar iki mėnesio pabaigos. Šių metų sausį-spalį Lietuvoje iš viso įregistruota 19 tūkst. 712 naujų lengvųjų automobilių, t.y. 21 proc. daugiau nei atitinkamu laikotarpiu praeitais metais (16 tūkst. 356 vnt.). Spalį Lietuvoje debiutavo vidutinis sedanas „Alfa Romeo Giulia“, visureigiai „Audi Q2“ bei „Seat Ateca“ ir didelis universalas „Volvo V90“.