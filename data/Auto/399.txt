Cupra – automobilių mėgėjų meilė „Cupra“ turėtų patraukti pirkėjų, kurie nenori žengti į prabangių automobilių segmentą širdis, tačiau dairosi ko nors neįprasto, įdomaus ir ypatingo. Naujoji automobilių markė visuomenei pristatoma su dviem naujais modeliais, kurie traukia Ženevos automobilių parodos lankytojų dėmesį. Visų pirma tai ekologiškas, bet tuo pat metu ir itin greitas bei galingas lenktynių trasoms skirtas „Cupra e-Racer“, varomas elektros variklių. Tai sportinis automobilis, kuris išvysto net 300 kW galią. Tai rodo, kad Cupra automobiliai ir toliau dalyvaus lenktynėse ir pratęs šlovingą „Seat Sport“ padalinio tradiciją. Kitas automobilis – tai „Cupra Ateca“. Itin populiarios klasės – kompaktinių padidinto pravažumo automobilių atstovas „Ateca“ yra iškovojęs ir Lietuvos metų automobilio titulą, o nuo šiol turės ir itin galingą savo antrininką su šiuo ženklu. Pirmas automobilių gamintojas pasaulyje, integravęs Shazam Seat“ Ženevoje nustebins melomanus. Ispanijos kompanija paskelbė, kad į savo automobilius nuo šiol integruos itin populiarią muzikos atpažinimo programėlę „Shazam“. Kompanija puikiai pradėjo naujus kalendorinius metus. Nuo metų pradžios pirkėjai įsigijo 78 800 naujų Seat“ automobilių, t.y. net 23,1 proc. daugiau negu per tą patį laikotarpį prieš metus. Vien vasarį buvo parduoti net 39 900 automobilių, o tai yra net 25,9 proc. daugiau negu pernai per tą patį mėnesį. Populiariausiomis „Seat“ šalimis, kur nuperkama daugiausiai šių automobilių išlieka Ispanija ir Vokietija. Labiausiai automobilių populiarumas procentine išraiška didėjo Šveicarijoje (+27,8 proc.). „Mes esame viena sparčiausiai populiarėjančių automobilių markių pasaulyje,“ – džiaugėsi VSeat pardavimų ir rinkodaros vadovas Wayne Griffiths. 