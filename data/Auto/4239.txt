Tikimasi, kad bendrovė sumokės 1 mlrd. dolerių ir pripažins kaltę dėl brokuotų oro pagalvių. Defektų turinčios „Takata“ oro pagalvės siejamos mažiausiai su 14 mirčių ir 150 sužalojimų visame pasaulyje. Didžiausios pasaulio automobilių gamintojos atšaukė iš prekybos milijonus automobilių visame pasaulyje dėl brokuotų „Takata“ gamintojo oro pagalvių. „Takata“ akcijos penktadienio ankstyvoje Tokijo prekyboje pabrango daugiau nei 16 procentų. „Takata“ privalės sumokėti milžiniškas kompensacijas dėl sugedusių oro pagalvių, kurias naudoja daugelis automobilių gamintojų. JAV reguliuotojų teigimu, dėl visko kalta laki cheminė medžiaga, amonio nitratas, naudojama oro pagalvės įpūtimo mechanizme, dėl kurios pagalvės gali sprogti.