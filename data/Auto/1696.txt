Sistemą sudaro tolimojo ir artimojo veikimo diapazono radarai. Pirmasis atpažins objektą 250 m atstumu. Dviratininkas bus atpažintas esantis 160 m, o pėsčiasis – iki 80 m atstumu. Artimojo diapazono radaras atpažins pėsčiuosius 70 m atstumu, taip pat ir tuo atveju, kai jie artinsis prie autobuso šono. Kilus pavojui, sistema įjungs garso ir vaizdo perspėjimo signalus. Tokiu būdu vairuotojas galės laiku signalizuoti pėsčiajam ar pasukti transporto priemonę į šalį. Tuo pat metu sistema pradės savarankiškai stabdyti autobusą. Pirmą kartą sistema bus sumontuota kitų metų pavasarį „Mercedes-Benz“ ir „Setra“ autobusuose. Planuojama, jog ji padės išvengti avarijų, susijusių su pėsčiaisiais ir dviratininkais tiek mieste, tiek užmiestyje. Šiuo metu panašios sistemos jau montuojamos lengvuosiuose automobiliuose.