Kaip skelbiama Policijos departamento pranešime, „Greičio maratono“ metu Lietuvoje stacionarūs greičio matuokliai veikia itin jautriu režimu, o magistraliniuose keliuose vykdoma papildoma greičio kontrolė policijos skiriamaisiais ženklais nežymėtais automobiliais. „Saugaus ir leistino greičio nesilaikymas, nepasirinktas tinkamas važiavimo greitis yra pagrindiniai veiksniai, įtakojantys skaudžias eismo įvykių pasekmes, – teigia Lietuvos kelių policijos tarnybos viršininkas Vytautas Grašys. – „Greičio maratono“ metu ypatingą dėmesį nukreipsime į skaudžiomis eismo nelaimėmis liūdnai pasižymintį kelią „Via Baltica“. Norime aiškiai pasakyti, kad policija netoleruos neatsakingo vairavimo, beatodairiško greičio viršijimo, pavojingo ir chuliganiško elgesio šalies keliuose. „Greičio maratonas“ yra nukreiptas į vairuotojų sąmoningumo didinimą ir atsakomybės už savo elgesį skatinimą.“ „Pagrindinis mūsų greičio kontrolės priemonės tikslas yra prevencija. Mes norime, kad kiekvienas vairuotojas susimąstytų ir pasirinktų ne tik leistiną, bet kartu ir saugų, važiavimo sąlygas atitinkantį greitį. Tik tokiu būdu galima išvengti keliuose kylančių grėsmių, sumažinti galimų eismo įvykių tragiškas pasekmes eismo įvykių tragiškas pasekmes. Mes norime pasiekti vairuotojų sąmonę, o ne pinigines“, – teigia TISPOL Prezidentas Paolo Cestra. „Greičio maratonas“ yra viena iš strateginių priemonių, kuriomis siekiama sumažinti eismo įvykių skaičių ir pasiekti maksimalaus saugumo Europos keliuose. Analogiškoje akcijoje 2016 metais dalyvavo 22 Europos šalys, leistinas važiavimo greitis buvo kontroliuojamas 12706 taškuose, patikrinta 2,5 mln. automobilių, nustatyta pažeidimų: 122,5 tūkst. greičio viršijimo atvejų. Pareigūnų skaičiavimais, greitį viršijo iki 5 proc. vairuotojų. Papildyta Per pirmąją akcijos dieną – 1,4 tūkst. greičio pažeidėjų Pirmąją greičio kontrolės priemonės „Speed Marathon" dieną užfiksuota 1,4 tūkst. leistino greičio viršijimo atvejų. „Tai pakankamai dideli skaičiai ir jie mums kelia nerimą – vairuotojai nesilaiko Kelių eismo taisyklių, nesinori jiems važiuoti saugiu leistinu greičiu“, – žurnalistams antradienį sakė V. Grašys. „Greičio maratono“ metu Lietuvoje stacionarūs greičio matuokliai veikia itin jautriu režimu, o magistraliniuose keliuose vykdoma papildoma greičio kontrolė policijos skiriamaisiais ženklais nežymėtais automobiliais. Greičio matuokliai fiksuos net ir 1 kilometrą viršijusius vairuotojus. V. Grašys sako, kad Kelių eismo taisykles pažeidinėja ne tik Lietuvos vairuotojai, bet ir per Lietuvą vykstantys užsieniečiai. „Ne „Via Baltica“ yra galvos skausmas, o vairuotojai, važiuojantys tuo keliu. Jie nesilaiko Kelių eismo taisyklių ir dėl to įvyksta eismo nelaimės. Ne kelias kaltas, o vairuotojai. Vairuotojai turi pasirinkti saugų greitį, turi laikytis saugaus atstumu, kad neįvyktų tos nelaimės“, – teigia V.Grašys. Lietuvos policija neseniai įsigijo brangių pirkinių – nežymėtą automobilį „Audi A6 Quattro“, Klaipėdos apskrities policija – itin galingą motociklą. Policijos vadovybė sako, kad pirkiniai yra brangūs, tačiau brangesnė yra žmonių gyvybė ir sveikata. Tikimasi, kad naujausia technika aprūpinti policijos automobiliai padės sutramdyti Kelių eismo taisyklių nesilaikančius vairuotojus.