Kartu su naujaisiais „Porsche“ visureigių modeliais ir anksčiau pasirodžiusiais „Cayenne Diesel“ ir „Cayenne S E-Hybrid“, „Platinum Edition“ seriją sudaro 4 išskirtiniai modeliai. „Prieš pusmetį pasirodę pirmieji „Platinum Edition“ serijos „Cayenne“ visureigiai patraukė klientų dėmesį tiek mūsų, tiek kitų šalių rinkose. Iki šiol visi užsakyti specialios laidos „Porsche“ visureigiai buvo parduoti pagal išankstinius užsakymus, dar prieš jiems pasiekiant mūsų saloną Vilniuje. Toks didelis susidomėjimas suprantamas, nes šie automobiliai pasižymi unikaliu funkcionalių priedų ir stiliaus elementų deriniu. Tikimės, kad tokios pačios sėkmės sulauks ir naujieji modeliai“, – sako „Modus Group“ priklausančios įgaliotos „Porsche“ atstovės Lietuvoje bendrovės „Prime Auto“ direktorė Rasa Klimavičiūtė.  Išskirtinę „Platinum Edition“ serijos modelių kokybę atspindi kruopščiai išbaigta, tačiau santūri išorė. Be įprastos baltos ir juodos kėbulo spalvos, šių modelių pirkėjai gali pasirinkti penkias papildomas „metallic“ tipo spalvas: „Jet Black“, „Mahogany“, „Purpurite“, „Carrara White“ ir „Rhodium Silver“. Kėbulo apdailos paketą papildo elegantiškumo ir sportiškumo įspūdį sustiprinantys elementai – tonuoti galiniai stiklai ir ratų arkų išplatinimas, nudažyti kėbulo spalva. „Platinum Edition“ modeliai taip pat aprūpinti „Bi-Xenon“ žibintais su „Porsche Dynamic Light System“ (PDLS) funkcionalumu, „Power Steering Plus“ vairo stiprintuvu ir „Park-Assist“ parkavimo sistema su kamera ir priekiniais bei galiniais jutikliais, automatiškai užtamsėjančiais galinio vaizdo ir šoniniais veidrodėliais. Šių „Cayenne“ modelių išskirtinumą prabrėžia priekinių durelių slenksčiuose išgraviruotas „Platinum Edition“ pavadinimas, taip pat sėdynių galvos atlošuose įspausta „Porsche“ emblema, centrinėje konsolėje esantis analoginis laikrodis. Šios serijos modeliai taip pat aprūpinti multimedijos sistema „Porsche Communication Management“ su interneto navigacija, „Connect Plus“ ryšių moduliu ir „BOSE Surround Sound System“ garsiakalbiais. Naujųjų „Platinum Edition“ modelių dinaminės ir eksploatacinės charakteristikos išlieka nepasikeitusios: „Cayenne S“ naudojamas 3,6 litro šešių cilindrų variklis su dviem turbinomis išvysto 309 kW (420 AG) galią ir vidutiniškai suvartoja 9,8-9,5 l degalų 100 km atstumui įveikti; „Cayenne S Diesel“ naudojamas V8 variklis su dviem turbinomis išvysto 283 kW (385 AG) galią ir vidutiniškai sunaudoja 8,2-8,0 l dyzelino 100 km atstumui įveikti. „Porsche“ visureigio „Cayenne S Platinum Edition“ kaina Lietuvoje siekia 88 tūkst. 911 eurų, „Cayenne S Diesel Platinum Edition“ kaina – 91 tūkst. 936 eurų.