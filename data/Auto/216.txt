Visi didieji Šiaurės Amerikos automobilių rinkos žaidėjai kovą fiksavo prieaugį, lyginant su tuo pačiu 2017 m. mėnesiu, o didelis kai kurių gamintojų prieaugis smarkiai nustebino ekspertus. „General Motors“ (GM) pardavimai per metus netikėtai kilo net 16 proc., „Fiat Chrysler“ - 14 proc., „Ford“ prieaugis siekė 3,4 proc., o „Toyota“ pardavė 3,5 proc. daugiau automobilių, nei 2017 m. kovo mėnesį. Tuo pat metu GM paskelbė nuo šiol atsisakantys senos praktikos skelbti pardavimų rodiklius kas mėnesį - nuo šiol gamintojas skelbs ketvirtinius rodiklius. Specialistai pažymi, kad toks žingsnis gali apsunkinti ekonomistų pastangas kas mėnesį skelbti automobilių pramonės būklės rodiklius, ypač tuo atveju, jei kiti gamintojai paseks analogišku pavyzdžiu. Kas ketvirtį savo pardavimų rodiklius skelbia ir elektromobilių gamintojas „Tesla“.