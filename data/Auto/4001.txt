Praėjusį ketvirtį kompanija uždirbo 1,8 mlrd. dolerių grynojo pelno. „General Motors“ akcijų kritimas taip pat atspindi problema gamintojams tampantį didėjantį neparduotų automobilių kiekį. Nepaisant investicijų į naujas technologijas, tokias kaip automatizuotos transporto priemonės bei nauji sportiniai automobiliai, analitikai nesitiki, jog 2017-aisiais „General Motors“ laukia ženklus augimas. Konferencijos metu paklaustas, ar JAV prezidento Donaldo Trumpo žadami sienos mokesčiai turėtų įtakos jo kompanijai, „General Motors“ finansų vadovas Chuckas Stevensas išreiškė paramą žadamoms prezidento reformoms. „Palaikome mokesčių reformą, kuri sustiprintų JAV gamybos bazę. Tačiau rinkoje yra daugybė veiksnių“, – mano Ch. Stevensas. Kompanijos vadovė Mary Barra savo ruožtu pasidžiaugė konstruktyviomis diskusijomis su naująja JAV administracija. „Su administracija pasidalinau daug informacijos apie automobilių industrijos dinamiką. Šiuo metu vyksta labai konstruktyvus dialogas ir džiaugiuosi, jog administracija mūsų klausosi“, – teigia „General Motors“ vadovė.