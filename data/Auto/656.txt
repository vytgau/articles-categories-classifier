GM skelbia ketvirtąjį 2017 m. ketvirtį fiksavusi 5,2 mlrd. nuostolį, kurį lėmė 7,3 mlrd. vienkartinis praradimas dėl JAV mokesčių reformos. Apie panašius nuostolius pranešė daugybė kitų JAV veikiančių kompanijų. Lyginant su tuo pačiu 2016 m. laikotarpiu, pajamos krito 5,5 proc. iki 37,7 mlrd. dolerių. Tačiau GM fiksavo aukštus pardavimus JAV, Kinijoje ir Pietų Amerikoje, kurie lėmė tai, kad kompanijos veiklos pajamos 2017 m. pabaigoje buvo aukštesnės nei tuo pat laikotarpiu metais anksčiau. GM pažymi, kad pardavimų augimas Kinijoje ir Pietų Amerikoje sugebėjo atsverti iš esmės visišką atsitraukimą iš Europos rinkos po to, kai kompanija prancūzų koncernui PSA pardavė „Opel“ ir „Vauxhall“ prekės ženklus.