„Jei visos sistemos, nuo kurių priklauso užvedimas, veikia taip, kaip priklauso, tai mašina visą laiką užsives. Jei neužsiveda – vadinasi, kažkur yra problema, kurią reikia spręsti“, – teigia T. Mareckas. Mechanikas neslepia, kad prastai veikiant kažkuriai iš automobilio detalių, mašiną užvesti galima ir ekstremaliais būdais, tačiau jų taikyti griežtai nerekomenduoja – visuomet geriau esant problemoms prastai veikiančias automobilio detales tvarkyti arba keisti naujomis. „Galima variklį papurkšti eteriu arba aerozoliniu užvedimo skysčiu. Tačiau tokie metodai nerekomenduojami, nes šiek tiek per daug papurškus galima sugadinti variklį“, – įspėja specialistas. Tvarkingas akumuliatorius Pasak mechaniko T. Marecko, jei šalčių metu nepavyksta užkurti automobilio, greičiausiai tai yra akumuliatoriaus problema. „Nepakankamas sukimas ar kitos akumuliatoriaus problemos labai dažnai išlenda atšalus orams. Tačiau akumuliatorių galima patikrinti dar esant šiltiems orams, atliekant specialų testą, kurio metu nustatoma ar jis gali palaikyti reikalingą apkrovą“, – pasakoja T. Mareckas. Kaip pastebi internetinės parduotuvės Pigu.lt rinkodaros direktorė Giedrė Vilkė, dauguma vairuojančių taip ir pasielgė. „Turintys automobilius žiemos šalčiams pradėjo ruoštis iš anksto ir tuo pasirūpinti suskubo dar antrą-trečią sausio mėnesio savaitę, kuomet nupirktas trečdalis abiejų pirmųjų šių metų mėnesių automobilinių prekių. Labai išaugo akumuliatorių įkroviklių, ledo grandiklių, nano dangų, drėgmės sugėriklių, šildomų sėdynių ir variklio alyvų paklausa“, – teigia G. Vilkė. Tačiau naujų akumuliatorių, variklio alyvos žmonės intensyviau pradėjo ieškoti praėjusią savaitę, kuomet termometro stulpelis naktimis nukrisdavo ir žemiau 20 laipsnių šalčio padalos. Anot didžiausios internetinės parduotuvės Lietuvoje Pigu.lt, tuo metu akumuliatorių pardavimai šoktelėjo daugiau nei dvigubai lyginant su ankstesne savaite. Degimo ir kaitinimo žvakės Problema gali tapti ir degimo (benzinu varomiems automobiliams) bei kaitinimo (dyzeliniams automobiliams) žvakės. Jas specialistas siūlo patikrinti dar ateinant didiesiems šalčiams. Šios žvakės tikrinamos tik diagnostiniu stendu, neišimant jų iš variklio – tam, kad automobilį tvarkantis galėtų pamatyti ar žvakė veikia taip, kaip turėtų. Šalčiai – puikus laikas tikrinti starterį Jei ir akumuliatorius, ir degimo ar kaitinimo žvakės veikia, gali būti, jog sugedo jūsų automobilio starteris. Nukritus oro temperatūrai, variklis užsiveda sunkiau, todėl padidėja starterio darbo krūvis – tuomet šis ne tik greičiau dėvisi, bet jei ir taip jau yra nelabai naujas, jo generuojamų apsukų gali nepakakti automobiliui užvesti. „Starterio problemos dažniausiai pasimato atšalus orams. Tai turbūt vienintelė detalė, kurią ne visuomet galima patikrinti šiltuoju metų laikotarpiu“, – kalba specialistas. Jei niekas nepadeda – prireiks užvedimo laidų Automobiliui niekaip neužsivedant, problemą gali tekti spręsti čia ir dabar: traukti, vežti ant tralo ar kažkokiu kitu būdu gabenti iki autoserviso. Tam gali prireikti ir užvedimo laidų. T. Mareckas pataria, kad perkant užvedimo laidus, reikėtų atsižvelgti į jų storį – laido skersmuo turi būti pakankamai didelis, nes mažo skersmens laidai neatlaiko didelės srovės. „Užvedimo metu starteriui reikalinga didelė elektros srovė, kurios neišeina paduoti per mažo skersmens laidą. Dažnai žmonės sako, kad laidais užkurti automobilio neįmanoma. Netiesa – tiesiog reikia pasirūpinti tinkamais laidais“, – pataria specialistas.