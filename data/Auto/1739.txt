Nuo tada, kai pradėjo eiti prezidento pareigas, buvęs bankininkas jau atsisakė ilgamečio šalies turto mokesčio. Dabar jis sumanė jį pakeisti nauju, skirtu prekėms, kurios niekaip neprisideda prie Prancūzijos ekonomikos, pavyzdžiui, superautomobiliams. Kol kas niekas nežino, apie kokio dydžio mokesčius superautomobiliams kalbama, tačiau tokie pokyčiai nekuria precedento. Pavyzdžiui, Australijoje taikomas Prabangių automobilių mokestis, kuris 33 proc. apmokestina transporto priemones, kainuojančias daugiau nei 65 tūkst. 94 dolerius ir ryjančius daugiau nei 7 litrus degalų šimtui kilometrų (kad „po mokesčiu“ nepapultų brangūs elektromobiliai, pvz. „Tesla“). Degalų prasme taupesni automobiliai apmokestinti tuo atveju, jei kainuoja 75 tūkst. 526 dolerius. Per interviu „The Independent“ parlamentinės grupės „Republic on the Move“ lyderis Richard'as Ferrand'as pareiškė: „Pati turto mokesčio reforma buvo skirta užtikrinti, kad mokesčiai neatgrasytų potencialių investuotojų“. Anot jo, sprendimas apmokestinti prabangos prekes ekonomikai taip pat naudos neduos.