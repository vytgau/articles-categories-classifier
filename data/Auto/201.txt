Anot efektyvaus apšvietimo sprendimų bendrovės „Philips“ eksperto Piotro Wajszczyko, atstovaujančio „Lumileds“ ženklui, halogenines automobilio lemputes vairuotojai taip pat turėtų rinktis detaliau apsvarstydami savo poreikius ir gyvenimo būdą. Kaip teigia P. Wajszczykas, net ir paprastas halogenines lemputes reikėtų rinktis pagal tokius faktorius kaip gyvenamoji vieta, kokius atstumus tenka kasdien nuvažiuoti. Apšvietimas gali tapti ir automobilio stiliaus detalė. „Važinėjantiems ilgas distancijas gerai apšviestais keliais, pavyzdžiui, maršrutu Vilnius–Kaunas, rekomenduojama rinktis lemputes, kurių gamintojai žada kuo ilgesnį tarnavimo laiką. Įprastai tokios lemputės tarnauja ilgiau, nes nebūna labai ryškios. Jau galima rasti netgi tokių lempučių, kurios veikia mažiausiai 1500 val., su jomis miesto gatvėmis galima įveikti apie 80 tūkst. km“, – teigia ekspertas. P. Wajszczykas atkreipia dėmesį, kad gyvenantys užmiestyje dažnai susiduria su kelionę automobiliu apsunkinančiomis kliūtimis, ypač tamsios paros metu: neasfaltuoti, duobėti keliai, neapšviestos gatvės, o jeigu dar kelią supa miškai, tenka akylai stebėti, ar kelio neketina kirsti laukiniai žvėrys. Tokiu atveju rekomenduojama rinktis automobilio lemputes, kurios apšviečia kuo didesnį atstumą, kad būtų kuo daugiau laiko sureaguoti į kliūtis ir turėti ilgesnį stabdymo kelią. „Tokių lempučių reikėtų ieškoti, atkreipiant dėmesį į ant pakuotes nurodytus parametrus, pavyzdžiui, +80%, +130% ir pan. Toks procentinis žymėjimas reiškia, kiek jos ryškesnės nei įstatymuose numatyta minimali riba“, – pasakoja ekspertas. Tačiau reikėtų atkreipti dėmesį į tai, jog tokių lempučių tarnavimo laikas dažniausiai yra kone dvigubai trumpesnis nei tokių pačių, tik skleidžiančių blankesnę šviesą. Lempučių įvairovę rinkoje lėmė ne tik skirtingos žmonių gyvenamosios sąlygos, vairavimo sąlygos, poreikiai, tačiau ir stilius. 1991 m. kino teatruose naudojama ksenoninių lempučių technologija su galingu šviesos paskirstymu projektoriuose, buvo pritaikyta naudojimui automobilių gamyboj, ypač išpopuliarėjo LED lemputės, pasižyminčios savo stilingu apšvietimu ir mažu energijos sunaudojimu. Nors rinkoje siūloma daug skirtingų ir stilingų variantų, paminėtų anksčiau, visgi halogeninės, anot ekspertų, išlieka populiariausios. Todėl gamintojai daug investuoja į halogeninių lempučių tobulinimą, ne tik šviesos ryškumo, ilgalaikio naudojimo, tačiau ir stiliaus atžvilgiu. P. Wajszczykas pasakoja, jog dabar rinkoje jau galima rasti ir tokių lempučių, kurios turi melsvą, geltoną, žalią, violetinį ir pan. atspalvį. Šios lemputės atitinka įstatyme numatytus reikalavimus: tokios lemputės vis tiek apšviečia aplinką balta spalva, nepaisant koks atspalvis matomas žibintuose. Lemputės, anot P. Wajszczyko, yra viena iš svarbiausių automobilių detalių, turinčių įtakos saugioms kelionėms, todėl gyventojai rinkdamiesi jas turėtų apgalvoti, kaip dažnai, kur ir kokiomis sąlygomis jie važinėja. „Taip pat ir serviso darbuotojai turėtų nepamiršti, kad keičiant klientų automobilių lemputes, reikėtų atsižvelgti, kaip tas automobilis yra naudojimas: gal klientas reguliariai vyksta į komandiruotes, o gal jo kasdienės kelionės automobiliu apsiriboja miesto ribose. Žinant tai, galima geriausiai pritaikyti automobilio lemputes ir vairuoti ilgai nesirūpinant keičiamomis lemputėmis, saugiai bei stilingai“, – pasakoja ekspertas.