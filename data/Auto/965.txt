„LKF Žiemos taurės“ varžybų ciklą per kelis metus pamėgo ir čempionai, ir pradedantys sportininkai. Tiesa, šios lenktynių serijos nederėtų painioti su svarbiausiu Lietuvos kartingo pasaulio įvykiu – Lietuvos kartingo čempionatu. Tiesiog tai yra oficialios varžybos įtrauktos į 2017–2018 metų Lietuvos kartingo federacijos varžybų kalendorių. Įdomios konfigūracijos Elektrėnų kartodrome įdomu stebėti greičiausių kartingo lenktynininkų kovas turėtų būti įdomu ir žiūrovams – žiemos lenktynėse visuomet važiuojama slidžia trasos danga. Net ir tuomet, kai nėra sniego. Nes šaltas ir šlapias asfaltas trasoje visuomet yra slidus, padangos lenktynių metu neįkaista, „neįgumuoja“ dangos. Tad važiuojama su daugybe slydimų. Kintamos varžybų sąlygos, skirtingos dangos – stiprioji mūsų šalies kartingo meistrų pusė. Dėl tokios mokyklos jie yra itin konkurencingi visame pasaulyje. O tokios varžybos kaip „LKF Žiemos taurė“ sportininkams padeda net ir ne sezono metu tobulinti savo įgūdžius ir džiaugtis susitikimais su bendraminčiais, kuriuos vienija aistra greičiui. Tad artėjantį sekmadienį prie Elektrėnų lenktynininkų lauks įtempta kova, o žiūrovų – įspūdingi reginiai.