Reklama, parodijuojant veiksmo filmą, vadinasi „Fahrschule Furious“, vokiškai tai reiškia „Vairavimo mokykla įsiutusi“. Reklamoje Mickas Schumacheris, vadinamas greituoju Micku (Quick Mick), grįžta iš lenktynių trasos, tebevilkėdamas specialų kostiumą. Jį pasitinka vairavimo instruktorių vaidinantis vokiečių komikas Markusas Stollas, liepiantis jaunuoliui sėsti prie vairo ir... mokytis vairuoti. Mickas Schumacheris – „Mercedes-Benz“ komandos atstovas ir „Formula 3“ varžybų lenktynininkas. Tačiau kasdieniame gyvenime jam, kaip ir visiems kitiems jaunuoliams, reikia išlaikyti egzaminus, kad gautų teisę vairuoti civiliniuose keliuose. Nenuostabu, kad „Mercedes-Benz“ nusprendė išnaudoti šią situaciją reklamos tikslais, o humoras pateiktas tokia forma, kad pasijuokti galės viso pasaulio žiūrovai.  Antroje dalyje legendinio lenktynininko sūnus mokosi važiuoti žiedu. 