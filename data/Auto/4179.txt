Nors „Samsung“ kol kas nepateikia detalesnės informacijos apie specifinę testavimo platformą, vis tik teigiama, kad naujoji baterija turėtų suteikti galimybę po įkrovimo nuvažiuoti beveik 600 kilometrų atstumą su galimybe atkurti 80 proc. energijos per 20 minučių trukmės greitą įkrovimą, rašo thetruthaboutcars.com. Korėjiečių technikos milžinė taip pat pademonstravo „integruoto baterijos modulio“ koncepciją, kurioje panaudotas toks pat cilindrinis 21 mm ir 70 mm matmenų formatas, jau naudojamas elektromobilių gamintojos „Tesla“. Teigiama, ši dar nepatikrinta naujovė suteikia galimybę sumažinti baterijos celių skaičių 10 proc., tokiu būdu leidžia sumažinti jos svorį ir gerina bendrą efektyvumą. „Tesla“ savo baterijas gamina pati, o štai „Samsung“ planuoja parduoti naująją savo technologiją kinų ir amerikiečių automobilių gamybos startuoliams „Lucid Motors“ bei „Faraday Future“. Vis dėlto iš dalies konceptuali šio produkto prigimtis ir tolima masinės gamybos pradėjimo data (2021 m.) kelia nemažai klausimų dėl galimybės šią naujos kartos technologiją naudoti ganėtinai įprastiniais jau tapusiems elektromobiliams. Automobilių gamintojos dar tik neseniai ėmė žadėti greitą elektromobilių išplitimą pasauliniu mastu. Šiais metais „KPMG Global Automotive Execute Survey“ surinkti duomenys parodė, kad 90 proc. automobilių gamybos pramonės įmonių vadovų, apklaustų Jungtinėje Karalystėje (JK), tikisi, kad baterijomis kraunami elektromobiliai iki 2025 m. užims dominuojančias pozicijas automobilių gamybos rinkoje. Kadangi ši baterijų technologija neturi potencialo rinkoje pasirodyti iki 2021 m., ar būtų realistiška daryti prielaidą apie šios technologijos šansus tapti norma artimiausią dešimtmetį? Deja, toks scenarijus mažai tikėtinas. Jei vis tik „Samsung“ savo planus įgyvendinti pavyktų, trumpesnis įkrovimo laikas ir galimybė įveikti beveik 600 kilometrų atstumą gali paversti baterijomis kraunamus elektromobilius itin populiariais. Be to, kadangi elektromobilį galima įkrauti namuose, didžiausių privalumų turint tokią transporto priemonę nebenustelbia ribotas nuvažiuojamų kilometrų skaičius ir ilgai trunkantis pakartotinis įkrovimas.