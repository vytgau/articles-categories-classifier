Viskas prasidėjo nuo to, kad vieno visureigio vairuotoja parduotuvėje apkaltino kitą, nemandagiai užlindus kelyje. Vėliau pokalbis persikėlė į parduotuvės stovėjimo aikštelę. Viena iš moterų – 33 m. Yaya Shabazz pasakojo, kad besiginčijant pašnekovė pargriovė ją ant žemės ir ėmė mušti. „Gulėjau ant žemės galvodama: „Nejau man nesisapnuoja? Guliu pargriauta suaugusios moters.“ Man buvo labai nemalonu ir skaudu, nes neturėtume šitaip elgtis.“ Ji pridūrė, kad užpuolikė turėjo rankoje plaktuką: „Ji trenkė į durelės, paskui trenkė per langą. Aš nežinojau, kad ten plaktukas, tik išgirdau trenksmą, šokau į automobilį ir pradėjau važiuoti.“ Y. Shabazz atsakomieji veiksmai taip pat verčia abejoti sveiku protu – įsiutusi moteris savo „Toyota RAV4“ visureigiu taranavo oponentės „BMW X3“ ir tai pakartojo dar bent keletą kartų. Los Andželo policija pranešė, kad abiem moterims gresia kaltinimai „užpuolimu su mirtinai pavojingu ginklu“.  