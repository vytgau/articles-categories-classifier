Nugalėjo čempiono titulą ginantis rusas Vladimiras Vasiljevas su „Mini“ automobiliu. Jis 435,93 km greičio ruožą įveikė per 2 val. 59 min. 23 sek. Antrąją vietą užėmė prancūzas Mathieu Serradoris („LCR 30“, +6 min. 12 sek.), trečiąją - kitas prancūzas Patrickas Martinas („Mercedes-Benz“, +35.03). G. Petrus su „Rallyraid UK“ automobiliu nugalėtojui pralaimėjo 1 val. 24 min. 6 sek. Bendroje įskaitoje pirmaujantis V. Vasiljevas pranašumą nuo antroje pozicijoje esančio M. Serradorio padidino iki 16 min. 35 sek. G. Petrus (+7:54.06) iš 19-os pozicijos pakilo į 16-ąją. Motociklų lenktynių penktajame etape greičiausias buvo nugalėtojo titulą ginantis norvegas Palas Andersas Ullevalseteris - 4 val. 0 min. 11 sek. Antrąją vietą užėmė italas Paolo Ceci (KTM, +4.03), trečiąją - portugalas Luisas Miguelis Oliveira („Yamaha“, +19.05). Bendroje įskaitoje pirmaujantis P. Ceci antroje vietoje esantį L. M. Oliveirą lenkia jau 59 min. 14 val. baudos ketvirtadienį gavęs P. A. Ullevalseteris yra tik 18-as. Sekmadienį dalyvių laukia vienintelė poilsio diena. „Africa Eco Race“ lenktynėse, kurias sudaro 12 etapų, startavo 35 motociklininkai ir 56 automobiliai bei sunkvežimiai. Dalyviai iki sausio 14 dienos nuvažiuos per 6000 km Maroke, Mauritanijoje ir Senegale.