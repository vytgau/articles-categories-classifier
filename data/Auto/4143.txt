Kol kas neskelbiama, kurie iš daugiabučių pirmieji gaus papildomas vietas, tačiau visas sąrašas jau patvirtintas ir paslaptyje nelaikomas. Jis išvardintas dokumente biurokratiškai ilgu pavadinimu – „Priemonių planas Klaipėdos miesto daugiabučių namų kiemų infrastruktūros gerinimo 2016-2018 metų programai įgyvendinti“. Jame – 80 namų, kurių kiemai bus praplėsti įrengiant papildomą erdvę automobiliams stovėti. Tie, kuriuose nebuvo apšvietimo, bus apšviesti, kituose kiemuose bus sutvarkyti želdiniai. Šie daugiabučiai – visuose miesto rajonuose, nuo miegamųjų kvartalų pietinėje dalyje iki mikrorajonų centre, Vitėje ar Mažajame Kaimelyje. Vis dėlto daugiausiai naujų vietų atsiras ten, kur daugiausiai automobilių ir „nakvoja“ – tarp Baltijos ir Jūrininkų prospektų esančiuose kvartaluose. „Prioritetas buvo teikiamas tiems kiemams, kuriuose automobilių stovėjimo vietų trūksta labiausiai, visiškai nėra apšvietimo, o želdinių būklė yra tragiška, arba tiems, kurie yra prie renovuotų ar renovuojamų namų. Pusę tų kiemų pasiūlė bendrijos ir seniūnijos, pusę atrinkome mes patys, surengę savotišką auditą. Pasidarėme specialų žemėlapį ir stengėmės, kad infrastruktūra būtų gerinama ne vienoje kurioje nors miesto dalyje, o visose tolygiai“, – „Autosalonui“ pasakojo už programą atsakingo Klaipėdos savivaldybės Miesto tvarkymo skyriaus vedėja Irena Šakalienė. Kitąmet – tikrai „Popieriniai“ plano įgyvendinimo darbai pradėti pernai, šiemet bent dalis jų turėtų virsti kūnu. Šiuo metu valdininkai jau gavo sąlygų sąvadą naujų stovėjimo vietų projektavimo darbams, tad artimiausiu metu, parengus užduotis, bus skelbiami pirmieji konkursai projektavimui. Šių projektavimo konkursų bus ne vienas, jie vyks grupėmis, pagal kiemų kaimynystę: atskiroms teritorijoms – atskiri konkursai. „Nurodyti tikslios darbų pradžios dabar neįmanoma. Patys žinote, kad viskas priklauso nuo viešųjų pirkimų, ir procesas vyksta greičiau, jei konkursas neapskundžiamas. Projektavimas įprastai trunka mažiausiai pusę metų, po to bus skelbiami konkursai jau patiems naujų stovėjimo vietų įrengimo darbams. Optimistiniu scenarijumi, statybininkai kai kurių daugiabučių kiemuose galbūt pasirodys jau šiemet, tačiau daugumoje – 2018 metais“, – teigė I. Šakalienė. Lėšos kiemų infrastruktūros gerinimo darbams Savivaldybės biudžete jau numatytos. Planuojama, kad šiemet tam reikės 1,2 mln. eurų, 2018 m. – 725 tūkst. eurų. Vietų skaičius gali keistis Už šiuos pinigus senų daugiabučių kiemuose planuojama įrengti apie 1600 naujų vietų automobiliams. Prie kiekvieno į planą įtraukto namo nurodomas naujų vietų skaičius, pavyzdžiui, 6, 10 ar 35 (Miško kvartale, teritorijoje tarp Kretingos g. 27 ir Liepojos g. 2 – net 211), tačiau šis skaičius – apytikslis. „Tų vietų gali būti ir mažiau, pavyzdžiui, jų nebus galima suprojektuoti, jei tai prieštaraus detaliajam planui, gal joms trukdys požeminiai tinklai. O gali būti, kad vietoje 10 įrengsime 12 ar 13“, – teigė I. Šakalienė. Jos teigimu, taip pat bus ir su įrengimui numatytomis lėšomis – vienur jų gali prireikti mažiau, kitur – daugiau. Žadama, kad visos papildomos vietos bus įrengiamos laikantis statybų reglamentų (STR) reikalavimų, jos bus asfaltuotos, tinkamai pažymėtos. Šios vietos daugiausiai bus įrengiamos žaliųjų plotų sąskaita. „Kiekviename kieme – skirtingai. Vienose vietose žolynų sąskaita praplėsime įvažiavimo į kiemą keliukus, kituose naikinsime želdinius, ypač jei jie buvo pasodinti be jokių projektų ir leidimų. Vaikų žaidimų aikštelės naikinamos nebus“, – galimam gyventojų pasipiktinimui už akių užbėgo I. Šakalienė. Tiesa, kai kuriuose kiemuose daugiau automobilių nei gyventojai nakčiai pastato dabar, po vietų praplėtimo realiai gali ir neatsirasti – mat tos vietos bus įrengtos ten, kur žmonės jau ir šiuo metu palieka mašinas, t. y. ant žolės. Kitaip sakant, tas dabar suniokotas žaliasis plotas bus išasfaltuotas, ir tiek. Kita vertus, naujai įrengtomis vietomis galės naudotis ir aplinkinių namų gyventojai, mat užtvarų kiemuose statyti Savivaldybė nežada. Ką daryti kitiems? Beje, reikia pastebėti, kad nemažai kiemų, kuriuose bus įrengtos papildomos vietos automobiliams – prie renovuotų ar renovuojamų namų. „Taip, netiesiogiai, skatiname miestiečius renovuotis savo daugiabučius“, – neslėpė I. Šakalienė. Ji pripažino, kad kiemų, kuriuose trūksta vietų gyventojų transportui, Klaipėdoje yra daug: „Įtraukti visų kiemų į vieną sąrašą tiesiog neįmanoma, juk nepamojuosi burtininko lazdele ir viso miesto vienu akimirksniu neatnaujinsi. Todėl ruošiame ir dar ilgesnį, penkerių metų projektą, iki 2021-ųjų.“ Planuojama, kad šis projektas miesto Tarybos bus tvirtinamas tada, kai bus įgyvendintas dabartinis. O ką daryti tiems gyventojams ar bendrijoms, kurių kiemai taip ir neatsidurs ir naujajame sąraše? „Greičiausias kelias – iš pradžių savo lėšomis pasirengti papildomų vietų automobiliams įrengimo projektą ir su juo kreiptis į Savivaldybę dėl įgyvendinimo. Dar pernai miesto Taryba pritarė pozicijai, jog pirmiau bus įgyvendinami tie infrastruktūros gerinimo projektai, prie kurių prisideda patys gyventojai. Taip pat gali būti ir su stovėjimo vietomis“, – teigė Miesto tvarkymo skyriaus vedėja. Informacija Adresai, kur iki 2019 metų bus įrengtos papildomos automobilių stovėjimo vietos (preliminarus jų skaičius – skliausteliuose) Budelkiemio g. 2 (6), 4 (18), 6 (9), 16 (18), Mogiliovo g. 3 (21), Markučių g. 2 (7), Kuncų g. 14 (20), Brožynų g. 9 (22), Vyturio g. 11 (30), 13 (16), 15 (30), 19 (16), 21 (22), 25 (8), Laukininkų g. 23 (10), 25 (15), 33 (9), 34 (10), 34 ir 36 (10), 35 (7), 36 (40), 37 (25), 40 (12), Varpų g. 19-27 (30), Liubeko g. 7 (20), Reikjaviko g. 13, 14 (12), Žardininkų g. 6 ir 8 (28), 18 (20), Taikos pr. 21 (18), 55 ir 57 (13), 83-89 (65), 99 (10), 127 (16), 129 (16), 133 (90), I. Simonaitytės g. 5 (15), 9 (20), 12 (15), 14 ir 16 (15), Statybininkų pr. 19 (3), 13-17 (44), 23 (15), 26 (15), Naujakiemio g. 20 (20), Gedminų g. 6, Šilutės pl. 84 (12), Debreceno g. 26 (17), 35 (17), 37 (35), 39 (20), 45 (12), 47 (14), 49 (16), 74 (7), 96 (12), Baltijos pr. 21 (10), 65 (6), tarp Kooperacijos g. 7A ir Tilžės g. 21 (34), Tilžės 33-37, Dzūkų g. 6 (6), Pilies g. 5 (13), Liepų g. 46A (8), S. Daukanto g. 26 (4), Šaulių g. 56 (8), I. Kanto g. 21 (5), J. Janonio g. 18 (8), Sportininkų g. 12 (22), Pušyno g. 29A (10), tarp Kretingos g. 27 ir Liepojos g. 2 (211), Kretingos g. 13 (13), 15 (30), Panevėžio g. 5 (12), 7 (30), 9 (14), 11 (20). Kiemai, kuriuose iki 2019 metų bus įrengtas apšvietimas Jūrininkų pr. 8, 10, Bandužių g. 6, 7, 11-15, Mogiliovo g. 13, 14, 15, Lūžų g. 1-7, Vaidaugų g. 5-11, Kuncų g. 7, 11, Brožynų g. 8, Vingio 1, 3, 11-15, 39-43, Smiltelės g. 5-9, 6-12, 13, I. Simonaitytės g. 6, 10, 14-20, Žardininkų g. 5, 7, 11, 17, Pietinė g. 3-17, Taikos pr. 41-59, 75, 77, 99, 100-104, Statybininkų pr. 6, 22, 24 28, Šiaulių g. 2A, 4-8, 8A, 10, 10A, Šilutės pl. 64, Debreceno g. 32, 34, 37, 39, 40, 41, 42, 60-78, Baltijos pr. 93-99, Naikupės g. 9A, 11, Žalgirio g. 1, 3, Nidos g. 40, 40A, 40B, 40C, Sulupės g. 8, 10, 10A, 11, 11A, 12, Minijos g. 126-130, 129, 130A, 130B, 130C, 131, 131A, 132, 134, Kauno g. 39 ir 39A, Ryšininkų g. 5, Rumpiškės 2, 2A, 14, Sausio 15-osios g. 15, 18-24, Mokyklos g. 17-23, Aguonų g. 4, 6, Vyšnių g. 10-16, Dzūkų g. 6, Grįžgatvio g. 3, Didžioji Vandens g. 12, 14, 14A, Bažnyčių g. 11, Turgaus g. 7-17, Tiltų g. 19, Galinio Pylimo g. 18, 20, 20A, 22-28, Pilies g. 3, 5, Liepų g. 34-44, 44A, 46A, S. Dariaus ir S. Girėno g. 3-11, takas tarp J. Zembrickio g. 7 ir 9, I. Kanto g. 19, 21, Smilties Pylimo g. 3, J. Janonio g. 26, 28, Sportininkų g. 17-21, Malūnininkų g. 1, 2, 5, Švyturio g. 8-18, Pušyno g. 29, 29A, 33, 33A, Kretingos g. 11-21, Vilhelmo Berbomo g. 2. Kiemai, kuriuose iki 2019 metų bus sutvarkyti želdiniai Budelkiemio g. 16, Vyturio g. 11-15, 19, 21, 25, Laukininkų g. 2-26, 30-52, 33-37, Smiltelės g. 2-12, 28-34, Vingio g. 1-15, I. Simonaitytės g. 4-22, Šilutės pl. 82-90, Reikjaviko g. 2-14, 13, Žardininkų g. 18, Pietinė g. 3-17, Alksnynės g. 4-8, Statybininkų pr. 13-19, 23, 26, 33, 35, Gedminų g. 2-10, 20, Naujakiemio 2-24, Taikos pr. 4-12, 21, 23, 41-51, 55-59, 71-77, 82-84, 83-89, 95, 100-104, 121-137, Debreceno g. 26, 31-97, 52-96, Baltijos pr. 21, 65, Kalnupės g. 7-15, Naikupės g. 6-10, 9, Žalgirio g. 9-15, Nidos g. 40, 40A, 40B, 40C, Sulupės g. 11, 13, Minijos g. 127-131, 136-144, Kauno g. 3, 9, 15, Paryžiaus Komunos g. 6, 10, Rumpiškės g. 18, 20B, 25, Ryšininkų g. 3, 5, 6, Sausio 15-osios g. 7, 11A, 13, 15, 18-24, Dzūkų g. 6, Mokyklos g. 23, Senvagės g. 1, Pilies g. 1, 5, Tiltų g. 19, 21, Danės g. 21-27, 33-43, Laivų skg. 2, 4, Liepų g. 22-30, 34-46, 46A, J. Karoso g. 21, S. Daukanto g. 26, Šaulių g. 8, 56, Smilties Pylimo g. 3, Sportininkų g. 10-16, 26, 28, Malūnininkų g. 1, 2, 4, Švyturio g. 8-18, Pušyno g. 29, 29A, 33, 33A, Kretingos g. 1-5, 11-21, Veterinarijos g. 9-21, Vilhelmo Berbomo g. 2, Panevėžio g. 5-9,