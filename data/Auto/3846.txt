INRIX specialistai paskaičiavo, kiek valandų vairuotojai praleidžia kamščiuose. Pavyzdžiui, Los Andželo vairuotojai 2016 m. per kamščius parado vidutiniškai 104 valandas, o Maskvos gyventojai – 91 valandą. Trečioje reitingo vietoje atsidūrė Niujorkas su 89 valandomis. Į miestų, kuriuose – didžiausios automobilių spūstys, reitingo pirmą dešimtuką pateko penki JAV megapoliai. INRIX sudarė ir šalių, kuriose didžiausi transporto kamščiai, reitingą. Pirmoje šio reitingo vietoje – Tailandas. Šioje šalyje vairuotojai pernai prastovėjo kamščiuose vidutiniškai po 61 valandą. Miestų reitingas: (vieta, miestas, šalis, vidutiniškai kamščiuose praleista valandų) 1. Los Andželas, JAV, 104 2. Maskva, Rusija, 91 3. Niujorkas, JAV, 89 4. San Fransiskas, JAV, 83 5. Bogota, Kolumbija, 80 6. San Paulas, Brazilija, 77 7. Londonas, Didžioji Britanija, 73 8. Atlanta, JAV, 71 9. Paryžius, Prancūzija, 65 10. Majamis, JAV, 65 Šalių reitingas: (vieta, šalis, vidutiniškai kamščiuose praleista valandų) 1. Tailandas, 61 2. Kolumbija, 47 3. Indonezija, 47 4. Rusija, 42 5. JAV, 42 6. Venesuela, 39 7. Pietų Afrikos Respublika, 38 8. Brazilija, 37 9. Puerto Rikas, 37 10. Turkija, 34. Iliustracijai pridedame vaizdo įrašą iš nesenos spūsties Los Andžele prieš šventinį laikotarpį.  