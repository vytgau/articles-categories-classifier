Manoma, kad toks sprendimas suteiks didelę paramą užsienio gamintojams Kinijos rinkoje. Jau šiais metais bus panaikinti apribojimai užsienio kompanijų valdomoms akcijų dalims bendrose įmonėse, kurios gamina naujais energijos šaltiniais varomus automobilius, pranešė Kinijos valstybinė plėtros ir reformų komisija. Pekinas ketina 2020 metais panaikinti užsienio gamintojams taikomus apribojimus bendrose komercinių automobilių gamybos įmonėse, o 2022 metais – bendrose įmonėse, kurios gamina keleivinius automobilius. Kinijos valdžia nuo 1994 metų reikalauja, kad užsienio kompanijos, norinčios užsiimti veikla šalyje, privalo su vietos partneriais įkurti bendrą įmonę, kurioje užsienio gamintojui draudžiama valdyti daugiau nei 50 proc. akcijų. Kinija taip pat ketina nuo 2022 metų leisti užsienio kompanijoms šalyje steigti daugiau nei dvi bendras įmones su vietos partneriais.