Jau anksčiau Aljansas skelbė, kad Lietuvos vairuotojams, įsigijusiems automobilį su nelegalia taršos rodiklius klastojančia įranga, siūlys kreiptis į Vokietijos teismus ir reikalauti kompensacijos. „Pirmoji byla Vokietijoje, į kurią įsijungė net 15000 dalyvių, jau pasiekė teismą. Lietuvos vairuotojai ir automobilių savininkai, turintys dyzelinius VW, „Audi“, „Škoda“ ir SEAT markės automobilius su „EA 189“ varikliais, taip pat gali jungtis į kolektyvines bylas. Tam tereikia registruotis portale myright.lt, užpildant nesudėtingą formą. Surinkus kritinį skaičių pareiškėjų, mūsų partneriai Vokietijoje – specializuota ieškinių kaupimo platforma „MyRight“ bei tarptautine teisės paslaugų bendrove „Hausfeld“ – pateiks ieškinius. Pačiam pareiškėjui registracija ir ieškinio pateikimas nieko nekainuoja. Vienintelės išlaidos, kurias gali patirti automobilio savininkas – tai sėkmės mokestis“, – pasakoja Lietuvos vartotojų organizacijų aljanso tarybos narys Kęstutis Kupšys. Telefono linija norintiems pasiteirauti, pasitarti automobilių savininkams veikia darbo dienomis, nuo 09:00 iki 17:00. Numeriu 8-700-55705 Aljanso atstovai konsultuos ir atsakys į rūpimus klausimus. Už skambutį mokama pagal skambinančiojo plano tarifus, kaip į „Telia“ tinklą. Vairuotojų klausimų taip pat laukiama ir el. paštu pagalba@lvoa.lt. Kreiptis gali tiek fiziniai, tiek ir juridiniai asmenys, valdantys minėtų markių automobilius. Pirmasis etapas – registracija teikti Lietuvos vairuotojų ieškinius Vokietijos teismuose – vyksta jau dabar. Aljanso atstovai pataria nevėluoti, nes registracija gali būti pabaigta be išankstinio pranešimo. Tuomet bus pradėti antrojo etapo darbai – ieškinio formulavimas ir teikimas. Nuo 2018 metų rugsėjo galimybės pretenduoti per teismus į kompensaciją skandalo paliestų automobilių savininkai nebeturės dėl suėjusio senaties termino (3 metai). Nuorodos skandalo paliestų automobilių savininkams (VIN kodo patikrinimas): Oficialiuose gamintojų tinklapiuose ieškokite nuorodos „Svarbi informacija klientams“ http://info.volkswagen.com/lt/lt/home.html http://www.audi.lt/lt/web/lt/customer-area/service-activity.html http://www.seat.lt/pradzia/top/kompanija/svarbi-informacija-klientams/ http://skoda-recallactions.skoda-auto.com/lt-lt https://recall.porsche.com/prod/pag/vinrecalllookup.nsf/VIN?ReadForm