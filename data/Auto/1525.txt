Visų pirma – tradicijos. Nuo ankstyvo ryto bus intensyviai dirbama dviejose trasose: sprinto viražai norintiems save išbandyti greitoje ir sudėtingoje konfigūracijoje, o slalomo trasa leis prisiminti jūsų automobilio parametrus. Jeigu truputį prisibijote legendinės trasos reputacijos ir šviežiai sumontuotų atitvarų, trasą galėsite išbandyti su „Kartlandas Ring Taxi“. Kol Jūs patogiai įsitaisysite „Subaru Impreza WRX STI“ keleivio sėdynėje, piloto vietą užims tituluotasis Ignas Gelžinis – brutalūs vairavimo technikos bei greičio kartelių permąstymo procesai neišvengiami. „Kartlandas Ring Taxi“ yra turbūt geriausias būdas susipažinti su „Nemuno žiedo“ trasa – ekskursija nebus labai ilga, tačiau abejingu kol kas nepaliko nei vieno. Naujovė kuri lauks šiemet – visus trasą įveikusius su „Subaru“, šturmano vietą pakviesime pakeisti į piloto kėdę vidaus patalpų kartodrome „Kartlandas“. Kartu su „Kartlandas Ring Taxi“ pramoga ir jau pernai metais vykusiu „Suzuki Cup“, šiemet norime pristatyti „BMW Cup“. Praėję metai įrodė, jog yra žmonių, norinčių varžytis vienu automobiliu ir taip įrodyti savo, o ne technikos gebėjimus, tačiau dažnai išgirsdavome pageidavimų trasą įveikti galine varoma ašimi varomu automobiliu. Į pageidavimus įsiklausėme ir visus šešis „NemunRing Winter Games“ etapus kviesime išbandyti savo jėgas ir už žiedinėms lenktynėms paruošto „BMW 328“ vairo“, – pasakoja varžybų koordinatorius Jonas Šiaudikis.  Varžybas organizuojantys „Tėvas Racing“ kolektyvas į nacionalinę trasą šaltuoju sezonu pakvies šešis kartus – šį sekmadienį startuos pirmasis etapas, varžybų finalas planuojamas vasario mėnesį, tad čempionatas sėkmingai užims „gerai praleisto savaitgalio“ titulą daugiau nei tris mėnesius. Šios varžybos skirtos kiekvienam. „Jums tereikia automobilio ir šalmo – jeigu neturite nei vieno nei kito, abiejų nuomą galėsime pasiūlyti vietoje. Jeigu baiminatės klaidų, kurios gali baigtis sumaitotu automobiliu, visada galite kreiptis į mūsų partnerio „Autoplius.lt“ skelbimų skiltį – nemaža dalis dalyvių savo žiemos „draugą“, kuris nesibaimina kėbulo palankstymų, už suprantamus pinigus randa būtent ten. Žiema yra toks metas, kai automobilio galia nereiškia daug – svarbu meistriškumas ir geros padangos, tad bet koks ekonominės klasės bolidas bus tinkamas. Tad reziumuojant – šalmas, bolidas, gera nuotaika ir noras keltis ankstyvą sekmadienio rytą užklups netikėtai“, – juokiasi J. Šiaudikis.