Pagrindinė reklaminio filmuko siužetinė linija – užuomina į jaunos nuo persekiotojų sprunkančios poros nuotykius, rašo carscoops.com. Fone skamba perdainuota legendinė daina „Bonnie and Clyde“, kurios originalią versiją atliko prancūzų atlikėjas Serge‘as Gainsbourgas ir aktorė Brigitte Bardot. Penktosios kartos B segmento automobilis čia vaizduojamas kaip tinkamiausias šiuolaikinio vairuotojo (o gal gangsterio?) pasirinkimas. „Pavadinimą „Susitikimas su saviškiais“ gavusioje reklamoje vaizdai tikrai prikausto dėmesį, o mintis – lengvai suprantama. Ji duoda toną naujam „Nisan“ požiūriui į klientą“, – keistoką reklamos sprendimą komentavo „Nissan Europe“ rinkodaros viceprezidentas Jeanas Pierre‘as Diernazas.