Pardavimai praėjusį mėnesį buvo 24,7 proc. solidesni nei pernai vasarį - 133,2 tūkst. automobilių. „Dviejų mėnesių rezultatas - įspūdingas. Tačiau kol kas sunku prognozuoti tolesnę rinkos dinamiką, ypač įvertinant tai, kad ji vangų atsigavimą pradėjo demonstruoti pernai kovą, todėl palyginamoji bazė nebebus tokia palanki statistiniam šuoliui“, - pranešime cituojamas komiteto pirmininkas Jorgas Šraiberis. Didžiausią rinkos dalį - penktadalį rinkos - kontroliuojantis vietinis automobilių gamintojas „Avtovaz“ per du šių metų mėnesius jų pardavė 33,2 proc. daugiau nei prieš metus - 48,4 tūkstančio. 2017-aisiais naujų lengvųjų automobilių rinka ūgtelėjo 11,9 proc. iki 1,596 mln., prieš tai nykusi keturis metus iš eilės.