„Po aktyvių 2016-ųjų planuojame nemažinti tempo ir šiemet. Sausio pradžioje jau atidarėme vieną degalinę Kaune, Muravoje. Ši vieta tinklo plėtrai buvo pasirinkta atsižvelgus į klientų poreikius – tiek kauniečiams, tiek ir miesto svečiams trūko degalinės prie įvažiavimo į Kauną, Savanorių prospekte“, – sako Ringaudas Steikūnas, „Neste Lietuva“ generalinis direktorius. Naujoji degalinė labiau skirta lengvosioms transporto priemonėms, joje prekiaujama 95 oktaninio skaičiaus benzinu „Neste Futura“, dyzelinu „Neste Futura“ ir „Neste Pro Diesel“. Vilniuje išsiplės iki 26 degalinių R. Steikūno teigimu, atidarymo laukia dar viena nauja „Neste“ degalinė netoli Kauno, „Via Baltica“ kelyje. Taip pat – dvi degalinės Vilniuje, dar viena – Aukštaitijos regiono centre. Bendra investicijų į plėtrą suma šiemet vėl viršys 1 mln. eurų. „Gavome Konkurencijos tarybos leidimą įsigyti degalines ties Gariūnais ir Eišiškių plente. Tai reiškia, kad „Neste“ degalinių skaičius Vilniuje pasieks 26. Tačiau ir toliau aktyviai ieškosime patogiausių vietų vairuotojams ir galimybių jose toliau plėsti degalinių tinklą“, – sako R. Steikūnas. Pernai į degalines investavo virš 1,5 mln. eurų Praėjusiais metais degalinių tinklas taip pat vykdė aktyvią plėtrą – buvo pastatytos naujos degalinės Molėtuose ir Alytuje. Taip pat – uždara degalinė Klaipėdos uosto teritorijoje. Be to, degalinių infrastruktūra buvo pritaikyta judėjimo negalią turintiems vairuotojams. Investicijos į degalines sudarė daugiau nei 1,5 mln. eurų. „Vykdėme ne tik aktyvią tinklo plėtrą, tačiau ir pasiūlėme naujovių šalies vairuotojams – RRME arba, kitaip tariant, rapsų aliejų, kaip privalomąją biodegalų dalį dyzeline pakeitėme naujos kartos biodyzelinu, kuris gaminamas pagal Suomijoje patentuotą NEXBTL technologiją. Pelnytas klientų pasitikėjimas nulėmė tai, kad pernai patekome į daugiausiai pridėtinės vertės mokesčio ir akcizų sumokėjusių įmonių sąrašus. Pastarųjų sumokėjome beveik 78 proc. daugiau nei 2015-aisiais – 73,8 mln. eurų“, – sako R. Steikūnas.