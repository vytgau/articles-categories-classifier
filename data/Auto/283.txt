Pirmosiose lenktynėse A. Jasikonis finišavo 15-as, o antrosiose - 10-as. Iš viso per abejas lenktynes jis pelnė 17 įskaitinių taškų. Etapo nugalėtoju tapo abejas lenktynes laimėjęs nugalėtojo titulą ginantis italas Antonio Cairoli (KTM, 50 tšk). Antras abu sykius liko olandas Jeffrey Herlingsas (KTM, 44 tšk.). Bendroje įskaitoje A. Jasikonis tarp 28 klasifikuotų sportininkų yra 12-as. Jo sąskaitoje - 48 taškai. Pirmauja po 141 tašką surinkę J. Herlingsas ir A. Cairoli. 20-metis A. Jasikonis praėjusiais metais tapo pirmuoju lietuviu, pasirašiusiu sutartį su gamykline „Suzuki World“ komanda. Šiaip ekipai pasitraukius iš čempionato, lietuvis persikėlė į „Honda Redmoto Assomotor“ komandą. Iš viso pasaulio motokroso čempionatą sudaro 20 etapų. Ketvirtasis iš jų vyks balandžio 8 dieną Italijoje.