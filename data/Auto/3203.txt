Pirmas finišo liniją kirtęs ispanas paskutinį kartą pergalės šampanu laistėsi pernai Misano trasoje. Nuo pradžios iki lenktynių pabaigos pirmavęs D. Pedrosa įveikė komandos draugą Marcą Marquezą bei pirmą kartą šiemet ant apdovanojimų pakylos užlipusį „Ducati“ atstovą Jorge Lorenzo. Po starto D. Pedrosa išsilaikė priekyje ir sėkmingai ėmė tolti nuo jį bandžiusių persekioti varžovų. Puikiu pasirodymu varžybų pradžioje išsiskyrė Johannas Zarco. „Tech 3“ komandos lenktynininkas visų pirma aplenkė Valentino Rossį. O įveikęs Mavericką Vinalesą, Calą Crutchlow ir Andreą Iannonę, pakilo į trečią vietą. Prancūzas bandė kovoti su priekyje važiavusiu M. Marquezu, bet nesugebėjo palaikyti „Honda“ lenktynininkų tempo. Iki lenktynių pabaigos likus 10 ratų, D. Pedrosą ir M. Marquezą skyrė tik sekundė. Varžybų lyderis vienu metu buvo nežymiai padidinęs persvarą, bet M. Marquezas po kurio laiko sugebėjo atsilikimą sumažinti keliomis dešimtosiomis sekundės dalimis. Lenktynėms artėjant prie pabaigos, D. Pedrosą padidino tempą ir nutolo nuo jį persekiojusio M. Marquezo. 30-ąją pergalę iškovojęs ispanas finišo liniją kirto pirmas artimiausią varžovą aplenkęs 6,136 sek. D. Pedrosa pratęsė įdomią seriją. Ispanas nuo 2006 m. kasmet iškovoja mažiausiai po 1 pergalę. Abu „Yamaha“ lenktynininkus ir „Suzuki“ atstovą A. Iannonę įveikęs J. Lorenzo ėmė vytis priekyje važiavusį J. Zarco, kurį aplenkė 12-ame rate. „Tech 3“ lenktynininkas kurį laiką bandė neatsilikti nuo ispano, bet vėliau turėjo pripažinti varžovo pranašumą ir susitaikyti su ketvirta vieta. Tuo tarpu J. Lorenzo pirmą kartą šiemet užlipo ant apdovanojimų pakylos. V. Rossi šį kartą greičiu nepasižymėjo ir ritosi rikiuote žemyn. Italas pralaimėjo kovą dėl septintos vietos „Ducati“ motociklu važiavusiam Danilo Petrucci. Vėliau V. Rossi nusileido Jonui Folgeriui bei Aleixui Espargaro ir finišo liniją kirto tik dešimtas. Italas toliau pirmauja čempionate, bet jo persvara prieš komandos draugą M. Vinalesą dabar siekia tik 2 taškus. Keturiais taškais nuo V. Rossi čempionate atsilieka M. Marquezas. Think that one meant a lot to @26_DaniPedrosa 😊#SpanishGP pic.twitter.com/YKpxCq2213  Winner no.3000! 🏁 #DP26 WINS the #SpanishGP from #MM93 & #JL99! #MotoGP3000 pic.twitter.com/8I9kPchUMo Daugiau naujienų rasite čia.