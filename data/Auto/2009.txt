„Renault“: Ateities vizija ir naujasis „Megane R.S.“ Šiemetinėje Frankfurto automobilių parodoje svarbiausia Prancūzijos gamintojo naujiena taps naujasis „Mégane R.S.“ – automobilis, iš „Renault Sport“ paveldėjęs energingą stilių ir sportišką charakterį bei atitinkamas technines charakteristikas. Be „Megane R.S.“ debiuto, „Renault“ ruošiasi novatoriškai ir neįprastu formatu pademonstruoti savo ateities mobilumo viziją. „Renault“ spaudos konferencija vyks rugsėjo 12 d., antradienį, 09.50 val. vietos laiku (10.50 val. Lietuvos laiku). Jos metu naujienas pristatys „Groupe Renault“ konkurencingumo direktorius Thierry Bolloré ir „Renault“ dizaino vyriausiasis viceprezidentas Laurensas van der Ackeris kartu su „Renault Sport“ F1 komandos pilotu Nico Hulkenbergu, ženkliai prisidėjusiu prie naujojo „Megane R.S.“ kūrimo. „Dacia“: naujasis flagmanas „Duster“ Atnaujintu stiliumi automobilių parodoje žiūrovus trauksiantis „Dacia“ stendas sukurs ypatingai šventišką nuotaiką ir pademonstruos naująjį „Duster“, kaip tikina gamintojai, nuo šiol – dar patrauklesnį ir pažangesnį. „Dacia“ spaudos konferencija vyks rugsėjo 12 d., antradienį, 11.10 val. vietos laiku (12.10 val. Lietuvos laiku), naująjį „Duster“ pristatys Jeanas-Christophe'as Kugleris, vykdomasis viceprezidentas ir Europos regiono valdybos pirmininkas.