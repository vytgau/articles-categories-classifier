Būtent tokiu tikslu šeštadienį Kaune rinkosi motociklų sporto profesionalai, bendruomenės nariai ir šiam sportui nusipelnę asmenys. Renginyje dalyvavo daugiau kaip 500 motociklininkų, rėmėjų, partnerių ir kitų itin svarbių asmenų, prisidedančių prie motociklų sporto populiarinimo bei organizavimo. Tai – net septynių skirtingų motociklų sporto disciplinų atstovai: „enduro“, mototurizmo, motokroso, motobolo, retro, „supermoto“ ir plento žiedo mėgėjai. Šiemet buvo ir kertiniai metai, kuomet motociklų sporto entuziastai galėjo stebėti varžybas tiesiogiai. Tai – itin svarbi naujiena visiems, besidomintiems šia adrenalinu pulsuojančia sporto šaka, tiek užsiimantiems motociklų varžybų organizavimu. Vienos iš tiesiogiai transliuotų varžybų buvo motociklų plento žiedo etapas Kačerginės „Nemuno žiede“, pritraukęs ganėtinai plačią žiūrovų auditoriją. Net ir neminint šio fakto, motociklininkai įvykusį sezoną įvardina kaip itin sėkmingą ir gausų. 2017 metų sezonas – gausus naujais sportininkais ir čempionais Viena populiariausių motociklų sporto disciplinų – plento žiedo lenktynės. Klausimų, kodėl taip yra, nekyla: kaip ir motokrose, plento žiedinės lenktynės vyksta uždaroje trasoje, kur gausu ir gražių vaizdų, ir efektingų posūkių bei greičio, o stebėti galima visas varžybas, būnant vienoje vietoje. Tad nenuostabu, kad šioje disciplinoje buvo juntamas ir sportininkų augimas. Vien ši sporto šaka pagausėjo 14 sportininkų. Nors skaičius ir neatrodo įspūdingas paprastam žmogui, tai reiškia, kad 14 papildomų sportininkų prisijungė prie lakstančių trasose, o ne gatvėse. Viena sveikintinų ir skatinančių sportininkus važiuoti gatvėse iniciatyvų, vykusių 2017 metais – socialiniai renginiai su galimybe mokytis, tobulėti ir nemokamai praktikuotis Kačerginės „Nemuno žiedo“ trasoje. Kitas žingsnis, padedantis auginti profesionalių motociklininkų skaičių – „Pretendent“ čempionatas, šį sezoną dėl gausaus dalyvių skaičiaus ir konkurencijos didinimo skilęs į „Pretendent C1000“ ir „Predentent C600“ įskaitas. Tiek viena, tiek kita sportininkų klasė turėjo net po 17 dalyvių, o pirmaisiais čempionais tarp startuojančių profesionalų tapo Arvydas Valaitis („C600“) ir Raimundas Skaisgiris („C1000“), abu taškus atnešę „Roadhogs Motors“ komandai.  „C600“ įskaitoje antroji ir trečioji vietos atitinkamai teko Egidijui Jankauskui ir Donatui Budreikai („Moto20“ komanda), o „C1000“ klasėje – Valdemarui Klysevskiui ir Mantui Marcinkevičiui, ketvirtoje vietoje likusį Alvydą Sereiką aplenkusiam vos vienu tašku. Galingesnės technikos „Rookie 600 (B600)“ klasėje čempiono titulu džiaugėsi Evaldas Štrapėla („Navas Racing Club“ komanda) per visą sezoną ženkliai atsiplėšęs nuo antroje ir trečioje čempionato įskaitos vietose likusių komandos draugo Justo Gadliausko ir KMK „ATV Monstrai“ atstovo Edgaro Šiupario. Dar galingesnėje „Rookie1000 (B1000)“ įskaitoje čempiono titulu dar vienas klaipėdiečių klubo „ATV Monstrai“ atstovas Audrius Žukaitis, savo komandos draugą Tadą Pauliką palikęs trečioje vietoje. Antroji vieta šios klasės metinėje čempionato įskaitoje atiteko Mantui Živatkauskui iš „Redline Racing Team“. Šio sezono galingiausiųjų „Superbike“ motociklų įskaitoje čempionu tapo „Bikeparts RT“ komandos narys Kęstutis Stankūnas, antroje vietoje palikęs Klaipėdos „ATV Monstrai“ motociklų klubo atstovą Mindaugą Nemunį, o trečioji vieta čempionate teko „Moto 20“ komandą atstovaujančiam Evaldui Mikučiui. Šiais metais komandos čempionės titulas plento žiedo čempionate teko KMK „ATV Monstrai“, ženkliai atitolusiai nuo antrąją vietą laimėjusios „Roadhogs Motors“ ir trečioje vietoje esančios „Kėdainių motocentro“ komandų. Pristatytas 2018 metų plento žiedo čempionato kalendorius Besiruošdami kitiems metams ir naujam sezonui, organizatoriai „Navas racing club“ motociklų sporto bendruomenei pristatė ir būsimo čempionato kalendorių. Kitais metais dalyvių laukia net šeši etapai, iš kurių 2 – Estijos „Auto24Ring“ trasoje, dar du Poznanėje Lenkijoje, o du – „namų“ etapai Kačerginės „Nemuno žiede“. Papildomi du etapai Lietuvoje vyks profesionalaus sporto naujokams „Pretendent“ čempionato dalyviams. 2018-05-12 d. Kačerginės „Nermuno žiede“ – Lietuvos plento žiedo čempionato etapas; 2018-05-26 d. „Auto24Ring“ Pernu mieste, Estijoje – Lietuvos plento žiedo čempionato etapas; 2018-06-16 d. Kačerginės „Nemuno žiede“ – tik Lietuvos „Pretendent“ plento žiedo čempionato etapas; 2018-07-07 d. „Auto24Ring“ Pernu mieste, Estijoje – Lietuvos plento žiedo čempionato etapas; 2018-07-14 d. Kačerginės „Nemuno žiede“ – tik Lietuvos „Pretendent“ plento žiedo čempionato etapas; 2018-08-18 d. Kačerginės „Nemuno žiede“ – tik Lietuvos „Pretendent“ plento žiedo čempionato etapas; Du Lietuvos plento žiedo čempionato etapai numatyti Lenkijos „Tor Poznan“ trasoje, o jų datos, kaip teigia organizatorių „Navas racing club“ atstovai, bus patikslintos artėjant sezonui.