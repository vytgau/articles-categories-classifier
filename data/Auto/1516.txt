Šiemet sausį-rugsėjį naujų elektromobilių, hibridinių ar gamtinėmis dujomis varomų automobilių Lietuvoje įregistruota 538 – 55 proc. daugiau nei pernai tuo pačiu laikotarpiu, kai įregistruoti 347 tokie automobiliai. Mažiau alternatyvaus kuro automobilių šiemet įregistruota tik Latvijoje (339, arba 30,4 proc. daugiau nei prieš metus). Estijoje šių automobilių registravimas per metus išaugo 64,2 proc. iki 1026. Vien trečiąjį šių metų ketvirtį, palygint su praėjusių metų liepos-rugsėjo mėnesiais, šių automobilių registracija Lietuvoje išaugo 2,5 karto iki 234, Latvijoje – sumenko 1,8 proc. iki 112, o Estijoje išaugo 19,1 proc. iki 324. Visoje ES šių automobilių registracija per metus išaugo 42,1 proc. iki 629,2 tūkstančio.