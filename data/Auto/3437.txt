Nekilnojamasis turtas priklauso Mike‘ui Hallui, jį sudaro 50 arų žemės, renovuotas namas, apytikriai 112 kv. m. plieninis angaras, 84 kvadratinių metrų ploto restauravimo dirbtuvės ir kiemas su automobiliais, kuriame šiuo metu yra daugiau nei 300 vintažinių modelių M. Hallas prisipažino nežinantis, kiek tiksliai automobilių jis turi, bet pasakė, kad kiekvieno jų vertė nuo 500 dolerių (apytikriai 468 EUR) iki 35 tūkst. dolerių (apytikriai 33 tūkst. EUR). „Automobilius pradėjau kolekcionuoti, kai man buvo 20 metų. Iš pradžių jų turėjau 50, tada kolekcija išaugo iki 100. Pirkau vis daugiau ir daugiau. Lengva juos pirkti, kai dirbi. Tai tampa priklausomybe. Kai turi 100 automobilių, 200 atrodo dar geriau, o dabar jų jau gerokai daugiau nei 300“, – pasakė jis.  M. Hallas nepateikė konkrečios priežasties, kodėl parduoda nuosavybę ir šimtus automobilių, jis tik pasakė, kad jam jau 60 metų ir jis neturi užtektinai laiko restauruoti visus automobilius. Tad kiek gi visa tai kainuoja? Pradinė nurodyta kaina – 1,45 mln. dolerių (apytikriai 1,36 mln. EUR). Nuotraukose matyti, kad tarp paprastų modelių galima rasti ir tikrų legendų „Dodge Demon“ ar „Chevrolet El Camino“ ir galybė kitų klasikinių amerikietiškų modelių.