Automobilių gamintojams varžantis savavaldžių automobilių kūrime ir automobilių salonų tobulinime, antras pagal dydį Japonijos automobilių gamintojas pranešė, kad naująją paslaugą įdiegs Japonijoje ir Indijoje nuo 2017 m., o iki 2020 m. – ir kitose šalyse. Atsiradus naujoms judėjimo mieste galimybėms – populiarėjant pavėžėjimo ir dalijimosi automobiliu paslaugoms – kyla grėsmė, kad sumažės individualių automobilių paklausa, todėl automobilių gamintojai ieško naujų būdų, kaip pritraukti lojalius klientus. „Toyota“ anksčiau lapkritį paskelbė, kad panaši perspėjimo apie automobilio gedimus sistema bus įdiegta į būsimą „Prius“ elektromobilį. O „Ford Motor“ praėjusį mėnesį paskelbė, kad iki metų pabaigos kai kurie šio prekės ženklo modeliai gebės komunikuoti su išmaniaisiais namų įrenginiais, naudodami „Amazon“ balso paslaugą „Alexa“. „Nissan“ pranešė, kad taip pat prekiaus įrenginiu, kuris reikalingas norint užtikrinti šią paslaugą ir kuris gali būti įdiegtas į jau pagamintus modelius. Pasak automobilių gamintojo, ateityje ši įranga bus įdiegta į 30 proc. esamų automobilių. Naujoji sistema veiks per telematinės sistemos valdymo įrenginį, kuris automobilių gamintojui ir atstovybių tinklui užtikrins prieigą prie informacijos apie automobilio diagnostiką ir lokaciją, o vairuotojas bus perspėtas apie galimus gedimus ir reikalingus remonto darbus.