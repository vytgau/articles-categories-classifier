Tiek prabangius, tiek masinei produkcijai priskiriamus automobilius tiekiančios bendrovės pasiūlo vis daugiau vien akumuliatoriais varomų ir hibridinių automobilių bei miesto visureigių. Keletą naujų modelių bus galima išvysti ir šią savaitę Ženevoje vykstančioje automobilių parodoje, rašoma svetainėje europe.autonews.com. Nemažai dėmesio, kaip spėjama, parodoje turėtų sualkti pirmasis rimtas „Tesla“ konkurentas „Jaguar I-Pace“, tačiau analitikų iš „Evercorre ISI“ neliko nepastebėtas ir „Hyundai Kona“ elektromobilis. Jie tikina, kad šis tradicinę produkciją paprastai siūlančios bendrovės gaminys iš pažiūros visiškai atitinka „Tesla Model 3“ modelį. Be išskirtinai elektra varomų transporto priemonių automobilių gamintojai siūlo ir hibridinius modelius, kuriuose sumontuoti elektros energija maitinami vidaus degimo varikliai ir begalė pažangių technologinių sprendimų. Hibridinių automobilių pardavimą skatina baudų, kurias ES institucijos numatė už nesilaikymą taršos anglies dioksidu mažinimo strategijų, grėsmė, taip pat klientų nuogąstavimai, kad smogo temdomuose miestuose gali būti apskritai uždrausta važinėti dyzeliniais automobiliais. Ženevoje bus pristatyti ir du kompaktiški automobiliai – „Toyota Auris“ ir „Kia Ceed“. Šiomis naujienomis iš Azijos kildinami prekių ženklai akivaizdžiai meta iššūkį Europietiškos produkcijos, kaip antai „Volkswagen Golf“, dominavimui šiame itin svarbiame rinkos segmente. Į žiniasklaidos atstovų kausimus Ženevos parodos organizatoriai ir dalyviai ketina atsakyti antradienį bei trečiadienį.