Belgas visų pirma pasinaudojo tuo, jog su variklio problemomis susidūrė ralyje pirmavęs „Citroen“ atstovas Krisas Meeke‘as. Šeštadienį po pietų, viename iš greičio ruožų, Sebastienas Ogier T. Neuville‘io persvarą sumažino šešiomis sekundėmis. Bet aštuntame greičio ruože prancūzas susidūrė su hidraulikos problemomis. Galų gale sportininkas greičio ruožo finišą pasiekė vairuodamas automobilį, varomą tik galiniais ratais. Varžovo problemomis pasinaudojęs T. Neuville‘is padidino persvarą iki 38,9 sek. Įveikus visus šios dienos greičio ruožus į trečiąją vietą pakilo kitas „Hyundai“ komandos lenktynininkas Dani Sordo. Ispanas, teigęs, kad šiandien iš automobilio išspaudė maksimumą, nuo antrą vietą užimančio S. Ogier atsilieka beveik 20 sek. Nedaug nuo pirmojo trejetuko atsilieka „Toyota“ komandos lenktynininkas Jari-Matti Latvala. Suomį nuo D. Sordo skiria mažiau nei 12 sek. WRC2 klasėje sėkmingai pirmauja „Skoda“ automobiliu važiuojantis Andreasas Mikkelsenas. Norvegas antrą vietą klasėje užimantį Teemu Sunineną lenkia daugiau nei minute. Daugiau automobilių sporto naujienų skaitykite čia.