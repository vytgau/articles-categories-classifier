Rekordinis „Time Attack“ važiavimas Per pirmuosius „Time Attack“ važiavimus Dainius Matijošaitis su „Mitsubishi Lancer Xtra Evo“ pagerino „Nemuno žiedo“ rekordą – 1:10.126. Lenktynininkas sakė, kad būtų galima dar greičiau, bet yra, kiek yra, ir toks rekordas gyvens bent keletą mėnesių iki rudens „Fast Lap“ etapo. Iki šiol savo rankose rekordą turėjęs Jonas Poškus atsakymo Dainiaus rato laikui nerado ir liko antras. Trečias – Andrius Firantas. Gatvės lygoje nepavejamas buvo Algirdas Gelžinis su „Audi TT RS“ – jis namo vežasi „Michelin PilotSport Cup 2“ padangų komplektą. Nedaug nuo jo bendroje „Time Attack Street“ įskaitoje nedaug atsiliko latvis Arturas Batrakas su „Mitsubishi Lancer“, trečiasis atvažiavo Benas Černiauskas su „Honda Civic“.  Drausmės medalis „Fast Lap“ šiame etape pradėjo bendradarbiavimą su Lietuvos Policija. Automobiliais ir motociklais jie lydėjo lenktynių dalyvius, o dienos pabaigoje apdovanojo vieną lenktynininką specialiu prizu. B. Černiauskui atiteko Policijos taurė, nes jis buvo greičiausias lenktynininkas, neturintis galiojančių nuobaudų ir niekuomet nebuvo praradęs vairuotojo pažymėjimo. „Lenktynininkas, kuris rodo puikų pavyzdį – gatvėse būna drausmingas, o lenktynių trasoje pats greičiausias“, – teikdamas taurę sakė Lietuvos kelių policijos tarnybos viršininko pavaduotojas Algimantas Petronis. Artimos „Wolf Race“ lenktynės Kaip ir kiekvieną kartą, „Wolf Race“ važiavimai buvo labai įtempti. Galingiausioje grupėje varžėsi virš 30 dalyvių, tai visoje trasoje vyko kovos dėl pozicijų. Itin azartiškai susidėliojo antras šios grupės antrasis važiavimas, kuris dėl incidento trasoje turėjo būti pradėtas iš naujo (restartu). „Wolf Race“ B diviziono mažiausioje R1600 klasėje laimėjo Tomas Jatkevičius su seniausiu lenktynėse „Volkswagen Golf“. Sekunde nuo jo atsiliko Ignas Domeika su „Honda Civic“. Jiems įkandin atvažiavo Povilas Bonkevičius“ su „Honda CRX“. R2000 klasėje triumfavo Edvinas Mardosas, kuris visą dieną atkakliai kovojo su Tadu Petukausku. Už šių dviejų „Honda Civic“ trečias atvažiavo Robertas Aukščiūnas su „BMW 320“. Tiesa, labai gerą tempą rodė ir Julius Skirmantas, bet jis pirmą važiavimą pražiopsojo dėl techninių bėdų, o antrame, kad ir greitas buvo, pelnytų taškų podiumui nepakako. R3000 klasėje už tobulą važiavimą laurų sulaukė greičiausias Lietuvos rinkodarininkas Mantas Matukaitis su „BMW 328“. Jam iš paskos atvažiavo Židrūnas Šaučiūnas su „BMW 325“. Trečiuoju numeriu finišavo dar vienas BMW su Pauliumi Reisu prie vairo. Galingiausioje „Wolf Race“ R3000+ klasėje aukščiausios prabos apdovanojimą užtikrintai atsiėmė ir į vestuves išvažiavo Ramūnas Čapkauskas su „BMW GTR“. Jo patirčiai nusileido, bet nepaisant to puikiai pasirodė pirmą kartą šiose varžybose dalyvavęs Livijus Juodeika su „Mazda RX-8“. Trečioji vieta atiteko Vyteniui Gulbinui su „BMW M3“. Azartiškas šou Visą lenktynių dieną vainikavo sproginėjimų ir slydimų kupinos „Rally Fast“ lenktynės. Čia važiavo raliui ruošti automobiliai su Lietuvos ralio žvaigždėmis prie vairo. Dalyviai kiekvieną posūkį įveikinėjo slysdami šonu, nes ralio automobiliai nėra tokie stabilūs ant asfalto. „Joker“ ratai, kurių metų lenktynininkai vieną kartą lenktynėse galėjo praleisti itin lėtą stabdymo zoną, pridėjo papildomo netikėtumo. Lenktynes laimėjo Ignas Gelžinis su „Mitsubishi Evo“, antras atvažiavo Vytautas Švedas, o trečiasis buvo Deividas Jocius, paskutinę akimirką pakeitęs R. Čapkauską, kuris sudalyvavęs pusėje lenktynių išskubėjo į bičiulio vestuves. Benediktas Vanagas su „Black Ghost“ automobiliu visos lenktynių distancijos nebaigė dėl gedimo. Šis etapas kaip niekada išsiskyrė itin dideliu žiūrovų skaičiumi. Šeštadienio naktį jie taip pat būriais rinkosi „Naktinę šeryklą“, kur prožektorių šviesoje kelias valandas vyko naktiniai „drifto“ važiavimai. Pirmojo „Autoplius Fast Lap“ etapo rezultatai Time Attack Street 2500 1. Tauras Tunyla, Honda S2000, 1:25.904 2. Justas Gudavičius, Mazda Miata, 1:26.379 3. Vytas Bilinskas, Porsche Toyota FRS, 1:28.857 Time Attack Street 2500+ 1. Algirdas Gelžinis, Audi TT RS, 1:23.604 2. Arturs Batraks, Mitsubishi Lancer Evo VI, 1:23.708 3. Benas Černiauskas, Honda Civic 1:23.744 Time Attack PRO 1600 1. Lukas Stanevičius, Honda CRX, 1:21.866 2. Karolis Vaidila, Honda Civic, 1:21.906 3. Ignas Domeika, Honda Civic, 1:24.017 Time Attack PRO 2500 1. Tauras Tunyla, Mazda RX-8, 1:17.929 2. Marius Survilas, BMW 325, 1:19.496 3. Židrūnas Šaučiūnas, BMW 325, 1:19.526 Time Attack PRO 2500+ 1. Dainius Matijošaitis, Xtra Evo, 1:10.126 2. Jonas Poškus, Mitsubishi Lancer Evo VIII, 1:11.441 2. Andrius Firantas, Honda S2000, 1:14.634 Wolf Race R1600 1. Tomas Jatkevičius, Volkswagen Golf 2. Ignas Domeika, Honda Civic 3. Povilas Bonkevičius, Honda CRX Wolf Race R2000 1. Edvinas Mardosas, Honda Civic 2. Tadas Petukauskas, Honda Civic 3. Robertas Aukščiūnas, BMW 320 Wolf Race R3000 1. Virginijus Gelžinis, BMW E30 2. Židrius Šaučiūnas, BMW 325 3. Linas Steponaitis, BMW 320 Wolf Race R3000+ 1. Ramūnas Čapkauskas, BMW GTR 2. Livijus Juodeika, Mazda RX-8 3. Vytenis Gulbinas, BMW M3