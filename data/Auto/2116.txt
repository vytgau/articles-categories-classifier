Kaip vietos žiniasklaidai sako ūkininkas ir projekto „NewKolhoz“ vadovas Konstantinas Tereščenka, idėja rąstu užkimšti kelio duobę kilo vienam sumaniam vietos gyventojui. „Žmogui tiesiog iki gyvo kaulo įgriso kiekvieną dieną po kelis kartus įpulti į tą pačią kelio duobę, tad jis tiesiog atpjovė gabalą tinkamo dydžio rąsto ir jį įsodino į duobę. Problemos kaip nebūta“, – teigia K. Tereščenka. Bėgant laikui, važiuojantys automobiliai rąstą į duobę įsodino taip tvirtai, jog jam nekenkia nei karštis, nei šaltis, nei drėgmė. Gali būti, kad jis sėkmingai savo darbą atliks dar daug metų.