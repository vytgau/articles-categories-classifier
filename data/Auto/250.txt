Taip pat šiemet XC60 pelnė Šiaurės Amerikos „Praktiško automobilio“ apdovanojimą (angl. Utility of the Year Award), o mažasis SUV modelis XC40 Ženevos automobilių parodoje buvo paskelbtas 2018 m. „Europos Metų automobiliu“ (angl. European Car of the Year 2018). „Man labai malonu matyti, kaip atsiperka mūsų kompanijos investicijos į automobilius, – sako Hakanas Samuelssonas, „Volvo Cars“ prezidentas ir valdybos pirmininkas. – Šiandien rinkoje itin didelė konkurencija, bet šis „Volvo XC60“ apdovanojimas dar kartą patvirtina, kad „Volvo“ automobilių išvaizda, jungiamumas ir saugumas yra itin patrauklūs pirkėjams iš viso pasaulio.“ Naujajame „Volvo XC60“, kurio 2017 m. „Euro NCAP“ saugumo bandymų rezultatai buvo geriausi, „Volvo“ avarinio stabdymo mieste sistema „City Safety“ buvo papildyta pagalbine „Autonomous Emergency Braking“ vairavimo sistema tam atvejui, jei vien tik stabdymu nepavyktų išvengti galimo susidūrimo. Taip pat saugumo įranga buvo papildyta „Oncoming Lane Mitigation“ sistema, padedančia išvengti susidūrimo su priešinga kryptimi važiuojančiu automobiliu, ir aklųjų zonų stebėjimo sistema BLIS (angl. Blind Spot Infromation System) su pagalbine vairavimo sistema, mažinančia avarijos tikimybę persirikiuojant.  „Volvo XC60“ siūlomas su dyzeliniais ir benzininiais varikliais, taip pat su itin pažangia „Volvo Cars“ iš tinklo įkraunama „T8 TwinEngine“ hibridine pavara, pasiekiančia 407 AG, su kuria įsibėgėjimas nuo 0 iki 100 km/val. trunka vos 5,3 sekundes. Šio mėnesio pradžioje tarptautinė žiniasklaidos atstovų komisija Ženevos automobilių parodoje „Volvo Cars“ prezidentą H. Samuelssoną paskelbė 2018 m. „Automobilių pasaulio Metų žmogumi“ (angl. World Car Person of the Year), taip pripažindama jo indėlį į paskutiniųjų metų „Volvo Cars“ pasiekimus.