Viskas prasidėjo nuo to, kad mašina su vaizdo registratoriumi bandė aplenkti didelį sunkvežimį, sustojusį savo juostos viduryje. Automobilis taip ir neužbaigė savo manevro, kas iš pirmo žvilgsnio atrodo keistai, bet atidžiau įsižiūrėjus panašu, kad sunkvežimis netinkamu momentu truktelėjo šiek tiek atgal. Tačiau tai buvo tik pačios blogiausios šį vaizdo įrašą žiūrinčių vairuotojų dienos pradžia… Tad pats metas pristatyti antro plano veikėjus, ar ne? Štai balta „Škoda Octavia“ ir sidabro spalvos „Toyota Auris“, dar geltonas keleivinis autobusiukas bando imtis veiksmų. Sidabrinė „Toyota“ nusprendžia apsisukti ir pradeda manevruoti kelyje. Kaip tik tuo metu, kai ji jau beveik išsisuko ir vėl pavažiavo atgal, baltos „Škoda“ vairuotojas irgi nusprendžia pavažiuoti atbuline pavara. Kaip tik tiesiai į japonišką hečbeką. Geltono autobusiuko vairuotojas, pamatęs, kas nutiko, nusprendžia, kad jam atsirado galimybė pajudėti į priekį, mat dvi priešais esančios mašinos jau buvo neveiksnios. Bet jis labai klydo. „Toyota“ vairuotoja išlipo iš automobilio ir… pamatė, kaip jos mašina atbula trenkiasi į autobusiuką! Išties, galima tik apgailestauti dėl kiekvieno, patekusio į šią avariją, tačiau akivaizdu, kad kai kuriems vairuotojams reikia daugiau atidumo ir dažniau pažvelgti į atbulinio vaizdo veidrodėlius.  