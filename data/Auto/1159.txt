Jame teigiama, kad šis apdovanojimas patvirtina „Toyota“ pasiekimus plėtojant tvarią veiklą, taip pat kuriant aplinką tausojančius hibridinius bei kuro elementais varomus automobilius ir iškelia stambiausią pasaulyje automobilių gamintoją „Newsweek“ sąraše aukščiau tokių prestižinių bendrovių kaip „Apple“, „Starbucks“ ir „Nike“. Šiais metais „Toyota“ pagerino savo rodiklius šiame reitinge. „Aplinkosauga visuomet buvo visos „Toyota“ veiklos dėmesio centre nuo pat jos įsikūrimo, – tvirtino „Toyota Motor Europe“ prezidentas ir vykdomasis direktorius dr. Johanas van Zylis. – 2015 m. startavusioje mūsų programoje „Environmental Challenge 2050“ buvo dar kartą apibrėžtos pagrindinės sritys, kuriose mes siekiame mažinti savo poveikį aplinkai per visą produktų gyvavimo ciklą. Šis „Newsweek“ įvertinimas rodo, jog „Toyota“ priimta tvarios raidos strategija pradeda duoti vaisių.“ Kasmetiniame reitinge „Newsweek Green Rankings“ vertinamos stambiausios pasaulyje bendrovės pagal aštuonis kriterijus jų ekologiškumo rodikliams nustatyti. „Newsweek“, bendradarbiaudama su „Corporate Knights“ ir „HIP Investor“, vertina bendroves pagal kiekvieną kriterijų, įskaitant energijos bei vandens sąnaudas ir atliekų kiekį. Visą „Newsweek“ paskelbtą ekologiškumo reitingą jau galima rasti „Newsweek“ interneto svetainėje paspaudus čia.