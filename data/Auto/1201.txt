Dar geriau skamba kaina – viena jų kainuoja „viso labo“ 550 tūkst. dolerių. Egzistuoja ir kiek praktiškesnis sprendimas: galima naudotis BMW siūloma „ReachNow“ pavėžinimo paslauga, skelbia autoblog.com. „565 Broome SoHo“ siūlo 115 apartamentų – kainos prasideda nuo 1 mln. dolerių už studiją iki keturių miegamųjų apartamentų už 20 mln. dolerių. Perspektyva pakloti dar 550 tūkst. dolerių už rezervuotą vietą automobiliui skamba kaip beprotybė, tiesa? Deja, būtent tokia yra realybė. Štai vieta automobiliui „The Parking Club“ Brukline kainuoja nuo 185 tūkst. iki 200 tūkst. dolerių. Vienos iš dešimties vietų požeminėje „Crosby“ aikštelėje atsieis milijoną dolerių: ir kaip patogu – ji vos už 800 metrų nuo „565 Broome SoHo“. Brangiausia vieta kainuoja 10,45 mln. dolerių. Dabar, kai supažindinome jus su bendra situacija rinkoje, sutikite, kad 550 tūkst. dolerių nėra jau tokia didelė kaina. Galbūt netgi puikus pasiūlymas? Tiems, kurie niekam nesutinka patikėti šios sumos praktiškumu, „565 Broome SoHo“ siūlo pigesnę alternatyvą – visą parą galiojančią galimybę naudotis „ReachNow“ pavėžinimo paslauga (automobilių pasirinkimas itin platus: nuo „Mini Cooper“ iki mažesnių BMW). Kaina Brukline prasideda nuo 41 cento už minutę arba 20 dolerių per valandą arba 110 dolerių per dieną. Taigi, užuot išleidę 550 tūkst. dolerių už vietą automobiliui, už tokią sumą galite kiekvieną dieną mažiausiai 13,7 metų į valias naudotis visais BMW produktais. Aišku, atsiras tokių, kurie rinksis abu variantus. Juk kartais taip sunku apsispręsti, tiesa?