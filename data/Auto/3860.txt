„Plėstis Kaune nutarėme įvertinę vartotojų poreikius – degalinės „Via Baltica“ kelyje trūko tiek gyventojams, tiek ir verslo klientams. Toje magistralės „Via Baltica“ atkarpoje, kurioje stovi nauja degalinė, eismas intensyviausias visoje Lietuvoje – per parą čia vidutiniškai pravažiuoja 45 tūkst. transporto priemonių, iš jų 6,5 tūkst. – sunkusis transportas“, – sako Ringaudas Steikūnas, „Neste Lietuva“ generalinis direktorius. Pasak jo, į naująją tinklo degalinę buvo investuota 0,5 mln. eurų. Degalinė skirta ir lengvajam, ir sunkiajam transportui. Joje prekiaujama 95 oktaninio skaičiaus benzinu „Neste Futura“, dyzelinu „Neste Futura“ ir „Neste Pro Diesel“. Kiek anksčiau šiais metais, sausio mėnesį, nauja degalinė buvo atidaryta Kaune, Muravoje. Atidarius degalinę „Via Baltica“ kelyje, „Neste“ degalinių skaičius šiame mieste pasiekė 16, o visoje Lietuvoje – 71. Planuojama, kad šiais metais tinklą papildys dar dvi degalinės Vilniuje ir viena Aukštaitijos regiono centre.