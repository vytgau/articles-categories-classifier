Spalį šalyje daugiausiai įregistruota „Volkswagen“ (2515 vnt.), „Audi“ (1678 vnt.) ir „Opel“ (1604 vnt.) markių automobilių. Tarp modelių pirmavo „Volkswagen Passat“ (926 vnt.), „Audi A6“ (772 vnt.) ir „Volkswagen Golf“ (561 vnt.). Spalio mėnesį pirmą kartą Lietuvoje įregistruotų naudotų automobilių vidutinis amžius siekė 11,6 metų. Dyzelinių automobilių dalis buvo 75,2 proc., o 2016 m. spalį ji sudarė 76,4 proc. Praeitą mėnesį Lietuvoje atliktos 23 tūkst. 933 naudotų lengvųjų automobilių savininkų keitimo operacijos, t.y. 11,5 proc. daugiau nei 2016 m. spalį (21 tūkst. 457). Asmeninių automobilių (M1) savininkų keitimo operacijų buvo 23 tūkst. 220, o lengvųjų komercinių (N1) – 713. Spalį savininkus dažniausiai keitė „Volkswagen“ (4299), „Audi“ (3115) ir „Opel“ (2109) markių automobiliai. Dažniausios buvo „Volkswagen Passat“ (1592), „Volkswagen Golf“ (1157) ir „Audi A6“ (1032) modelių savininkų keitimo operacijos. Vidutinis savininką pakeitusio naudoto automobilio amžius spalį buvo 14,8 metų. 2017 m. sausį-spalį Lietuvoje pirmą kartą įregistruota 143 tūkst. 813 naudotų lengvųjų automobilių, t.y. 19,1 proc. daugiau nei atitinkamu laikotarpiu 2016 m. (120 tūkst. 708 vnt.). Vidutinis jų amžius siekė 11,8 metų. Dyzelinių automobilių dalis šiemet siekė 74,9 proc., o pernai – 76,8 proc . Per pirmuosius dešimt šių metų mėnesių šalyje buvo atliktos 219 tūkst. 976 naudotų lengvųjų automobilių savininkų keitimo operacijos, t.y. 8,1 proc. daugiau nei atitinkamu laikotarpiu 2016 m. (203 tūkst. 503). Vidutinis savininką keitusių automobilių amžius šiemet buvo 15,2 metų.