Paprastai „Audi“ technikos vystymo komanda prototipus laiko paslaptyje uždengę specialiu maskuojamu lipduku, kuriame vaizduojami juodai balti žiedai. Visgi šįkart, specialiai pasaulinei filmo premjerai, „Audi“ dizaino komanda sukūrė kitą maskuojamą lipduką su „Žmogaus-voro“ motyvais. Tradicinis žiedų dizainas buvo modifikuotas, ant mašinos durų tradiciniai žiedai buvo supinti su voratinkliais, rašoma pranešime žiniasklaidai. Pirmą kartą „Audi A8“ bus galima pamatyti filme „Žmogus-voras: grįžimas namo“ – netgi prieš oficialią pasaulinę automobilio premjerą. Žiūrovai pamatys dalį mašinos priekio, šono dizainą. Taip pat kino lankytojai pamatys „Audi AI Traffic Jam Pilot“ veiksme: Haroldas „Happy“ Hoganas veždamas Peterį Parkerį patrauks savo rankas nuo vairo. Dėl aktyvuoto „Audi AI traffic Jam Pilot“, „Audi A8“ gali perimti vairavimą ir toliau važiuoti autonomiškai. Naujojo „Audi A8“ pasaulinė premjera įvyks „Audi Summit“ metu Barselonoje liepos 11 d. Filmas „Žmogus-voras: grįžimas namo“ visame pasaulyje kino teatruose rodomas liepą.