Ši kavinė Paryžiuje buvo atvira visiems, tačiau veikė tik trumpą laiką – nuo šių metų gruodžio 16 d. iki 18 d. „Nissan“ elektrinė kavinė siūlė klientams išbandyti naujausias technologijas ir patiems pagaminti elektros energijos. Pagaminta energija jie galėjo atsiskaityti už prekes ir paslaugas – tai suteikė galimybę patiems išbandyti gyvenimo būdą, kai energija yra valiuta. Kavinėje demonstruotos naujausios technologijos, kurios kilusios iš „Nissan“ pažangiojo mobilumo strategijos, pvz., „xStorage Home“, kurį sukūrė tarptautinė energetikos įmonė „Eaton“, dirbdama kartu su Japonijos gamintoju. Maitinamas atnaujintu „Nissan“ elektromobilio akumuliatoriumi ar nauju elektromobilio akumuliatoriumi, „xStorage Home“ yra energijos kaupimo sistema, sukurta padėti vartotojams tikslingiau panaudoti energiją namuose ir išvengti energijos naudojimo padidintu tarifu. Sistema tiekiama šešių konfigūracijų, kurios leidžia vartotojui pasirinkti tinkamiausią energijos suvartojimo planą. „xStorage Home“ įtaisas šiuo metu parduodamas Jungtinėje Karalystėje, Vokietijoje ir Norvegijoje bei priimami išankstiniai užsakymai Prancūzijoje. „Nissan“ šią kavinę sukūrė bendradarbiaudama su keliomis technologijų ir energetikos įmonėmis. Lankytojai galėjo pasivaikščioti koridoriumi, kuriame sumontuotos „Pavegen“ elektromagnetinės indukcinės plytelės, kurios generuoja energiją, ir išbandyti „Pavegen“ nuotraukos stendą, kuriame lankytojams reikia pašokinėti ant plytelių, kad sukurtų pakankamai energijos nusifotografuoti. Kavinėje taip pat veikė inovatyvios „WeWatt“ baro kėdės su pedalais, kuriuos minabt buvo galima sukurti energijos, o už tam tikrą jos kiekį galima įsigyti norimą gėrimą. Šiandien pasaulyje galima sutikti daugiau nei 275 tūkst. „Nissan“ elektromobilių, o 76 tūkst. iš jų važinėja Europos keliais.