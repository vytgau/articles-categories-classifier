„Crafter2Craftsmen“ jau keturis mėnesius vyksta visos Europos mastu. Jo metu siekiama aplankyti kuo įvairesnėse srityse dirbančius Europos smulkiuosius verslininkus ir amatininkus. „Man labai patiko idėja „Crafter“ pristatyti būtent amatininkams. Juk sausa statistika niekam neįdomi. Daug svarbiau parodyti realias automobilio galimybes ir kokioms žmonių reikmėms jis gali būti pritaikytas“, – sako vienas iš projekto ambasadorių, žurnalistas Vitoldas Milius. Jo teigimu, renkantis amatininkus, kuriems bus pristatytas „Crafter“, visų pirma atsižvelgiama į tai, kaip jie pristato Lietuvos tradicijas. Todėl Lietuvoje buvo pasirinkta Ignalinos rajono šakočių kepykla „Romnesa“. „Tai charizmatiški ir darbštūs žmonės, dirbantys mažame miestelyje, todėl pristatymas vyko labai jaukiai“, – džiaugiasi V. Milius. Naująjį modelį išbandęs Stigailiškio kaime įsikūrusios gamyklos vadovas Romualdas Spulis sako, kad rinkdamasi komercinį transportą įmonė pirmiausia ieško talpumo, ekonomiškumo ir patikimumo. „Mums svarbu, kiek produkcijos galima pervežti vienu metu. Pirkdami naują automobilį visada renkamės maksimalaus dydžio modelį. Atsižvelgiame ir į patikimumą. Juk daug lengviau dirbti, kai galvos neskauda dėl to, ar automobilis iš ryto užsikurs, ar ne“, – sako jis. R. Spulis skaičiuoja, jog bendrovės automobiliai per metus vidutiniškai nuvažiuoja apie 80 tūkst. kilomentrų. Kaip pastebi jau 30 metų apie automobilius rašantis žurnalistas V. Milius, naujasis „Volkswagen Crafter“ savo komforto lygiu nenusileidžia net asmeniniams automobiliams.  „Naujame „Crafter“ daugiausiai dėmesio skiriama vairuotojo patogumui. Tokie sprendimai kaip šildomos priekinės sėdynės ir vairas ar moderniausios parkavimo ir saugumo sistemos užtikrina, kad vairuotojas dirbs geriausiomis įmanomomis sąlygomis. Tai ypač svarbu amatininkams, kurie komercinius automobilius naudoja ir asmeninėms reikmėms“, – teigia projekto ambasadorius. Kovo mėnesį „Crafter2Craftsmen“ komanda lankėsi visose Baltijos šalyse. Kaimyninėje Latvijoje užsuko pas laiptinių ir turėklų gamintoją „Winstaco“, o Estijoje – prieplaukas ir terasas įrenginėjančią „Floatme“. Praeitų metų lapkritį startavęs projektas „Crafter2Craftsmen“ jau aplankė 30 amatininkų visoje Europoje. Per keturis mėnesius projekto ambasadoriai nuvažiavo beveik 50 tūkst. kilometrų. „Crafter2Craftsmen“ projekto tikslas lankant vietos amatininkus išsiaiškinti jų verslo poreikius ir suteikti galimybę patiems išbandyti naująjį komercinį „Volkswagen“ flagmaną.