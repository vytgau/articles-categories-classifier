Kaip rodo Lietuvos miestų automechanikų apklausos duomenys, net 43 proc. jų pastebi per pastaruosius metus išaugusį automobilių variklių gedimų skaičių. Didmiesčiuose ši tendencija nėra tokia ryški, tačiau itin gerai matoma mažesniuose miestuose – čia ją įvardijo net 69 proc. apklaustų automechanikų. Automobilių priežiūros ir remonto specialistai atskleidžia ir ryškėjantį dažniausiai taisomų automobilių paveikslą. Kone dviejų trečdalių automechanikų teigimu, tai – 10-15 metų senumo dyzelinu varomi automobiliai, kurių rida vidutiniškai siekia 200-300 tūkst. kilometrų.   „Vienas iš veiksnių, turinčių įtakos sklandžiam automobilio darbui, yra degalai ir juose esantys priedai. Skirtingos sudedamosios dalys skirtingai veikia transporto priemonių detales, taip pat – ir variklį. Pavyzdžiui, ant degalų purkštukų kaupiantis nesudegusių degalų likučiams auga degalų sąnaudos ir į aplinką išmetamų teršalų kiekis, o variklio galia mažėja. Tuo tarpu į automobilio baką pilant kokybišką dyzeliną nesudegusių kuro dalelių kiekis išlieka minimalus, o aukštas dyzelino cetaninis skaičius leidžia varikliui veikti sklandžiau“, – sako Audrius Miežys, „Neste Lietuva“ mažmeninės prekybos vadovas. Be to, jis primena, kad į variklio alyvą visuomet patenka šiek tiek degalų – toks nuotėkis blogina variklio alyvos kokybę ir skatina priešlaikinį variklio susidėvėjimą. Tačiau išsirinkus kokybišką naujos kartos dyzeliną geresnę variklio alyvos kokybę galima užsitikrinti kur kas ilgiau. Sugedus varikliui – rimtos išlaidos Vis dėlto, nesėkmingai susiklosčius aplinkybėms ir dėl prastos degalų kokybės prireikus automobilio variklio remonto, autoservise gali tekti palikti nemenką pinigų sumą. Net 42 proc. apklausoje dalyvavusių automechanikų įvardijo nuo 201 iki 500 eurų svyruojančius įkainius. Tiesa, beveik tokia pati dalis apklaustųjų įvardijo ir 500 eurų viršijančias sumas. Nagrinėjant apklausos duomenis taip pat matyti, kad 40 proc. respondentų iš didmiesčių įvardijo 500 eurų viršijančią kainą. Tuo tarpu 50 proc. kitų miestų automechanikų buvo linkę nurodyti kiek mažesnius įkainius. Savo ruožtu A. Miežys pastebi, kad kokybiški degalai gali padėti sutaupyti ne tik užtikrindami sklandesnį automobilio darbą – jų sąnaudos įprastai būna mažesnės. Priklausomai nuo automobilio charakteristikų, vairavimo įpročių ir aplinkos sąlygų jas sumažinti galima net iki 5 proc. Lietuvos miestų automechanikų apklausą „Neste Lietuva“ užsakymu atliko bendrovė „Baltijos tyrimai“. Per tyrimą 53 autoservisuose esančiuose 8 didžiausiuose Lietuvos miestuose buvo apklausti 1236 automechanikai.