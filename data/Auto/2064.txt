Jau šį šeštadienį, rugsėjo 9 d. prie Klaipėdos Jakų žiedo įsikūrusioje automobilių pardavimo salono „Inchcape motors“ aikštelėje, nuo 12 val. kartu su automobilių paroda oficialiu atidarymu startuos laisvosios automobilių slalomo varžybos. „Pajūrio slalomas“ prisideda prie jaunimo skatinimo fondo. Komandos organizuojamos nekomercinės automobilių slalomo varžybos Vakarų Lietuvoje, kuriose be išimčių gali dalyvauti kiekvienas, ir jaunas nepatyręs vairuotojas, ir didžiulę patirtį turintis vairuotojas profesionalas, norintis pasitikrinti ir pagerinti automobilio valdymo įgūdžius. Slalomo dalyviai bus suskirstyti į 5 grupes: Priekine ašimi varoma klasė Galiniai ašimi varoma klasė 4x4 klasė Moterų klasė Jaunimo klasė Kiekvienas dalyvis turės 5 bandymus kuo greičiau įveikti varžybų trasą, įskaitomas bus pats greičiausias trasos įveiktas ratas. Trys greičiausi slalomo dalyviai bus apdovanoti varžybų rėmėjų prizais ir taurėmis. O vienas absoliučiai greičiausias varžybų dalyvis (nesvarbu kurios grupės) bus apdovanotas specialia „PAJŪRIO SLALOMO“ įsteigta taure. Trumpai apie slalomo taisykles: vienu metu trasoje važiuos tik vienas dalyvis, laiko kontrolė bus vykdoma profesionalia laiko matavimo įranga, o rezultatai bus transliuojami tiesiogiai TV ekrane prie starto linijos. Dalyviai raginami registruotis iš anksto. Dalyvio registracijos anketą rasite www.Pajurioslalomas.lt O pavėlavę į išankstinę registracija galės užsiregistruoti slalomo varžybų vietoje, adresu Žiedo 2, Sudmantai nuo 10:00 iki 11:30 val. Varžybų startas 12.00 val. Slalomo varžybų metu, renginio teritorijoje veiks didelė išskirtinių automobilių paroda „Memel Motor Fest '17“. Kviečiame su šypsena uždaryti automobilių vasaros sezoną. Žiūrovams renginys nemokamas.