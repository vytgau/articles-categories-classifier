Kainų palyginimo internetinis tinklalapis comparethemarket.com praneša, kad vidutinė automobilių draudimo kaina Londone siekia 1460 svarų (apie 1709 Eur) per metus, kai tuo tarpu kitose Didžiosios Britanijos dalyse ji prilygsta vos 714 svarų (apie 836 Eur). Pagal šį kainų palyginimo internetinį tinklalapį, Londone apsidrausti automobilį kainuoja 800 svarų (apie 936 Eur) brangiau nei šalies pietvakariuose, kuriuose automobilio draudimas yra pigiausias šalyje. Negana to, londoniečiai yra vienų brangiausių automobilių visoje šalyje savininkai ir vidutinė automobilio vertė čia siekia 10232 svarų (apie 11976 Eur). Transporto priemonių draudimo vadovas Danas Bassas pareiškė: „Transporto priemonių draudimo kaina yra pašto kodo loterija, nes tiekėjai mano, jog skirtinguose regionuose vyrauja skirtingi rizikos lygiai. Transporto priemonių vairuotojai tokiuose miestuose kaip Londonas gali tikėtis mokėti dvigubą draudimo kainą nei kitose šalies dalyse, nes vairuotojai yra labiau linkę reikalauti kompensacijos miesto zonoje, kurioje yra didesnė susidūrimų bei automobilių vagysčių rizika.“