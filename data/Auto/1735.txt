Jau po dvejų metų skraidantys motociklai gali tapti didžiausio Jungtinių Arabų Emyratų miesto – Dubajaus – kasdienybe. Dubajaus policijos pareigūnai pristato aparatą, kuris iš pirmo žvilgsnio primena didžiulį droną o valdo jį viršuje sėdintis pilotas. Skraidančio motociklo bandymai – dalis pasiruošimo „Expo 2020“ parodai, vyksiančiai Jungtiniuose Arabų Emyratuose. Remiantis išankstinėmis prognozėmis, į ją suvažiuos per 25 mln. lankytojų. Šio aparato keliamoji galia – kiek daugiau nei šimtą kilogramų, o akumuliatoriaus generuojamos energijos pakaks ore išsilaikyti 40 minučių. Skrydžio greitis – beveik 70 kilometrų per valandą. Anot kūrėjų, šios oro transporto priemonės didžiausias privalumas yra tas, kad viešosios tvarkos prižiūrėtojams nebereiks sukti galvos dėl transporto kamščių.