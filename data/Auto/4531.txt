Netinkamos sąlygos, per plonas sluoksnis, bet kaip padengtas paviršius – priežasčių tam, kad pradėjo luptis kėbulo detalių lakas, gali būti ne viena. Bendraudami su autoservisų meistrais vis dažniau išgirstame, jog tenka ne tik savo darbą dirbti, bet ir taisyti kitų paliktą broką. Su tuo nuolat susiduria būtent kėbulo remonto darbus atliekantys specialistai. Pasakodami apie dažniausius defektus ir jų priežastis, pirmiausia žinovai akcentuoja kėbulo paruošimą darbams. Vienas ryškiausių ir greičiausiai pastebimų paviršiaus pažeidimų yra korozijos pėdsakas – rūdys. Jos labiausiai „kankina“ senesnius automobilius. Tačiau kalbinti autoservisų darbuotojai sako, kad po paviršiaus pūslelėmis besislepiančios rūdys gali suardyti ir naujas, tačiau nekokybiškai parengtas automobilio dalis. Specialistai atkreipia dėmesį ir į plastmasines kėbulo dalis. Pasirodo, jos rūdija. Tačiau ir jų defektai taisomi, tad skubiai ieškoti naujos detalės neverta. Dar viena dažnai pasikartojanti neprofesionalių meistrų klaida – storiausias glaisto sluoksnis. Liaudiškai vadinamu „špakliumi“ aplipdytas automobilis ilgai neatlaikys, tuoj ims skilinėti ir trupėti, tikina kėbulų meistrai. Žinovai duoda patarimą, kaip renkantis automobilį plika akimi pastebėti kėbulo defektus. Apie tai žiūrėkite laidoje „Keliai. Mašinos. Žmonės“. 