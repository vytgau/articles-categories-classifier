Taip buvo 31 km/val. pagerintas iki šiol „tiuningo“ ateljė „Brabus“ patobulintam „Mercedes-Benz GLK“ su V12 bi-turbo varikliu priklausęs rekordas. Rekordo autoriumi tapo prie „Toyota“ vairo sėdęs buvęs šios kompanijos NASCAR komandos lenktynininkas Carlas Edwardsas. Jam buvo paruoštas 4 kilometrų ilgio pakilimo takas, tačiau rekordą lenktynininkas turėjo pasiekti per pirmuosius 2,5 kilometro, kad pakaktų trasos automobiliui saugiai sustabdyti. Tačiau Gineso rekordų knygos atstovai atsisakė pripažinti šį pasiekimą. „Toyota“ atstovų teigimu, atsakymas buvo motyvuotas tuo, kad patį greičiausią „Brabus“ galima nusipirkti, o šis „Toyota Land Cruiser“ yra vienetinis gaminys, neskirtas prekybai. Šis „Land Cruiser“ – išties įspūdingas gaminys, kuris buvo paruoštas praėjusių metų automobilių tobulinimo parodai SEMA. Po variklio dangčiu slepiasi 5.7 litro darbinio tūrio aštuoniukė su dviem „Garrett“ firmos turbinomis išvysto net 2000 AG galią, kurią ratams perduoda trijų laipsnių profesionaliuose traukos lenktynių modeliuose montuojama pavarų dėžė. Jame taip pat sumontuota patobulinta išmetimo sistema, aerodinamiai elementai ir kiti patobulinimai.