Ieškinys prieš koncerno Šiaurės Amerikos padalinį paduotas į Naujojo Džersio teismą. Ieškovų duomenimis, BMW įmontuodavo specialias programas, sumažinančias į aplinką išmetamų teršalų kiekius, į 2009-2011 m. gamybos „BMW X5“ ir „BMW 335“ modelius. „Mums yra ypač svarbu, kad nebūtų jokių manipuliacijų su „BMW Group“ automobiliais ir kad jie atitiktų visus reikalavimus atitinkančius įstatymus“, - teigia „BMW North America“ atstovas Kennas Sparksas savo komentaruose žurnalui. Praėjusią savaitę žiniasklaida skelbė, kad BMW būstinėje Miunchene ir Austrijoje, Šteiro mieste, esančiame biure buvo atliktos kratos, tiriant skandalą dėl manipuliacijų išmetamųjų teršalų duomenimis. „Įtariama, kad BMW naudojo programinę įrangą, leidžiančią klastoti išmetamųjų dujų kiekį apie 11,4 tūkst. automobilių „BMW 750d“ ir „BMW M550d“ modeliuose“, - teigė prokurorai. Vasario pabaigoje Miunchene buvo pradėtas preliminarus tyrimas dėl koncerno manipuliacijų teršalų duomenimis. Prokuratūros duomenimis, Vokietijos automobilių gamintojas BMW prisipažino, kad į kai kuriuos automobilių modelius diegė programinę įrangą, skirtą apeiti emisijų testus.