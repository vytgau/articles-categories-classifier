„Mes nekalbame apie gamybos įmonių uždarymą. Kodėl? Jeigu atidžiau panagrinėtume situaciją, matytume, kad šiandien panaudojama 98 proc. „PSA Group“ pajėgumų“, – sakė PSA generalinis direktorius C. Tavaresas. Pasak jo, „Vauxall“ gamyklos dirba 82 proc. galia, ir tai bus puikus įvertinimas. C. Tavareso nuomone, atsiveria didžiulės galimybės. Daugelį daugelį metų „Opel-Vauxhall“ negalėjo eksportuoti automobilių už Europos ribų, nes to nepageidavo „General Motors“. PSA ketina išnaudoti šią galimybę“. C. Tavaresas taip pat tikino, kad išlaidos bus karpomos mažinant pirkimus bei finansavimą, skiriamą tyrimams ir tobulinimui, taip pat išvengiant gamyklų uždarinėjimo. Tačiau, nepaisant šių pareiškimų, kai kurie analitikai mano, kad „Peugeot Citroen“ gali uždaryti dvi tris „Opel“ gamyklas, o realiausiais pretendentais gali tapti „Vauxhall“ gamyklos Elesmir Porte ir Lutone.