E. Muskas įsitikinęs, kad požeminiais tuneliais ateityje būtų galima naudotis kaip savotišku automobiliams skirtu metro, rašo motor.ru. Automobilis turėtų užvažiuoti ant specialios platformos, kuri nuleistų jį į po žeme esantį tunelį. Tunelių tinklu automobilio keleiviai būtų labai greitai pristatyti į iš anksto numatytą vietą. Tikimasi, kad tokios automobilius gabenančios platformos galėtų judėti didesniu nei 200 km/val. greičiu. Mąstant, kaip požeminiais tuneliais būtų galima keliauti iš vieno miesto į kitą, svarstomos viršgarsinio transporto sistemos „Hyperloop“ integravimo galimybės. E. Muskas šiuo metu ne tik vadovauja elektromobilius gaminančiai bendrovei „Tesla“, bet ir rūpinasi kosmoso technikos įmonės „SpaceX“, besispecializuojančios naudoti kompanijos „SolarCity“ tiekiamą saulės energiją, organizacijos „OpenAI“, mėginančios sukurti dirbtinį intelektą, reikalais, taip pat minėto projekto „Hyperloop“ įgyvendinimu.