Kaip rašoma pranešime žiniasklaidai, viso priemonės metu dėl įvairių pažeidimų įvairiose miesto dalyse buvo nubausti 52 automobilių savininkai – dauguma jų savo automobilius statė ant šaligatvių ir pėsčiųjų takų, dalis – ant žaliosios vejos, nors ratais „išmaurotą“ purvyną ir sunku taip pavadinti. Policija primena, jog Viešosios tvarkos skyriaus pareigūnai keliskart per savaitę atlieka panašias priemones ir nuolat tikrina daugiabučių kiemus, o bauda už automobilio statymą ant pėsčiųjų tako ar žaliosios vejos užtraukia baudą nuo 30 iki 90 eurų. 