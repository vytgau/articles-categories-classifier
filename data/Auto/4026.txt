Smalsu, kaip gauti šie skaičiai? Ekspertai skaičiavo ne tik tai, kiek BVP tokie savarankiški automobiliai padėtų sutaupyti Jungtinėse Valstijose, bet ir dar 73 šalyse. Nuostolių dėl eismo įvykių sąrašo viršuje dominuoja JAV su 340 mlrd. dolerių – tai didžiausia dalis BVP, dėl tokių tragedijų paleidžiama vėjais. Tyrimas atskleidė, kad net 90 proc. avarijų įvyksta dėl žmogaus kaltės, taigi, pašalinus šį pavojingą veiksnį, bent jau finansiniu atžvilgiu pasijustų akivaizdi nauda. „Taip, šis tyrimas labai įdomus. Mes nustatėme sumą pinigų, kurią kiekvienais metais išleidžiame eismo įvykiams, o tai jau savaime labai įdomu. Tada išsiaiškinome, kiek tokių nelaimių galima išvengti ir kiek pinigų sutaupyti, jeigu automobiliai taptų savarankiški“, – teigia tyrimui vadovavusi Lucille Michaut. „Valstybės tikrai neskirs lėšų iš biudžeto, jeigu neturės nenuginčijamų įrodymų. Štai mes jau pateikėme tvirtų įrodymų, kad į savarankiškų automobilių technologiją investuoti verta, nes tai ne tik padės išsaugoti daug gyvybių, bet ir sutaupyti daug pinigų“, – teigia tyrimą kuravusi L. Michaut. Kaip skelbia „The Hill“,apie visus šiuos potencialius autonominių automobilių technologijų privalumus garsiai imta kalbėti kaip tik tuo metu, kai aukų keliuose skaičius auga: pavyzdžiui, 2015 metais Jungtinėse Valstijoje eismo įvykiuose žuvo 35 tūkst. 92 žmonės. Tai didžiausias skaičius per pastaruosius 50 metų.