Automobilį rekordinio pasiekimo metu vairavo Fabio Francia – žmogus, praėjusiais metais užfiksavęs greičiausią vieno rato įveikimo laiką tarp keturias duris turinčių sedanų su „Alfa Romeo Giulia Quadrifoglio“ (7 min. 32 sek.). „Šis pasiekimas įrodo, jog pirmasis per daugiau nei šimto metų istoriją sukurtas „Alfa Romeo“ padidinto pravažumo automobilis perteikia tikrąją šio gamintojo dvasią: išskirtinį stilių, inovatyvius variklius, puikų svorio paskirstymą, unikalius techninius sprendimus ir puikų masės bei galios santykį“, – sako Laurynas Boguševičius, „Fiat“, „Alfa Romeo“ ir „Jeep“ pardavimų vadovas Baltijos šalyse. Galingo automobilio širdis – 510 AG ir 600 Nm išvystantis 2,9 l „Twin-Turbo“ variklis. Automobilis turi geriausią arklio galių ir variklio darbinio tūrio santykį klasėje – 176 AG vienam litrui. Jo šeši cilindrai išdėstyti V forma 90 laipsnių kampu, tokiu būdu pasiekiamas žemesnis svorio centras. Pirmą kartą su šiuo varikliu suporuota Q4 visų varančių ratų pavara, o sklandus jos ir variklio sujungimas patikėtas sportiškai aštuonių laipsnių automatinei pavarų dėžei: „Race“ režimu vienas pavaros keitimas trunka vos 150 milisekundžių. „Stelvio Quadrifoglio“ galima pasirinkti keturis skirtingus „Alfa DNA“ važiavimo režimus. Priklausomai nuo pasirinkimo, optimaliai sustyguojama SUV pakaba, variklio cilindrų darbas ir galios perdavimas į ratus. „Alfa Romeo Stelvio“ yra ne tik greitas, bet ir saugus. „EuroNCAP“ bandymų metu itališkas padidinto pravažumo automobilis gavo didžiausią įmanomą 5 žvaigždučių įvertinimą. „Alfa Romeo“ daug pagyrų gavo už automobilio keleivių apsaugą avarijos metu bei platų standartinėje įrangoje montuojamų saugos sistemų skaičių – kiekvienas „Stelvio“ iš gamyklos išrieda su 9-iomis oro pagalvėmis, nukrypimo nuo eismo juostos stebėjimo sistema ir pėsčiuosius atpažįstančia autonominio stabdymo technologija. Naujųjų galingų ir ekonomiškų „Alfa Romeo Stelvio“ kaina Lietuvoje prasideda nuo 36 990 eurų.