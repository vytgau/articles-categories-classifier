Patente įrašytos tokios technologijos kaip lempos ir ekranai, kurie įspėja apie automobilio ketinimus, vibruojančios bei judančios sėdynės ir oro ventiliacija, nukreipta į keleivio veidą bei kitas kūno dalis, kad jam nepasidarytų bloga. „Uber“ neketina naudoti stimuliacijos, kad atkartų judančio automobilio potyrius, bet veikiau nori nukreipti smegenų dėmesį, kai automobilis pasuka, greitėja ar stabdo, rašo carscoops.com. Savo patento paraiškoje „Uber“ teigia: „Laukiant autonomiškų automobilių technologijų, keleivio dėmesys turi būti sutelktas ties alternatyvia veikla, pavyzdžiui, darbu, bendravimu, skaitymu, rašymu, užduočių atlikimu ir panašiai“. „Kol automobilis važiuoja įvestu maršrutu, kinetozę (pykinimą važiuojant) gali sukelti žmogaus judesio suvokimo ir jo vestibiuliarinių pojūčių (pusiausvyros ir orientacijos ervėje) nesutapimas“. Vienas intriguojantis „Uber“ autonomiškų automobilių bruožas gali būti sėdynės, kurios automatiškai reguliuoja savo nuožulnumą, siūbavimą ar pakrypimą, nelygu, ką daro automobilis.