Tuo pat laikotarpiu elektra bei kitais alternatyviais metodais varomų automobilių pardavimai šoktelėjo net 19,9 proc. – tokiu būdu ekologiški automobiliai pirmą kartą užima daugiau nei 4 proc. automobilių rinkos. Asociacijos duomenimis, sausio mėnesį, įskaitant hibridus, buvo parduota 7 tūkst. 270 alternatyviu kuru varomų automobilių. Tuo tarpu dyzelinių automobilių pardavimai, dėl keliamos rizikos aplinkai ir sveikatai, krenta jau keletą mėnesių iš eilės. Pavyzdžiui, 2016 m. gruodį dyzelinių automobilių pardavimai, lyginant su tuo pačiu 2015 m. mėnesiu, buvo kritę 6,8 proc. Vis dažniau kalbama apie tai, kad dyzeliniai automobiliai turėtų būti uždrausti Londone, o Vestminsteris nuo balandžio žada didesnius automobilių stovėjimo aikštelių mokesčius tokius automobilius turintiems vairuotojams. Valdžia taip pat planuoja skatinimo programą, pagal kurią ragins vairuotojus atsisakyti labiausiai aplinką teršiančių automobilių.