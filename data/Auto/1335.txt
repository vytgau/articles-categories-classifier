86 proc. įvertinta suaugusiųjų automobilio keleivių, 87 proc. – vaikų, 77 proc. – pėsčiųjų apsauga. Aukštų ekspertų vertinimų sulaukė „E-Pace“ gebėjimas susidūrimo momentu apsaugoti pėsčiųjų bei dviratininkų galvą. Jų apsaugai yra įrengta išorinė saugos oro pagalvė. „Jaguar E-Pace“ britų gamintojų šeimoje papildė pasaulio metų automobilio apdovanojimą pelniusio „F-Pace“ bei elektra varomų koncepcinių miesto visureigių „Jaguar I-Pace“ serijas. „Jaguar E-Pace“ bus naudojama sportiniams automobiliams būdinga visų varančiųjų ratų technologija, o variklį bus galima rinktis iš visiškai unikalių „Jaguar“ benzininių bei dyzelinių jėgainių serijos. Sportiškiausia versija bus parduodama su benzininiu 300 arklio galių turbininiu varikliu, leisiančiu automobiliui nuo 0 iki 100 km/val. įsibėgėti vos per 6,4 sekundės ir pasiekti maksimalų 243 km/val. greitį. Efektyvumo gerbėjai galės rinktis dyzelinę 150 AG jėgainės versiją su priekiniais varančiaisiais ratais ir 124 g/km anglies dioksido emisija.  Kaip teigiama pranešime, automobilyje bus galima rasti gausybę liukso klasės saugumo bei ryšio technologinių sprendimų, o stipri „Jaguar E-Pace“ važiuoklė patemps iki 1800 kg krovinio. Naujajame kompaktiškame visureigyje įdiegtos naujausios saugumo ir vairuotojo pagalbos sistemos. Autonominio avarinio stabdymo (Autonomous Emergency Braking) sistemos veikimą šiame modelyje užtikrins erdvinio vaizdo kamera, kuri fiksuos pėsčiųjų judėjimą, padės nustatyti kelio ženklinimą. Išankstinė kompaktiško visureigio „Jaguar E-Pace“ premjera Lietuvoje – gruodžio 7 d. Pirmieji automobiliai atvyks kitų metų sausį, kainuos nuo 34 tūkst. 300 eurų.