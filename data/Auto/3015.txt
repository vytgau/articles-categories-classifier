Jeanas-Marcas Gales'is, kuris „Lotus“ generaliniu direktoriumi buvo paskirtas 2014 metais, deda didžiausias pastangas, kad Norviče įsikūrusi bendrovė, du dešimtmečius neišbrendanti iš skolų, vėl pradėtų dirbti pelningai. Pernai sumažinusi nuostolius iki 27 mln. svarų, „Lotus“ žadėjo šiuos metus užbaigti pelningai. Po nesėkmės 2015 metais Jungtinėse Valstijose, kai buvo nustatyta, kad jos gaminamos oro pagalvės neatitinka naujų automobilių saugos taisyklių, pernai „Lotus“ sugrįžo į Amerikos rinką. Šių metų kovą Ženevos automobilių parodoje bendrovė „Lotus“ pristatė atnaujintą „Evora 400“ modelį, kuris atitinka JAV nuostatas. Šis automobilis Jungtinėje Karalystėje kainuoja apie 75 tūkst. svarų.