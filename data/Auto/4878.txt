Pagal dabartines KET nuostatas, eksploatuojant motorines transporto priemones, žieminės padangos privalomos nuo lapkričio 10 d. iki kovo 31 d. KET nuostatų pakeitimo projekte, kurioms vyriausybė pritarė praėjusią savaitę, nurodyta, kad vairuoti mopedus, motociklus, triračius ir visų rūšių keturračius su vasarinėmis padangomis būtų draudžiama gruodžio-vasario mėnesiais, bet leidžiama nuo kovo 1 d. iki lapkričio 30 d., jeigu važiuojamoji dalis – be sniego ir ledo. Tačiau šiam projektui dar nėra galutinai pritarta. Lietuvos automobilių kelių direkcija įspėja, kad šaltuoju periodu priekabas ir automobilius su vasarinėmis padangomis eksploatuojantys vairuotojai rizikuoja prarasti transporto priemonės techninę apžiūrą. Kaip ir anksčiau, dygliuotomis žieminėmis padangomis aprūpinti automobiliai turi būti paženklinti apie tai informuojančiu „dyglio“ ženklu.