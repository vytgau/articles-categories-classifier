Bendrovė pranešė didinsianti eksporto į Japoniją apimtis, taip pat atidarysianti naujus biurus bei plėsianti savo prekybininkų tinklą. Didžiosios Britanijos ministrė pirmininkė Theresa May teigia, kad šaliai ruošiantis palikti Europos Sąjungą (ES), tokia investicija yra labai svarbi. „Mums ruošiantis palikti ES, labai svarbu stiprinti ryšius su draugais bei sąjungininkais“, - kalbėjo T. May. „Aston Martin“ yra puikus pirmaujančios ir pažangios kompanijos, kuria Didžioji Britanija didžiuojasi, pavyzdys. Džiaugiuosi, kad jie prisijungia prie manęs vykdant svarbią prekybos misiją“, - pridėjo ministrė pirmininkė. T. May pažymėjo, kad sandoris padės išsaugoti darbo vietas Didžiojoje Britanijoje bei atvers „naujas bendradarbiavimo su Japonija galimybes“. „Aston Martin“ šiuo metu į Japoniją eksportuoja 4 sportinių automobilių modelius, tarp kurių ir naująjį DB11.