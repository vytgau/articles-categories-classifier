Planuojama, kad pirmasis NEVS 9-3 markės elektromobilis oficialiai nuo konvejerio nuriedės ateinančiais metais. Šis automobilis sukurtas „Saab 9-3“ pagrindu. Kol kas minėtos gamyklos gamybos pajėgumai sudaro iki 50 tūkst. automobilių per metus. Tačiau per ateinančius metus ketinama pajėgumus padidinti iki 220 tūkst. automobilių per metus, skelbia „CarNewsChina“. Bendros investicijos į šį projektą iki šiol siekia 4,2 mlrd. juanių (750 mln. JAV dolerių). Anksčiau skelbta, kad NEVS susitarė su „Panda New Energy“ dėl 150 tūkst. lengvųjų ir 100 tūkst. krovininių elektromobilių pristatymo iki 2020 metų. NEVS 2012 metais įsigijo 2011 metų gruodį bankrutavusia pripažintą Švedijos automobilių gamybos kompaniją „Saab Automobile AB“.