Įmonės Mičigane ir Ohajuje, modernizavus gamybą, pradės gaminti tris naujus „Jeep“ modelius. Be to, gamykloje Voreno mieste, Mičigano valstijoje, atsiras galimybių pereiti prie pikapų gamybos, – pastarieji šiuo metu gaminami „Fiat Chrysler“ gamykloje Meksikoje. Kiek anksčiau išrinktasis JAV prezidentas Donaldas Trumpas pagrasino JAV automobilių gamintojoms įvesti didelius muitus į šalį įvežamiems automobiliams, pagamintiems Meksikoje. Reaguodama į D. Trumpo kritiką, bendrovė „Ford“ sausio pradžioje nusprendė atsisakyti naujos automobilių surinkimo gamyklos statybos Meksikoje. Šis įmonės statybos projektas buvo įvertintas 1,6 mlrd. dolerių.