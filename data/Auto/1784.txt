Jau visą savaitę vyksta ir iki mėnesio vidurio tęsis pėsčiųjų, dviračių vairuotojų, vadeliotojų kontrolė. Policininkai stebės, ar atšvaitus, kitų šviesą atspindinčius elementus eismo dalyviai naudoja tamsiuoju paros metu, kaip elgiamasi prie pėsčiųjų perėjų, kaip laikomasi eismo reguliavimo signalų, kelio ženklų, ženklinimo reikalavimų, eismo tvarkos automagistralėse. Pirmadienį šalyje vyks transporto priemonių vairuotojų blaivumo patikrinimai. Tą pačią dieną taip pat prasidės pavojingo ir chuliganiško vairavimo kontrolė. Spalį vyks ir krovininių automobilių, autobusų ir jų vairuotojų kontrolė, inicijuota Europos kelių policijos tinklo TISPOL. Ji vykdoma daugelyje Europos šalių, skelbia Policijos departamentas. Spalio 16–22 dienomis bus tikrinimas transporto priemonių važiavimo greitis, taip pat bus stebima, ar naudojamos privalomos saugos priemonės – saugos diržai, šalmai, vaikų vežimo automobiliuose kėdutės, tvarkos taisyklių laikymasis, saugos šalmai) naudojimo kontrolė; naudojimosi mobiliojo ryšio priemonėmis vairuojant neturint laisvų rankų įrangos kontrolė; įspėjamųjų signalų (posūkių, žibintų šviesos perjungimo, stabdžių šviesos ir t. t.) rodymo kontrolė. Spalio 20–22 dienomis vyks transporto priemonių vairuotojų blaivumo patikrinimai, o spalio 30–lapkričio 19 dienomis – pėsčiųjų, dviračių vairuotojų, vadeliotojų kontrolė. Policija prašo būti atsakingais eismo dalyviais, laikytis Kelių eismo taisyklių, gerbti ir saugoti vieni kitus. Šiemet Lietuvoje eismo įvykiuose žuvo 135 žmonės – 8 daugiau negu praėjusiais metais per tą patį laikotarpį, įvyko 2,5 tūkst. avarijų. Tragiškas eismo nelaimes neretai nulemia neatsakingas vairuotojų elgesys – viršytas leistinas ar saugus važiavimo greitis.