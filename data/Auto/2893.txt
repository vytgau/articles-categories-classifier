Įprastai taip nutinka dėl aplaidumo, pritrūkus pinigų ar tiesiog manoma, kad nuvežus automobilį į taisyklą, jus paprasčiausiai apiplėš. Gyvename tokiais laikais, kai galima būti informuotu vairuotoju, net jei nesate mechanikas ar automobilių ekspertas, taigi nebijokite reguliariai vežti patikrinti automobilio į saloną arba į servisą. Dabar retai pasitaiko, kad automobilio būklės tikrintojai bandytų jus apiplėšti, juk šiais viešumo ir socialinių tinklalapių laikais nepatenkinti klientai nesikuklina ir viešai parašo, jei yra nepatenkinti automobilių servisu ar pan. Suprantama, užtruksite, kol rasite patikimą automobilių meistrą, bet jūsų, kaip vartotojo, darbas ieškoti servisų, kuriems nebijosite patikėti savo automobilį. Kitaip tariant, nėra pasiteisinimo tiems, kas vairuoja vos važiuojantį automobilį, juk per kelias valandas internete galima rasti informacijos, kaip veikia automobilis, kiek kainuotų sutaisyti vieną ar kitą gedimą ir pan. Teisybė – vienos dalys kainuoja mažiau, kitos daugiau, ir vis tik nepatartina vairuoti gendantį automobilį, kelti pavojų savo gyvybei ir aplinkinių saugumui. Sutaisyti kai kuriuos gedimus yra absoliučiai pigu, taigi nebūkite šykštuoliai. Sudarėme sąrašą detalių, kurios neprižiūrimos gali tapti rimtesnio automobilio priežastimi ir kurias pakeisti nekainuoja didelių pinigų. Kai kurias dalis galima pakeisti savame garaže su keliais įrankiais, patikėkite – turime omenyje ne lemputes ar valytuvus. Štai šias automobilio dalis jums pakeis praktiškai visuose servisuose už prieinamą kainą. O jei delsite ir jų nekeisite, laikui bėgant atsiras techninių gedimų, nes „sutaupėte“ mažiau nei keletą šimtų eurų brangiausioms detalėms. Oro, degalų, salono filtrai Pigiausi tokie filtrai kainuoja keliolika eurų, brangesnių kaina gali siekti ir iki 100 eurų (jei jums reikia ypač kokybiškų filtrų ekstremalioms sąlygoms). Kadangi šis straipsnis apie pigius variantus, brangių detalių jums nereikia. Kita vertus, nepersistenkite taupydami ir raskite patikimą gamintoją. Įprastai tokie gamintojai būna maždaug sąrašo viduryje, o meistrai iš karto jums nurodys kelis prekės ženklus. Jei perkate detales patys, paieškokite informacijos internete apie kiekvieną gamintoją, pažiūrėkite, ar nėra skundų, galbūt kažkurioje parduotuvėje bus mažesnė kaina. Jei detales jums perka automobilių meistras, paprašykite, kad rastų geriausią kainos ir kokybės santykį. Pigus oro filtras laikui bėgant gali sugadinti variklį. Skysčių keitimas: aušinimo, stabdžių skysčiai, automatinės pavarų dėžės tepalas Automobiliams su automatine pavarų dėže reikia periodiškai pakeisti transmisijos tepalą. Tepalo rūšis priklauso nuo jūsų turimo automobilio markės. Tikslūs keitimo intervalai nurodomi automobilio naudojimo instrukcijose. Būtų išmintinga keisti pagal rekomendacijas ar netgi kiek anksčiau, jei pajutote, kad kažkas negerai su automatine pavarų dėže, mat šis mazgas yra jautrus tepimui. Aušinimo skystį reikia keisti kas dvejus metus ir reguliariai tikrinti jo lygį. Jei automobiliu nuvažiuojate daug kilometrų, tepalus reikia tikrinti dažniau. Automobilių meistras užtruks tik kelias minutes, o jūs sutapysite nemažai pinigų, nes išvengsite rimtesnių gedimų. Vidutiniškai automobilio stabdžių skystį reikėtų keisti kas dvejus metus, o jei važinėjate daug, dar dažniau. Jo keitimas nenuskausmins jūsų piniginės, o jeigu kyla abejonių, tiesiog paprašykite meistrų patikrinti vandens kiekį skystyje ir bus aišku, ar atėjo keitimo metas. Jei nepamenate, kiek metų nekeistas stabdžių skystis, rizikuojate savo ir kitų eismo dalyvių gyvybe. Uždegimo ir pakaitinimo žvakės Uždegimo žvakės būtinos tinkamam variklio darbui, deja, dažnai į jas numojama ranka. Šios žvakės turi daug įtakos ir variklio veiklos kokybei, ir ekonomiškam degalų naudojimui, jų nepaisymas tolygus pinigų švaistymui. Pakaitinimo žvakės padeda užvesti variklį, nes jam reikia kompresijos ir kaitrumo, kad uždegtų degų mišinį. Jei pakaitinimo žvakės nefunkcionuoja, dyzelinis variklis apskritai neužsives, o jei ne visos pakaitinimo žvakės funkcionuoja, šaltesniu laikotarpiu ar žiemą bus tiesiog sunku užvesti variklį. Viena vienintelė neveikianti uždegimo ar pakaitinimo žvakė gali tapti variklio užsikirtimų, stūmoklio tarpinės gedimo ar degalų užsiteršimo priežastimi. Keiskite minėtas žvakes, kaip nurodyta instrukcijoje, arba pakeiskite, jei nusipirkote nenaują automobilį. Paskirstymo dirželiai Viena pigesnių ir tuo pačiu viena svarbiausių automobilio veikimui detalių – paskirstymo dirželis. Vidutiniškai paskirstymo dirželis kainuoja apie keliasdešimt eurų, o dirželiai su tam tikromis specifikacijomis gali būti ir brangesni. Paskirstymo dirželiai tėra guminės detalės su grioveliais, tačiau bet jų nefunkcionuos vandens siurblys, generatorius, vairo stiprintuvas, taip pat ir dirželio įtempimo matuoklis. Laimė, jei dirželis ima praslysti, pasigirsta cypiantis garsas, kuri byloja – metas jį keisti. Dirželio būklę reikėtų patikrinti maždaug kartą per metus. Paskirstymo dirželį galima pasikeisti pačiam, bet vis tik rekomenduotina patikėti šį darbą profesionaliam mechanikui – jis tinkamai įtemps naują dirželį. Be to, jei neteisingai uždėsite ar pernelyg (arba nepakankamai) įtempsite paskirstymo dirželį, gali sugesti kitos detalės (o kam šito norisi). Pakabos guminės detalės ir stabdžių vamzdeliai Kaip minėta, kartais pakanka nedidelės detalės gedimo, ir jūsų automobilis gali būti visiškai sugadintas. Nusidėvėjus pakabos guminėms detalėms ar įvorėms (kurių kaina, vėlgi, neviršys keliasdešimties eurų), gali būti sunku suvaldyti automobilį, kas kritinėje situacijoje kels pavojų jums ir keleiviams. Net jei laikysitės saugaus greičio, esant gedimui gali kilti pavojingų situacijų. Tas pats pasakytina ir apie stabdžių žarneles bei stabdžių vamzdelius. Pastarieji yra metaliniai, jų galiojimo laikas – apie penkeri metai. Kas kita su guminėmis stabdžių žarnelėmis – menkiausias plyšelis bent vienoje stabdžių žarnelėje, ir liksite be stabdžių, kai ištekės visas stabdžių skystis. Šios žarnelės nekainuoja daug, tačiau yra gyvybiškai svarbios. Stabdžių skysčio sistema privalo būti tvarkinga ir geriau šiuos darbus patikėti mechanikams. Visada klauskite meistrų, ar patikrino stabdžių sistemą, o atsiėmę automobilį iš pradžių važiuodami lėtai saugioje vietoje patikrinkite, kaip veika stabdžiai. Išgirdę automobilyje keistus, neįprastus garsus, girgždėjimą, traškėjimą, užuodę neįprastą kvapą, niekada nenumokite ranka. Dėmesingas važiuotojas moka mažiau už apsilankymą automobilių servise. Prieš veždami automobilį meistrams iš anksto susirašykite visus nusiskundimus ir aplinkybes – pavyzdžiui, kokiu greičiu važiavote, ar variklis buvo įkaitęs, ar šaltas, ar ką nors darėte tuo metu, kai pasigirdo keistas garsas, ir pan. Taip palengvinsite darbą serviso priėmėjui.