„National Electric Vehicle Sweden“, kuri įsigijo tai, kas iš liko iš „Saab“ jam pasitraukus iš verslo, ketina elektrinius automobilius gaminti buvusioje „Saab“ gamykloje Trolhatane. Tikimasi, kad automobilių, kurie turės naują prekės ženklą, gamyba ten bus pradėta 2018 metų antroje pusėje, pareiškė bendrovės valdybos pirmininkas Kai Johan Jiang. Elektra varomų automobilių paklausai sparčiai augant, „National Electric Vehicle Sweden“ šiuo metu derasi net su kelių Kinijos regionų valdžia dėl galimybės antrą gamyklą atidaryti būtent Kinijoje, svarstoma ir verslo plėtros Turkijoje galimybė. Nors buvusi gamykla ir atgims antram gyvenimui, „Saab“ prekės ženklas, deja, nesugrįžta. Prieš penkerius metus „National Electric Vehicle Sweden“ įsigijo „Saab“ turto, kuris 1990 metais buvo atskirtas nuo „Saab AB“. Po praeitais metais duoto pažado daugiau nebenaudoti „Saab“ vardo, Kinijai priklausanti bendrovė savo pagamintiems automobiliams naudos NEVS prekės ženklą. Šią savaitę NEVS pranešė apie gamybos Kinijoje pradžią, kur „Saab 9-3“ modelio pagrindu kuriami elektromobiliai „NEVS 9-3“. Kinijoje NEVS turi daugiau nei 80 konkurentų, kurie stengiasi suspėti kartu su sparčiai į žaliąją technologijas persiorientuojančią rinką. Ekspertai skaičiuoja, kad per ateinančius dešimt metų Kinijoje įkraunamų hibridinių ir vien elektra varomų automobilių pardavimai išaugs 10 kartų.