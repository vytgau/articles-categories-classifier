Gali būti, kad „dykumų laivais“ vadinami gyvūnai greitai bus glaudžiai siejami su automobiliais. Japonų bendrovės „Nissan“ inžinieriai svarsto galimybę įvesti naują našumo charakteristiką automobiliams su keturių varančiųjų ratų sistema. Ji vadinsis „dykumų kupranugario galia“ arba paprastai „kupranugario galia“. Specialistų teigimu, tradicinė automobilio variklio galingumo charakteristika – „arklio galia“ – yra netiksli, kai važiuojama smėliu. Pasakoja „Nissan“ regionų vykdantysis direktorius Samiras Cherfanas. Dabar inžinieriai kartu su mokslininkais atlieka testus, siekdami atrasti tiksliausią „kupranugario galios“ apskaičiavimo formulę. Pasak jų, tai gali užtrukti kelis mėnesius. Po to specialistai ketina pateikti paraišką ir oficialiai patvirtinti šią charakteristiką, kuria bus matuojamas visų visureigių, parduodamų Artimųjų Rytų šalyse, galingumas.