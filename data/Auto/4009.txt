58-erių JAV gyventojas iš Kolumbijos pats to nenutuokdamas padarė paslaugą 50-ies banko plėšikui, kurį sutiko aludėje, rašo autoevolution.com. Vagis sutiktam lengvatikiui papasakojo išgėręs per daug, todėl bijantis sėsti prie vairo. Geruoju samariečiu tapęs Gregas Kreiseris maloniai sutiko Shannoną E. Steckbecką pavėžėti namo. G. Kreiseris buvo toks geras, kad net sutiko pakeliui stabtelėti keliose vietose, kur Sh. E. Steckbeckas teigė ketinantis atlikti kelis neatidėliotinus reikalaus prieš grįžtant į namus. Viena iš stotelių tapo prekybos centre įsikūręs „Union Community Bank“ skyrius. Kol G. Kreiseris laukė savo automobilyje „Nissan“, pakeleivis apiplėšė banką. Šių metų sausio mėn. kitą banką apiplėšęs ir dėl šio įvykdyto nusikaltimo ieškomas Sh. E. Steckbeckas į automobilį grįžo lyg nieko nebūtų nutikę. Tada jis paprašė sustoti prie kito prekybos centro, tikindamas kad likusią kelio dalį iki namų nueis pats. Pakeliui namo G. Kreiseris pastebėjo šalia prekybos centro, kuriame įsikūręs apiplėštas banko filialas, stovinčius kelis policijos ekipažus. Žurnalistams ir policijos pareigūnams jis teigė buvęs apimtas „keisto jausmo“, todėl nusprendęs grįžti prie prekybos centro ir įsitikinti, ar nieko nenutiko. G. Kreiserį apėmė šokas, kai jis sužinojo, kad jo keleiviu taps asmuo tik ką apiplėšė banką. Laimei, nusikaltėlį pavyko sulaikyti ir šiuo metu jis teismo laukia už grotų. Geruoju samariečiu pramintas G. Kreiseris patikino patyręs didžiulį nusivylimą dėl šio nutikimo, todėl nepaisant pomėgio padėti žmonėms nuo šiol jis turbūt nebeleis į savo automobilį nepažįstamų asmenų.