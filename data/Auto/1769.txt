Kaip rašoma pranešime žiniasklaidai, šie du modeliai papildė kitų „Subaru“ automobilių kompaniją, kuri buvo įvertinta tik aukščiausiais balais už saugumą. 2018 metų „Legacy“, „Outback“, „Forester“ bei „Impreza“ modeliai, turintys „EyeSight“ sistemą ir specialius priekinius žibintus, jau anksčiau buvo gavę analogiškus IIHS įvertinimus. Kad gautų aukščiausią TSP+ įvertinimą, automobiliai turi „uždirbti“ gerus balus penkiose susidūrimų kategorijose: IIHS ekspertai vertina automobilio vairuotojo bei keleivių saugumą nestipraus priekinio susidūrimo, vidutinio priekinio susidūrimo, šoninio susidūrimo, stogo standumo apsivertimo metu bei pogalvių poveikį. Be to, modeliams turi būti skirtas ypač aukštas įvertinimas, prevenciškai užkertant kelią tiesioginiam susidūrimui, automobilis taip pat turi gauti gerą įvertinimą už priekinius žibintus. JAV rinkoje parduodami „Crosstrek“ modeliai be daugelio standartinės įrangos elementų gali pasigirti „EyeSight“ sistema, kuri padėjo pelnyti aukščiausius įvertinimus: ši sistema automobilį, važiuojantį iki 12 ar 25 mylių per valandą (atitinkamai 20 ir 40 km/val.) , pati sustabdo ir leidžia išvengti susidūrimų. Mūsų rinkoje „EyeSight“ sistemą standartinėje įrangoje turi visi „Subaru Outback“ ir „Subaru Levorg“, „Subaru Forester“ XE ir XS modeliai. Gruodžio mėnesį Lietuvoje pasirodysiantis naujasis XV irgi padės vairuotojui standartinėje įrangoje esančia „EyeSight“ sistema. „Subaru WRX“ modelis komplimentų sulaukė už patobulintus priekinius žibintus. Šviesos diodų panaudojimas tolimųjų šviesų žibintuose leido gauti aukštesnius IIHS ekspertų balus bei bendrą TSP+ įvertinimą. „Subaru“ atstovai, gavę aukščiausius saugumo įvertinimus dar dviem savo modeliams, pažymėjo, jog ir toliau saugumą laikys pagrindiniu savo prioritetu. Aktyviojo bei pasyviojo saugumo elementai ir pačios šiuolaikiškiausios sistemos, padedančios išvengti susidūrimų, ir ateityje bus diegiamos visuose be išimties modeliuose.