Laiške jo autorius papasakojo, kaip 1985 ar 1986 m. naktį įsirėžė į pastatytą automobilį. Jis pabėgo iš įvykio vietos, nepalikęs jokios informacijos apie save. Laiško autorius prašė policininkų surasti archyve duomenų apie avariją ir persiųsti pinigus tada nukentėjusiam automobilio savininkui, o jei nepavyktų to žmogaus rasti, paaukoti pinigus labdaringam tikslui. Minesotos policijos departamento vadovo Billo Mesericho teigimu, archyve nėra to laikotarpio įrašų, todėl atsiųstus pinigus nutarta laikyti auka ir nupirkti už juos naujos įrangos policijos darbuotojams.