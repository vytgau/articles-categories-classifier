„All-Terrain“ iš esmės yra E klasės universalas su papildomais individualiais sprendimai. Automobilio išvaizda išsiskiria sustiprintais buferiais ir plastikine kėbulo dugno apsauga. Kad visi „All-Terrain“ savininkai galėtų išnaudoti padidinto pravažumo privalumus, „Mercedes-Benz“ jau į standartinę komplektaciją įtraukė šiam automobiliui pritaikytą visų varomų ratų „4Matic“ pavarą bei pneumatinę „Air Body Control“ pakabą, kuri leidžia reguliuoti automobilio prošvaisą 35 mm – nuo 121 iki 156 milimetrų, taip suteikiant galimybę pritaikyti automobilį skirtingoms vairavimo sąlygoms. Standartinėje komplektacijoje vairuotojus pasitiks ir „Dynamic Select“ sistema su penkiomis programomis, kuriomis reguliuojami variklio, transmisijos, pakabos ir vairo mechanizmo nustatymai. Į „Mercedes-Benz E-Class All-Terrain“ iš GLE serijos visureigio buvo perkelta viena iš programų, padedanti automobiliui lengviau įveikti bekelę – „All-Terrain“ transmisijos režimas. Įjungus šį režimą automobilio skydelyje rodomas vairo sukimo kampas, automobilio pakabos lygis, kalno statumas, pasvirimo kampas, kompasas ir kita naudinga informacija.  „Mercedes-Benz E-Class All-Terrain“ komplektuojamas su 143 kW (194 AG) galią išvystančiu keturių cilindrų dyzeliniu varikliu bei devynių laipsnių automatine „9G-Tronic“ greičių dėže. Visa tai šiam padidinto pravažumo šeimyniniam universalui leis iki 100 km/val. įsibėgėti per 8 sek. bei pasiekti 232 km/val. maksimalų greitį. Drąsią ir tvirtą išvaizdą automobiliui suteikia visureigio motyvai: dvigubos metalinės grotelės automobilio priekyje bei juodos, plastikinės ratų arkos apdailos, kurios neleidžia naujojo E klasės nario sumaišyti su klasikiniu universalu. Priklausomai nuo komplektacijos „Mercedes-Benz E-Class All-Terrain“ vienintelėje oficialioje „Daimler AG“ atstovybėje Lietuvoje UAB „Silberauto“ kainuos nuo 46 tūkst. 750 Eur.