„Tas faktas, kad „ContiPressureCheck“ į savo sistemą integravo transporto stebėjimo ir kontrolės sprendimus teikianti UAB „Ruptela“, akivaizdžiai rodo, kad mūsų sukurta padangų stebėjimo sistema yra laukiama rinkoje. Bendradarbiavimas su telematikos paslaugas siūlančiomis kompanijomis patvirtina, kad „ContiPressureCheck“ yra vertę didinantis sprendimas, leidžiantis transporto kompanijoms taupyti lėšas ir efektyviai prižiūrėti transporto parko padangas“, – sako Danielis Gainza, EMEA regiono „Continental“ Sunkvežimių padangų padalinio rinkodaros vadovas. „Šie „Continental“ padangų stebėjimo sistemos duomenys, realiuoju laiku informuodami apie padangų slėgį ir temperatūrą, yra svarbus papildymas mūsų siūlomuose sprendimuose. Naudojant mūsų produktus kartu su „ContiPressureCheck“ sistema, savo klientams galime suteikti ne tik efektyvų būdą optimizuoti degalų sąnaudas ir padangų eksploatacijos laiką, bet ir sumažinant išlaidas parko priežiūrai“, – sako Andrius Rupšys, UAB „Ruptela“ įkūrėjas ir savininkas. Sujungus abi sistemas, padangų slėgio stebėjimas taps patogesnis ir informatyvesnis. Realiuoju laiku „ContiPressureCheck“ siunčiami duomenys matomi ne tik vairuotojui, bet ir drauge su kitais „Ruptelos“ teikiamais duomenimis siunčiami parko dispečeriui. Jei bus nustatytas normų neatitikimas, tiek parko vadybininkas, tiek ir vairuotojas galės skubiai imtis priemonių trūkumams pašalinti ir išvengti prastovų. „ContiPressureCheck” sistemą sudaro 2 cm ilgio ir mažiau nei 20 g sveriantis jutiklis – siųstuvas ir procesorius, tvirtinamas vidinėje padangos protektoriaus pusėje. Keičiant padangas, procesorių galima nuimti ir pritvirtinti prie naujos padangos protektoriaus – jo baterija veikia šešerius metus arba maždaug 600 tūkst. kilometrų ir šią sistemą galima naudoti visų markių padangoms ir visiems automobiliams.