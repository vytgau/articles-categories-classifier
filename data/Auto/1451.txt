Tai buvo geriausi spalio mėnesio pardavimų rezultatai nuo 2009 metų. Devintąjį šių metų mėnesį ES registruotas nedidelis nuosmukis. Spalį beveik visose didžiosiose ES rinkose buvo jaučiamas pakilimas, labiausiai naujų automobilių pardavimai padidėjo Ispanijoje ir Prancūzijoje - po 13,7 proc., tuo tarpu Jungtinėje Karalystėje pardavimai smuko 12,2 proc. Per sausio-spalio mėn. laikotarpį visoje ES buvo parduota per 12,8 mln. automobilių - 3,9 proc. daugiau nei tuo pačiu 2016 metų laikotarpiu. Ypač didelė naujų automobilių paklausa buvo juntama Italijoje bei Ispanijoje. Per pirmuosius dešimt metų mėnesių vokiečių „Volkswagen“ išliko rinkos lydere su 24,5 proc. visų pardavimų. PSA ir „Renault“ užėmė atitinkamai 16,2 ir 10,6 proc. rinkos. Naujų automobilių pardavimai - investuotojų atidžiai stebimas rodiklis, padedantis daryti išvadas apie ES ekonomikos pajėgumą. Pardavimai smarkiai krito po 2008 m. finansinės krizės, bet nuo 2013 m. rugsėjo, atmetus kelis pavienius mėnesius, stabiliai auga.