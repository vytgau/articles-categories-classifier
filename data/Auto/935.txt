Jame teigiama, kad įdiegę novatoriškas pagalbines vairavimo sistemas ir inovatyvią įrangą gamintojai šį modelį pavertė tikru SUV automobiliu, kuris yra ir universalus ir patogesnis už pirmtaką. „Septynerius metus „Dacia Duster“ populiarumas sparčiai augo ir šiandien jau užfiksuota daugiau nei milijonas šio modelio pardavimų, tad atėjo laikas vairuotojų pamėgtą automobilį atnaujinti ir dar labiau patobulinti. Vis dėlto atnaujinus dizainą, visapusiškai pakeitus interjerą ir sumontavus modernią įrangą gamintojas nepadidino kainos. Taigi galime tik stebėtis erdvesniu, daugelio vairuotojų pamėgtas savybes išlaikiusiu ir visapusiškai patobulėjusiu modeliu už tą pačią kainą“, – sako bendrovės „Sostena“ „Renault“ vykdomasis direktorius Egidijus Gončarovas. Ir keliu, ir bekele Miestams sparčiai plečiantis ir žmonėms keliantis į priemiesčius, iki kurių įprastais automobiliais privažiuoti ne visada patogu, „Dacia Duster“ SUV tipo modeliai įgauna visai kitą prasmę. Dabar „Duster“ siūlomas su nauja „4X4 monitor“ įranga, palengvinančia kelione keliu ar bekele – įmontuotas kompasas realiu laiku praneša vairuotojui apie automobilio pasvyrimo kampą. Be to, automobilis išsaugojo visus visureigio bruožus, kurie jo pirmtakui leido pelnyti tokį populiarumą. Automobilyje įmontuota iš keturių vaizdo kamerų sudaryta sistema (viena įrengta priekyje, dvi – šonuose ir viena – gale). Ši sistema vairuotojui suteikia galimybę matyti visą aplink esančią erdvę ir yra naudinga statant automobilį. Ji įjungiama automatiškai kartu su atbuline pavara.  Vairuotojui greitai įjungus pirmą pavarą, akimirksniu pakeičiamas kamerų rodomas vaizdas. Be to, naujasis „Duster“ gaminamas su elektriniu vairo stiprintuvu, kuris 35 proc. sumažina vairo pasukimui reikalingas pastangas ir dar labiau palengvina automobilio statymą. Padidintas saugumas Naujasis „Duster“ siūlomas su plačia, juo keliaujančius žmones saugančios įrangos gama. Aklosios zonos stebėjimo sistema apima keturis automobilio šonuose įrengtus ultragarso jutiklius. Jie aptinka bet kurį kitą pasivejantį automobilį, atsidūrusį 3–5 metrų atstumu. Nustačius bet kokį pavojų, šoniniame veidrodėlyje automatiškai įsižiebia įspėjantis šviesos signalas. Sistema automatiškai įsijungia važiuojant 30–140 km/val. greičiu. O štai greičio ribojimo sistema vairuotojui suteikia galimybę važiuoti iš anksto nustatytu greičiu ir jo neviršijant. Ji veikia, kai automobilis pasiekia 30 km/val. Greitį. Naujasis „Duster“ ir toliau siūlomas su kituose grupės modeliuose išbandytų variklių gama: Benzininiai „SCe 115“ (2WD ir 4WD versijų) bei „TCe 125“ (2WD ir 4WD versijų) varikliai derinami su mechaninėmis transmisijomis. Dyzeliniai „dCi 90“ (2WD versijos) ir „dCi 110“ (2WD ir 4WD versijų) varikliai taip pat derinami su mechanine pavarų dėže, nors „dCi 110“ variklis (2WD versijos) gali būti ir su automatine EDC transmisija. Taip pat galima ir SND naudojanti „SCe 115“ versija. Naujasis „Duster“ dabar siūlomas su berakte rakinimo ir užvedimo įranga. Ši įranga automatiškai atrakina duris, kai tik vairuotojas priartėja prie automobilio ir jas užrakina, kai jis nueina tolyn. Atrakinant duris, sumirksi visi automobilio posūkių žibintai. Užrakinant – indikatorių mirksėjimą palydi patvirtinantis garso signalas, kad vairuotojas būtų visiškai įsitikinęs, kad automobilį palieka saugiai. Be to, vairuotojui nereikia naudoti savo rakto ir užvedant automobilį – tam jam pakanka paspausti „start / stop“ mygtuką. Visiškai naujas prietaisų skydas sukonstruotas remiantis naujausiais SUV automobilių standartais. Pagrindiniame skydelyje įtaisytas „MediaNAV Evolution“ sistemos ekranas įkomponuotas aukščiau (+74 mm) dėl patogumo vairuotojui. Be to, centriniame skydelyje įrengti klavišų tipo mygtukai, kurie ne tik atrodo šiuolaikiškai, bet ir yra patogesni naudoti. Naujos konstrukcijos sėdynėms panaudotos didesnio tankio putos, suteikiančios ilgaamžiškumą ir komfortą, tad jos labiau apglėbia ir suteikia tvirtesnį skersinį palaikymą posūkiuose. Naujasis „Duster“ Lietuvoje siūlomas nuo 9 tūkst. 990 Eur. Galima rinktis iš 4 įrangos lygių – „Duster“, „Essentiel“, „Confort“ ir „Prestige“.