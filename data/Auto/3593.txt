Pasak populiariausių pasaulyje automobilinių oro gaiviklių gamintojo „Wunder-Baum“ specialistų, kvapas turi itin didelę įtaką mūsų nuotaikai ir savijautai, o tinkamai parinktas aromatas padeda susikoncentruoti, suteikia pasitikėjimo, ramina ir mažina irzlumą, slopina pyktį, šalina nuovargį, suteikdamas žvalumo ir energijos. Teigiamas aromato savybes galima vardinti be galo – tinkamas kvapas gerina kraujotaką, mažina nuovargį, slopina galvos skausmus, padeda geriau orientuotis eisme ir gerina regėjimą – visos šios savybės yra labai svarbios vairuojant. Kvapai gali ir padėti, ir blaškyti Bet aromatai gali būti ne tik teigiami, bet ir neigiami, ir tai liečia ne tik įprastus blogus kvapus. Pavyzdžiui, automobilyje nerekomenduojami kvapai, kurie dirgina, erzina ir kitaip neigiamai veikia vairuotojo emocijas, blaško jo dėmesį, per daug atpalaiduoja arba atvirkščiai – skatina pavojingą ir agresyvų vairavimą. Tarkime, kai kurie miško augalų ar levandų kvapai gali per daug raminti ir vairuotojui neleisti sukoncentruoti dėmesio į tai, kas vyksta kelyje. Kiti kvapai, tokie kaip konditerinių gaminių, gali skatinti alkio jausmą ir taip pat blaškyti vairuotoją. Tačiau net ir „geri“ kvapai turi būti švelnūs ir neintensyvūs, taip pat naudojant juos negalima bandyti „paslėpti“ blogo kvapo salone, kuris gali atsirasti dėl drėgmės ar nešvarumų. Todėl labai svarbu, kad automobilio salonas būtų švarus, o vėdinimo sistema veiktų tinkamai. Laukiant vasaros labiausiai tinka „šilti“ kvapai Ankstyvą pavasarį, kai oras dar nėra pakankamai įšilęs, „Wunder-Baum“ specialistai rekomenduoja naudoti „šiltus“ kvapus – tokį aromatą skleidžia cinamonas, gvazdikėliai, juodieji pipirai, imbieras. Bet vien tik jų kvapas salone būtų per daug intensyvus ir gali ne tik blaškyti vairuotoją, bet ir tapti galvos skausmo priežastimi. Kad taip neatsitiktų, šie kvapai dažniausiai yra maišomi su citrusinių vaisių kvapu. O jei manote, kad vairuojate per daug agresyviai, jums labiausiai tiks imbiero ir cinamono kvapai, kurie turi raminančių savybių. Taip pat imbiero aromatas ypatingai svarbus pavasarį, kadangi šis šakniastiebis stiprina imuninę sistemą, kai organizmui trūksta vitaminų ir esant permainingiems orams dažnai peršąlama. Artėjant vasarai ir šylant orams, rekomenduojama rinktis gaivesnius kvapus – šiuo metų laiku automobilio salone labiausiai tinka žaliosios citrinos, citrinos, ananasų, obuolių, alijošiaus kvapai, kurie puikiai nuteikia laukiant artėjančios vasaros. Pranešime rašoma, kad Baltijos šalių vairuotojai, perkantys „Wunder-Baum“ oro gaiviklius, dažniausiai renkasi naujo automobilio kvapą. Antroje vietoje – vanilė, trečioje – „Black Classic“.