Kaip rašoma pranešime žiniasklaidai, prieš dvejus metus debiutavusio „Jeep Renegade“ sąskaitoje – jau 10 pelnytų įvertinimų iš žiniasklaidos priemonių ir vartotojų. „Jeep Renegade“ pirkėjams siūloma rinktis iš keturių dyzelinių ir benzininių variklių, išvystančių nuo 95 iki 170 AG galią, keturių transmisijos tipų ir 5 apdailos variantų, įskaitant 2016-aisiais pristatytus „Night Eagle“, „Dawn of Justice“, „75th Anniversary“ ir „Desert Hawk“. Visi žurnalo „4x4 Magazine“ apdovanojimuose dalyvavę visureigiai buvo išbandyti realiose sąlygose – ir ant asfaltuotos dangos, ir specialioje bekelės trasoje. Šiems bandymams pateikta aukščiausios komplektacijos „Jeep Renegade“ versija „Trailhawk“ nepriekaištingai įveikė visas kliūtis ir, kaip ankstesniais metais, gavo geriausią įvertinimą savo kategorijoje.  „4x4 Magazine“ įvertino ir kitus du „Jeep“ modelius – klasikinis „Jeep Wrangler“ modelis penktus metus iš eilės išrenkamas geriausiu visureigiu „kiečiausiųjų“ klasėje, o „Jeep Cherokee“ šį kartą užėmė pirmą vietą tarp aukščiausios klasės visureigių.