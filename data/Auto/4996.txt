Be geriausio 2017 metų automobilio, bus išrinkti modeliai ir keliose kitose kategorijose – geriausias verslo klasės/sportinis modelis ir ekologiškiausias automobilis, o geriausio dizaino kategoriją šįkart pakeitė miesto automobilio („World Urban Car“) nominacija. Taigi, pretendentų į svarbiausią titulą sąraše atsidūrė net trys „Audi“ modeliai – „A5/S5 Coupe“, Q2 ir Q5, du „biuikai“ – „Buick Envision“ ir „Buick LaCrosse“, taip pat „Chevrolet Cruze“, „Chrysler Pacifica“, „Fiat 124 Spyder“, „Honda Civic“, „Hyundai Elantra“, „Hyundai Genesis G80“, „Infiniti Q60“, „Jaguar F-Pace“, trys „Kia“ modeliai – „Cadenza“, „Rio“ ir „Sportage“, „Mazda CX-9“, „SEAT Ateca“, „Škoda Kodiaq“, „SsangYong Tivoli“, „Toyota C-HR“ bei „Volkswagen Tiguan“. Geriausiu verslo klasės/sportiniu modeliu sieks tapti „Audi R8 Spyder“, „Bentley Bentayga“, 5-osios serijos BMW, „Cadillac CT6“ ir „Cadillac XT5“, „Honda/Acura NSX“, „Hyundai Genesis G90“, „Lexus LC 500“, „Lincoln Continental“, „Mercedes-AMG GT Roadster“, E klasės „Mercedes-Benz“, „Porsche Boxster/Cayman“, „Range Rover Evoque Convertible“ ir „Volvo S90/V90“. Kandidatų į miesto automobilio vardą sąrašas trumpesnis: „BMW i3“, „Citroen C3“ ir „Citroen E-Mehari“, „Ford Ka+“, „Smart ForTwo/ForFour Brabus“ ir „Smart Cabriolet Brabus“, „Suzuki Baleno“ ir „Suzuki Ignis“. Ekologiškiausias bus renkamas iš „Audi Q7 e-tron 3.0 TDI quattro“, „BMW 740e iPerformance“, „Chevrolet Bolt“ ir „Chevrolet Malibu Hybrid“, „Honda Clarity“, „Hyundai Ioniq“, „Kia Niro Hybrid“, „Mercedes-Benz GLC 350e“, „Tesla Model X“, „Toyota Prius Prime“ ir „Toyota RAV4 Hybrid“. Nugalėtojai bus paskelbti tradiciniu metu – 2017-ųjų balandį vyksiančiame tarptautiniame Niujorko autosalone. Priminsime, kad geriausiu 2016 metų automobiliu yra išrinktas rodsteris „Mazda MX-5“. Jis pripažintas ir gražiausiu. Ekologiškiausiu tapo vandeniliu varomas „Toyota Mirai“, geriausiu verslo klasės modeliu – 7-osios serijos BMW, geriausiu sportiniu – „Audi R8“. Pirmą kartą WCOTY rinkimai įvyko 2005 metais, tąkart laimėjo „Audi A6“.