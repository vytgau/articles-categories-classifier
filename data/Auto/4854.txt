Lapkričio 1-oji. Vienoje judriausių miesto gatvių kelių policijos pareigūnai stato greitį ribojančius ženklus. Jau visai netrukus daugeliui šį kelią pasirinkusių vairuotojų teks pūsti į alkoholio matuoklį. „Gal tikrai netikėtas reidas tokią dieną“, – sutinka kelių patrulių rinktinės vadas. Kokia tikimybė, kad šį rimties metą vairuotojai neatsisakė taurelės? Vienas pirmųjų stabdomų žmonių – motorolerio vairuotojas. Pūsti į alkotesterį vyrui pasisekė tik iš ketvirto karto. Alkotesteris parodė 1,3 promilės. Pričiuptas vairuotojas bandė prisiminti savo gimtadienio gėrimų meniu. Surašant protokolą paaiškėjo, kad jis jau anksčiau buvo įkliuvęs neblaivus ir dalyvavo eismo įvykyje. Gręsiančios sankcijos – bauda nuo 1150 iki 1448 eurų arba administracinis areštas. Kaip teisinosi pričiupti neblaivūs vairuotojai, plačiau žiūrėkite LRT TELEVIZIJOS laidoje „Keliai. Mašinos. Žmonės“. 