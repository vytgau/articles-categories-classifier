„Jie (galiojimo datos neturintys vairuotojo pažymėjimai – LRT.lt) keičiami, norint suvienodinti Europos vairuotojų pažymėjimus ir taip sumažinti klastojimo atvejus. (...) Iki šiol Lietuvoje juos pasikeitė apie 75 tūkstančiai gyventojų. To dar nepadarė 140 tūkst. vairuotojų“, – situaciją pristato VĮ „Regitra“ generalinio direktoriaus pavaduotojas Saulius Šuminas. Anot jo, delsimas pasikeisti pažymėjimą atsisuks prieš pačius eismo dalyvius, mat įmonė per mėnesį jų gali pakeisti apie 30 tūkst., o iki vasario mėnesio liko vos 2,5 mėnesio, tad bus pakeisti daugiausiai 75 tūkstančiai galiojimo datos neturintys pažymėjimai – kiek daugiau nei pusei to dar nepadariusių vairuotojų. „Pernelyg trumpas laikotarpis visiems šiems žmonėms pasikeisti vairuotojo pažymėjimus. (...) Nerealu, kad jie visi pasikeis pažymėjimus“, – teigia S. Šuminas. Daugiau apie nuo vasario 3-iosios nebegaliosiančius vairuotojo pažymėjimus – laidos įraše. 