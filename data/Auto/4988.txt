Kaip skelbia britų spauda, nuo šiol šio tinklo degalinėse už galimybę prisipūsti automobilio padangas teks sumokėti ne 20, o 50 pensų (apie 56 euro centus). Ir toks sprendimas priimtas po to, kai „Tesco“ anksčiau pranešė gavusi rekordinį 162 mln. svarų sterlingų (181,37 mln. eurų) ikimokestinį pelną. „Tesco“ aiškina, kad kaina buvo padidinta dėl to, kad esą dabar vairuotojams suteikiamos nebe dvi, o penkios minutės padangoms prisipūsti. Tačiau pasipiktinę vairuotojai tokį kompanijos sprendimą pavadino „grynu gobšumu“ ir pabrėžė, kad jiems visiškai pakanka dviejų minučių padangoms prisipūsti. Be to, kritikai sako, kad „Sainsbury's“ tinklo degalinėse padangas galima prisipūsti nemokamai. „Asda“ ir „Morrisons“ degalinėse padangas galima prisipūsti už 20 pensų (22 euro centus).