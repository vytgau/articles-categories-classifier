Pirmadienį publikavome B kategorijos egzamino laikymo rezultatus, antroje publikacijoje apžvelgėme A ir C kategorijas, trečiadienį pateikėme išsamų bendrąjį mokyklų reitingą, informaciją apie įkainius, skundus, nuobaudas ir kitus kriterijus, kurie gali būti svarbūs renkantis mokymo įstaigą. Paskutinėje publikacijoje pateikiame efektyviausių vairavimo mokyklų instruktorių sąrašą. Žemiau yra trys lentelės su instruktorių, kurių auklėtiniai dažniausiai išlaiko atitinkamai A, B bei C kategorijų vairavimo egzaminus iš pirmo karto, pavardėmis. Be to, paspaudę ant atskirų nuorodų galėsite atsidaryti išsamesnę informaciją pagal apskritis ir pagal kategorijas. Vertinimo metodika Prieš pradedant Lietuvos vairavimo mokyklų palyginamąjį vertinimą buvo apklausta 30 skirtingų interesų grupių: pradedant Lietuvos vairuotojų mokymo ir kvalifikacijos kėlimo mokyklų asociacijos, Valstybinės kelių transporto inspekcijos, Valstybės įmonės „Regitra“ ekspertais ir baigiant atskirų vairavimo mokyklų vadovais, instruktoriais ir, žinoma, mokiniais. „Jų buvo teirautasi, kurie kriterijai geriausiai atskleidžia vairavimo mokyklų kokybę, kokybės ir kainos santykį ir kurie aspektai labiausiai padeda apsispręsti renkantis vairavimo mokyklą. Iš viso buvo paminėta per 20 kriterijų: pradedant kaina ar draugų rekomendacijomis ir baigiant tuo, ar vairavimo mokykla yra socialiai atsakinga. Tačiau dalies kriterijų neįmanoma unifikuoti, todėl tyrimui nuspręsta naudoti tik palyginamus dydžius“, – teigė žurnalo „Reitingai“ vyriausiasis redaktorius Gintaras Sarafinas. Kadangi skaitytojams vieni parametrai gali būti labiau reikšmingi, kiti – mažiau nei sudarytame reitinge, publikacijų cikle jiems pateiktos visos sudėtinės reitingo dalys, parametrai ir pjūviai, kad kiekvienas galėtų susidaryti savo vertinimą pagal jam svarbius kriterijus ir svorius. Efektyviausi instruktoriai Šį kartą publikuojame efektyviausių instruktorių sąrašus. Skaičiuojant rezultatus buvo remiamasi oficialiais „Regitros“ 2013-2016 metų egzaminų laikymo duomenimis. Vertinimo kriterijus paprastas – kiek kiekvieno instruktoriaus mokinių procentine išraiška išlaikė egzaminą iš pirmo karto. A kategorijos instruktoriai išsamus bendras sąrašas A kategorijos instruktoriai išsamus sąrašas pagal apskritis  B kategorijos instruktoriai išsamus bendras sąrašas B kategorijos instruktoriai išsamus sąrašas pagal apskritis C kategorijos instruktoriai išsamus bendras sąrašas C kategorijos instruktoriai išsamus sąrašas pagal apskritis.