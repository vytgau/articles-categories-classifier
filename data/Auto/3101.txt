Kaip rašo carscoops.com, šis modelis bus tiesiogiai nutaikytas į konkurenciją su „Tesla Model 3“ ir jis bus šiek tiek didesnis nei dabartinis A3 sedanas. Naujajam modeliui pagrindu pasirinkta „Volkswagen Modular Electric Drive (MEB)“ platforma bus pirmą kartą panaudota kuriant „Audi“ automobilį. Šis modelis bus varomas pasitelkiant vieną elektrinį variklį, kuris bus sumontuotas transporto priemonės priekyje, ir kitą, kuris atsidurs automobilio galinėje dalyje, o bendras automobilio galingumas aukščiausios klasės modeliuose sieks apie 300 arklio galių. Ketinama pristatyti ir mažesnio galingumo modelių, galėsiančių vienu įkrovimu įveikti mažiausiai 482 kilometrus. Tikimasi, kad „Audi“ naująjį modelį pristatys 2019 m. pabaigoje, o jo kaina turėtų siekti apie 46 tūkst. eurų.