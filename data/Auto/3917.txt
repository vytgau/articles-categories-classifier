„Audi Q2“ išties stebina nauju, šiuolaikišku dizainu. Ir tai nėra sumažinta jau gerai žinomų didesnių šio prekės ženklo modelių kopija“, – taip naująjį „Audi Q2“ įvertino konkurso žiuri. Pranešime rašoma, kad „Аudi Q2“ dizainas vienareikšmiškai ženklina ir naują posūkį šios markės automobilių gamyboje. Į akį iškart krinta dizainerių pasiūlytos naujos, aštuoniakampio formos, aukštai iškeltos priekinės grotelės ir didelės aušinimo angos. Žvilgsnį traukia ir žemas, sportinį „Audi Q2“ charakterį pabrėžiantis stogas, elegantiškai pereinantis į C statramsčius ir skersinį skirtingų spalvų panelį. Žvelgiant iš šono, durų zonoje įdubę šoniniai paviršiai paryškina ratų arkas ir kompaktišką SUV charakterį. Konkurso vertinimo komisija kaip puikų dizainerių sprendimą akcentavo ir Q2 salono apšvietimą. LED šviesos diodų šviesolaidžiai homogenine šviesa apšviečia skulptūriškai suformuotą priekinės prietaisų panelio dalies ir kelių atramų apdailą. Salono apšvietimą klientai gali rinktis iš dešimties spalvų. Vokietijos dizaino tarybos apdovanojimas laikomas vienu prestižiškiausių dizaino sferoje. Tarptautinė vertinimo komisija premiją skiria už reikšmingas inovacijas ir atskiriems produktams, ir projektams, susilaukusiems pripažinimo dizaino srityje tiek Vokietijoje, tiek ir tarptautiniu lygiu.