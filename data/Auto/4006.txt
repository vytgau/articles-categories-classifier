Palyginus su pirmtaku, naujasis universalas tapo 73 mm ilgesnis ir dabar siekia beveik penkis metrus (4986 mm). Atstumas tarp ašių išaugo visais 92 mm, o automobilyje dabar tilps ir daugiau nei dviejų metrų ilgio krovinys. Išaugusi erdvė labiausiai skirta keleiviams, mat bagažinės tūris šioje klasėje neišsiskirs – 520 l. Bet sulenkus galines sėdynes jis tap 110 litrų didesnis nei ankstesnės kartos modelyje ir pasieks 1638 l. Galinė sėdynių eilė keliautojų patogumui susilenkia 40:20:40 santykiu, o bagažo dangtis – valdomas elektra.  Kaip ir sedanas, taip ir ši versija sukurta ant visiškai naujos „Opel“ platformos, leidusios svorį sumažinti beveik 200 kg. Gamintojai kol kas dar neatskleidžia informacijos apie variklius, tačiau nesunku suprasti, kad nauji konstrukciniai sprendimai leis pagerinti ekonomiškumo rodiklius. Taip pat jau žinoma, kad bus siūloma moderni 8 laipsnių automatinė pavarų. Be to, „Insignia Sports Tourer“ bus siūloma ir su visų ratų pavara, adaptyvia pakaba, LED matricų žibintais, 360 laipsnių vaizdo kameromis bei naujos kartos multimedijos įranga.