„Coradia iLint“ yra pirmasis traukinys, kuris bus gaminamas didelėmis serijomis, galės vienu bako pripildymu nuvykti 600-800 km, o jo ratus suks vandenilio kuro elementai. Papildomas privalumas – jis beveik nekelia triukšmo. Į kuro elementą tiekiamas vandenilis jungiasi su aplinkos oro deguonimi ir tiekia traukinį varančią elektros energiją. Energijos sistemai lankstumo suteikia ličio jonų baterijos, kuriose bus kaupiama energija, kurios naudojimą reguliuos išmani energijos valdymo sistema. „Alstom“ žada trasoje sukurti būtiną vandenilio tiekimo infrastruktūrą, tad ateityje investavimas į vandenilio traukinius bus paprastesnis. Negana to, kompanijai vandenilį tiekia chemijos įmonės, kuriose šis elementas gaunamas kaip pašalinis produktas. Tad šie traukiniai tikrai nepadidina emisijų: nuo elektros išgavimo iki veikimo. Nyderlandai, Danija ir Norvegija taip pat išreiškė susidomėjimą šiais traukiniais. 