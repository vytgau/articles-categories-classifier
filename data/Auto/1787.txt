Pasak „Renault“ generalinio direktoriaus Carloso Ghosno, siekiama, kad metiniai pardavimai iki 2022 m. siektų 5 mln. automobilių (44 proc. daugiau nei 2016 metais parduotų automobilių, 3,47 mln. ), o pajamos viršytų 70 mlrd. eurų. „Renault“, kuri yra sudariusi aljansą su Japonijos „Nissan“ ir „Mitsubishi“, siekia sumažinti savo priklausomybę nuo Europos rinkos, kuri pernai sudarė daugiau nei pusę jos pardavimų. Pristatydamas bendrovės penkerių metų strateginį planą, K. Ghosnas sakė sieksiantis padvigubinti pardavimus už Europos ribų, ypač dėmesį sutelkiant į Kinijos rinką.