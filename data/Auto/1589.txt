„GTS serijai atstovaujantys „Porsche“ automobiliai skirti žmonėms, vertinantiems lenktyninių automobilių greitį ir suteikiamą adrenaliną, tačiau nenorintiems daryti kompromisų su kasdieniu komfortu. Tai nėra tik trasai skirti automobiliai, todėl puikiai tinka ir ieškantiems kompaktiško automobilio kasdienėms kelionėms mieste“, – teigia Vilniaus „Porsche“ centro direktorė Rasa Klimavičiūtė. Naujieji sportiniai automobiliai komplektuojami su šešių laipsnių mechanine arba papildomai pasirenkama dvigubos sankabos „Porsche Doppelkupplung“ (PDK) septynių laipsnių pavarų dėže. GTS modeliai jau standartinėje įrangoje turi tokias sistemas kaip „Sport Chrono Package“, „Porsche Torque Vectoring“ (PTV) su mechaniniu galinio diferencialo blokavimu bei 10 milimetrų automobilio kėbulą pažeminančia „Porsche Active Suspension Management“ (PASM). Daugiau galios – didesniam našumui Didžiausias 430 Nm sukimo momentas, pasiekiamas varikliui dirbant nuo 1900 iki 5000 apsisukimų per minutę, suteikia automobiliui geresnes greitėjimo savybes. Su PDK pavarų dėže ir „Sport Chrono Package“ GTS modeliai nuo nulio iki 100 km/val. įsibėgėja per 4,1 sek., o didžiausias jų pasiekiamas greitis – 290 km/val. Tipiški GTS: viduje ir išorėje – juodų elementų gausa GTS modeliai iš 718 modelių linijos išsiskiria ne tik dėl juose naudojamų technologijų, bet ir dėl dizaino. Naujoji „Sport Design“ priekinio buferio apdailos juostelė pabrėžia sportinį automobilio charakterį, o priekiniai „Bi-Xenon“ žibintai ir kiti šviesą skleidžiantys elementai, kaip ir įprasta GTS modeliuose, yra tamsinti juoda spalva. Galinėje dalyje sumontuoti tamsinti žibintai, juodi logotipai, juoda buferio apdaila bei viduryje esantys juodi standartinės sportinės išmetimo sistemos vamzdžiai dar labiau pabrėžia GTS modelių unikalumą.  Šoninį vaizdą papildo juodi GTS logotipai ant durelių bei 20 colių skersmens juodi lengvojo lydinio ratlankiai. „Alcantara“ ir „Porsche Track Precision“ programėlė GTS genai formuoja ir automobilių interjerą. Standartinėje įrangoje esančio „Sport Chrono Package“ chronometras yra integruotas į prietaisų skydelį kaip centrinis komponentas. Vairuotojas ir keleivis gali mėgautis sportinėmis sėdynėmis, kurių centrinė dalis, kaip ir kitų „Porsche“ GTS modelių, padengta „Alcantara“. Sportinės „Plus“ sėdynės su GTS logotipais ant galvos atramų užtikrina gerą šoninį prilaikymą ir komfortą bei gali būti elektra reguliuojamos dviejomis kryptimis. Daug automobilio interjero detalių, pavyzdžiui, vairaratis, centrinė konsolė ar porankiai, padengtos „Alcantara“. Be to, sportui neabejingi vairuotojai turi galimybę naudotis „Porsche Track Precision App“ (PTPA), kuri įrašo, demonstruoja ir analizuoja vairavimo duomenis išmaniajame telefone. Kaip teigia Vilniaus „Porsche“ centro direktorė Rasa Klimavičiūtė, „718 GTS“ modelius jau galima užsisakyti, o pardavimų atstovus jie pasieks šių metų gruodžio viduryje. „718 Boxster GTS“ kaina su PVM prasideda nuo 79 tūkst. 255 Eur, „718 Cayman GTS“ – nuo 77 tūkst. 198 Eur.