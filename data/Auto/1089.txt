Svetainėje indy100.com rašoma apie vieno JAV piliečio išrastą itin paprastą ir visiems suprantamą būdą, kaip automobilio atšildymą paversti jokių didelių nepatogumų nesukeliančia smulkmena. Išradimo autorystė priklauso Kenui Weathersui – orų pranešėjui, dirbančiam Teksase transliuojamo televizijos kanalo WATE 6 naujienų laidoje. Jo pasiūlytas sprendimas leis ilgam pamiršti, ką reiškia uoliai gramdyti ledą. Pirmiausia turite pasigaminti skystį, kurį sudarytų dvi dalys medicininio spirito ir viena dalis vandens. Šį mišinį reikia supilti į purkštuvo butelį ir tiesiog užpurkšti ant apledėjusių langų. Veikiamas šio skysčio ledas ištirpsta beregint, todėl prie vairo galėsite sėstis be jokio priverstinio mankštinimosi ar nervus tampančio laukimo. Kaip tiksliai viską padaryti, galima sužinoti iš K. Weatherso įkelto vaizdo įrašo. Įrašas buvo paskelbtas 2016 metų sausį. Nuo to laiko jį peržiūrėjo daugiau nei 6 mln. internautų, taigi, akivaizdu, kad pasiūlymas vertas dėmesio. 