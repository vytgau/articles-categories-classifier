Kaip rašoma pranešime žiniasklaidai, tris dienas įtakingiausiems automobilių žurnalistams ir kai kuriems prekybos salonų savininkams buvo suteikta galimybė patirti puikią „Stinger“ vairavimo dinamiką. „Kia“ transporto priemonių bandymų ir eksploatacinių charakteristikų skyriaus vadovas Albertas Biermannas taip pat dalyvavo bandymuose, kad galėtų stebėti važiavimus ir supažindinti su „Stinger“ bandymų rezultatais. Tačiau renginys tik bandymais nesibaigė. Po įspūdingos bandymų lenktynių trasoje dienos, „Kia“ kompanija dalyvavusius pakvietė susipažinti su „Kia Motors Europe“ būstine ir dizaino centru, kad papasakotų apie „Stinger“ dizaino kūrimo procesą. „Kia“ Europos dizaino centro vyriausiasis dizaineris Peteris Schreyeris, ir „Kia Motors“ vyriausiasis dizaineris Gregory Guillaume'as papasakojo apie „Stingerio“ koncepciją bei plėtrą. „Stinger“ yra ambicingiausias visų laikų „Kia“ projektas, ir mes džiaugiamės, kad jis buvo pripažintas geriausių automobilių žurnalistų visame pasaulyje,“ – po šių bandymų ir palankių žurnalistų atsiliepimų sakė A. Biermannas. Kuriant šį automobilį kiekvienas „Stinger“ prototipas „Žaliajame pragare“ pravažiavo vidutiniškai po 480 ratų, arba apie 10000 km. Iš viso „Stinger“ modeliai „Nordschleife“ trasoje pravažiavo daugiau kaip 160000 km be jokių sutrikimų. Tai milžiniškos apkrovos automobiliui ir tai, kad „Stinger“ puikiai išlaikė šį išbandymą įrodo, kad tai bus konkurencingas „Gran Turismo“ klasės dalyvis. Be Niurburgringo, „Stinger“ prototipai prieš pasirodant prekyboje visame pasaulyje įveikė daugiau kaip 1,1 mln. km, t.y. apvažiavo aplink žemę ties ekvatoriumi maždaug 27 kartus be jokių gedimų.  Galingiausias „Stinger“ modelis turės 3,3 l benzininį variklį, su kuriuo automobilis iš vietos iki 100 km/val. įsibėgėja vos per 4,9 sek. Tai greičiausiai įsibėgėjantis „Kia“ modelis šio gamintojo istorijoje. Automobilyje sumontuoti specialiai jam sukurti „Brembo“ stabdžiai, kurių diskų diametras net 18 colių. „Kia Stinger“ jau netrukus atvyks ir į Lietuvą. Pirmieji ilgai laukti klasikiniai „Gran turismo“ atstovai „Kia“ prekybos salonus turėtų pasiekti trečią šių metų ketvirtį. Kainos kol kas neskelbiamos. 