„Formulės E“ lenktynininkas Ho Pin Tungas pasiekė daug valios ir drąsos pareikalavusį rekordą. „Range Rover“ modelio automobiliu jis užvažiavo Tianmeno kalnu vedančiais laiptais ir pasiekė geriausiai šioje Kinijos vietovėje žinomą objektą – Rojaus vartus. Iš pradžių komandos „Panasonic Jaguar Racing“ lenktynininkas įveikė 11,3 km ilgio Hunano provincijoje esančio Tianmeno kalno kelio, vadinamo Drakono keliu, atkarpą. Taip jis pasiekė laiptus, vedančius prie vadinamųjų Rojaus vartų. Laiptus sudaro 999 pakopos, kurias reikia įveikti, norint pasiekti Rojaus vartais vadinamą natūraliai susiformavusią arką. Ho Pin Tungas šį ruožą įveikė sėkmingai. Jo vairuojamas automobilis tapo pirma transporto priemone, užvažiavusia šiuo kalnu kylančiais laiptais.