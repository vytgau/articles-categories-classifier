Penkios Olandijos įmonėje „Port Liner“ sukonstruotos baržos savo maršrutus pradės jau rugpjūtį. Tikimasi, kad joms išplaukus, iš šalies kelių pavyks išgyvendini maždaug 23 tūkst. aplinką teršiančių sunkvežimių. Remiantis Tono van Meegeno žodžiais, kuriuos cituoja laivininkystei skirtas žurnalas „Loadstar“, šios baržos taps pirmaisiais pasaulyje krovininiais laivais, maitinamais anglies dioksido aspektu neutraliais akumuliatoriais. Gamintojo kanalų „Teslomis“ pramintos baržos bus 52 metrų ilgio ir 6,7 metro pločio. Kadangi jose nebus variklių, kiekvienas lavas galės plukdyti 8 proc. didesnius krovinius nei įprastos baržos. Iš viso kiekviena barža pavyks transportuoti po 425 tonas į 6 metrų ilgio konteinerius sukrautų krovinių. Baržose veiks elektriniai varikliai, o maitinimu juos aprūpins akumuliatoriai, savo dydžiu prilygstantys konteineriams, kuriuose bus supakuoti gabenami kroviniai. Išsamios informacijos apie akumuliatorių galingumą kol kas nepateikiama. Kaip dažnai teks juos įkrauti, taip pat nepranešama. Ateityje krovininiai laivai kursuos be žmonių priežiūros, nes juose veiks autonominės sistemos, kurias, prireikus, nuotoliniu būdu bus galima valdyti nuo kranto. Vis dėlto keletą pirmųjų mėnesių kiekvienoje baržoje dirbs ją prižiūrintis personalas. Šitaip bus siekiama užtikrinti saugumą ir įvertinti įrangos veikimą. Atsisakius įgulos pavyks kiek sumažinti krovinių gabenimo kaštus. Anot „Port Liner“ atstovo, nustatyta, kad visos įgulos atlyginimas per dieną sudaro 3299 JAV dolerių (2653 eurus) sumą, o tai yra maždaug 44 proc. visų veiklos išlaidų, kurias tenka patirti eksploatuojant didelį konteinerius gabenantį laivą. Po penkių baržų pasirodymo rugpjūčio mėnesį laivų statybos bendrovė tikisi išleisti dar šešis kiek didesnius krovininius laivus. Juose planuojama sumontuoti didesnius akumuliatorius. Jais, kaip tikimasi, bus galima 35 valandas be pertraukos transportuoti po 270 konteinerių. „Port Liner“ tvirtina, kad pradėjus kursuoti naujiesiems laivams į aplinką išmetamo anglies dioksido kiekis sumažės net 18 tūkst. tonų per metus.