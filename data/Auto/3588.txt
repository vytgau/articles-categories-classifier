Tokius numerius „Regitroje“ gali gauti visi elektromobilių savininkai. Kiti privalumai – elektromobilius žymėtus EV raidėmis sostinėje nemokamai galėtų parkuoti ne tik vilniečiai, bet ir miesto svečiai, taip pat palengvėtų A eismo juostų kontrolė, nes EV raidėmis pažymėtus elektromobilius lengva pastebėti iš tolo, nebereikia stabdyti tikrinti. Apsvarsčius siūlymą komitetuose, galutinį sprendimą Taryba priims kitame posėdyje. Nauji registracijos numeriai elektromobiliams su raidėmis „EV“ išduodami nuo praėjusių metų liepos, įsigaliojus Susisiekimo ministerijos elektromobiliams nustatytų taisyklių pakeitimams. Įprastais numeriais pažymėtų elektromobilių metinio stovėjimo rinkliava liktų 40 eurų. Nuo kovo 1-osios ši rinkliava augo, paskaičiavus, kad daugėjant elektromobilių, leidimų išdavimo ir aptarnavimo paslaugos savikaina yra kelis kartus didesnė už patį metinį leidimą, kuris iki šių metų kainuodavo 4,3 euro. Peržiūrint elektromobilio metinės rinkliavos dydį, norima paskatinti miesto gyventojus savo kelionėms rinktis ekologišką transporto priemonę – elektromobilius. Ekologiškų transporto priemonių naudojimas prisideda prie miesto tvaraus transporto įgyvendinimo planų – mažinant naftos produktų vartojimą transporto sektoriuje ir švelninant transporto poveikį aplinka. Elektromobilio leidimas suteikia teisę statyti elektromobilį vietine rinkliava apmokestintose automobilių stovėjimo vietos. Elektromobilio leidimas nesuteikia teisės nemokamai statyti automobilį privačiose automobilių stovėjimo aikštelėse, taip pat „Sustoti draudžiama“, „Stovėti draudžiama“ ir „Rezervuota stovėjimo vieta“ ženklų galiojimo zonose bei kitaip pažeisti Kelių eismo taisykles (nesilaikyti transporto priemonės pastatymo būdo ir pan.). Sostinės savivaldybė, skatindama elektromobilių plėtrą mieste, plečia elektromobilių infrastruktūrą – planuojama, kad jau šių metų rudenį sostinėje bus įrengtos mažiausiai 5 greito įkrovimo stotelės, kuriose elektromobilį nemokamai įkrauti bus galima vos per 25 minutes. Šiuo metu sostinėje veikia trys viešos elektromobilių įkrovimo stotelės – Lelevelio g. 6 ir du elektromobilius vienu metu kraunančios stotelės požeminėse Gedimino pr. ir Tilto g. automobilių stovėjimo aikštelėse. 2017 m. sausio duomenis, Vilniaus miesto gatvėmis važinėjo 232 elektromobiliai.