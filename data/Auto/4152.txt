Išvadų, kurias galima padaryti peržiūrėjus „Bentley Bentayga“ ir „Dacia Duster“ dvikovos vaizdo įrašą, neketiname apibendrinti tokiomis frazėmis kaip „pigiausias pasaulyje visureigis, kuriam nebaisios jokios bekelės“ arba „galingiausias planetos padidinto pravažumo automobilis“. Tokius šūkius reikia rinktis apdairiai. Juk nežinome, kokie automobiliai populiarūs, pavyzdžiui, Šiaurės Korėjoje. Be to, kas nors galėtų tvirtinti, kad „Porsche Cayenne Turbo S“ tikrai manevringesnis už „Bentley Bentayga“. Dar kiti pareikštų, kad geriau palaukti „Lamborghini Urus“, nei skubėti siųsti užsisakymą į Kru, kur gaminami „Bentley“ padidinto pravažumo automobiliai. Kad ir kaip būtų, surengtos varžybos akivaizdžiai įrodo didžiules padidinto pravažumo modelių galimybes, o tokių skirtingų pavyzdžių parinkimas tik padidina žingeidumą ir pakursto smalsumą. Tik nereikia manyti, kad šio palyginimo tikslas nėra rimtas. Sudėtingame bekelės ruože atliktas eksperimentas įrodė, kad ypatingai prabangiam ir galingam automobiliui ne visada pasiseka įrodyti savo pranašumą prieš Rytų Europoje pagamintą biudžetinę transporto priemonę.