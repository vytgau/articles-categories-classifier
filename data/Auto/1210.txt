Pasak universiteto mokslininkų, didžiausia šiuolaikinių miestų problema – transporto spūstys. Todėl jie pasiūlė naują išmaniojo transporto rūšį, kuri važiuoja be vairuotojo. Transporto priemonės važiuotų atskirta juosta (bėgiais ar vienu bėgiu), kuri būtų šalia šaligatvio, su stotelėmis keleiviams įlipti ir išlipti. Viename elektriniame automobilyje, kurio plotis būtų vos metras, tilptų apie 50 keleivių. Kiekviename automobilyje būtų kompiuteris, sujungtas su serverių sistema, o važiuotų jis be vairuotojo. Toks transportas vadinamas kasetiniu, kadangi elektriniai automobiliai susirenka į virtualias kasetes (nuo vieno iki šešių), taip sudarydami savotišką traukinį. Gamintojai teigia, kad tokia transporto rūšis būtų ne mažiau efektyvi nei metro.