Pasaulyje stiprėjant ekologijos, atsakingo vartojimo ir aplinkosaugos idėjoms, elektromobiliai kasmet tampa vis populiaresni. „Nuolat stebime rinkos tendencijas, analizuojame kas vyksta pasaulyje ir vertiname ko trūksta Lietuvoje – norime atitikti savo vartotojų lūkesčius ir pasiūlyti jiems tai, kas geriausia“, – teigia „Elektromarkt“ mažmeninio tinklo parduotuves valdančios bendrovės „GV group“ vadovas Tomas Čivilis. Pirmieji elektromobiliai – lapkričio pabaigoje Pasak T. Čivilio, „Tazzari“ – pirmasis ir vienintelis elektromobilių gamintojas Italijoje, projektuojantis ir gaminantis juos tiek šalies vidaus rinkai, tiek eksportui. „Ši gamykla gamina kėbulus net tokiems automobiliams kaip „Lamborghini“, „Ferrari“ bei „Maseratti“ – tai daug pasako apie gamintojo automobilių kokybę, o ką jau kalbėti apie nepriekaištingą itališką dizainą“, – sako bendrovės vadovas. Anot jo, pirmuosius „Tazzari“ elektromobilius nuo lapkričio pabaigos bus galima apžiūrėti Vilniaus „Akropolyje“, „Panoramoje“ ir Klaipėdos „Elektromarkt“ parduotuvėse. „Tazzari“ elektromobilius jau pamėgo ne tik Italijos, bet ir Skandinavijos šalių, Didžiosios Britanijos ir JAV gyventojai. Džiaugiamės atradę patikimus partnerius ir pradėję „Tazzari“ prekybą Lietuvoje bei tikimės, kad šiuos automobilius įvertins ir Lietuvos gyventojai“, – plėtrą komentavo „Tazzari“ įkūrėjas bei „Tazzari group“ vadovas Erikas Tazzari.  Kaip pažymima pranešime, „Tazzari“ elektromobiliai išsiskiria savo ekologiška gaminimo technologija. Pilnai pakrauti šie mažyliai gali nepertraukiamai nuvažiuoti iki 200 km. Gamintojas leidžia rinktis net iš 8000 galimų skirtingų kėbulo, stogo, ratlankių, galinių lempų ir aukščiausios kokybės ekologiškos odos salono spalvų kombinacijų. Be dizaino galimybių, šiame elektromobilyje įdiegtos ir modernios technologijos, tokios kaip automobilio statymo jutikliai, galinio vaizdo matymo kamera, LED žibintai ir pan. „Elektromarkt“ parduotuvėse šiems automobiliams bus taikoma 2 metų garantija, akumuliatoriui – nuo 5 iki 6 m. Taip pat bendrovė planuoja įrengti atskirą „Tazzari“ servisą. Elektromobiliai Lietuvoje Elektromobilių kiekis Lietuvoje kasmet vis auga – naujausiais „Regitros“ duomenimis iki šių metų lapkričio 1 d. Lietuvoje buvo užregistruoti 579 elektromobiliai. Svarbiausia elektromobilių savybė – gamtos tausojimas, tylus veikimas ir pigus jų išlaikymas (retesni gedimai, nemokamas krovimas elektromobilių stotelėse, nedidelės eksploatacijos išlaidos palyginus su vidaus degimo variklio automobiliu). Lietuvoje elektromobilius leidžiama nemokamai statyti savivaldybėms priklausančiose stovėjimo aikštelėse. Be to, jiems leidžiama važiuoti autobusų juostomis – taip sutaupoma daug laiko įprastai praleidžiamo stovint kamščiuose.