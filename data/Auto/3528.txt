Abiejų kompanijų atstovai neabejoja, kad šis bendradarbiavimas idealiai papildys jų indėlį, siekiant didesnio eismo saugumo. Vairavimo centruose bus rengiami saugaus vairavimo kursai, kuriuose vairuotojai galės įsitikinti „Continental“ gaminamų naujausių elektroninių saugumo sistemų ir aukščiausios klasės padangų privalumais. Šie saugaus vairavimo centrai yra visoje Vokietijoje – jie įsikūrę Berlyne, Hanoveryje, Frankfurte, taip pat mažesniuose Vokietijos miestuose. „Continental“ ir ADAC pasirašius bendradarbiavimo sutartį, juose vairuotojai galės ne tik tobulinti savo įgūdžius, bet ir susipažinti su naujausiais „Continental“ pasiekimais saugumo srityje, įgyvendinant kompanijos „Vision Zero“ strategiją. Nuo 2016 m. „Continental“ bendradarbiauja su Šveicarijos automobilininkų organizacija „Touring Club Schweiz“ ir šioje šalyje puikiai įrengtuose vairavimo mokymų centruose padeda vairuotojams tobulinti įgūdžius, atlieka mokymus, didinančius eismo saugumą keliuose.