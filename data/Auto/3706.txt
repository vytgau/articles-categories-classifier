Kaip policijai pasakojo furgono su maistu vairuotojas, jam važiuojant keliu staiga į jį įvažiavo raudonas sedanas. Vyriškis pristabdė furgoną, o lengvasis automobilis dar kartą į jį trenkėsi, paskui pabėgo iš avarijos vietos. Nukentėjusysis spėjo pamatyti už vairo moterį ir įsidėmėti šukuoseną. Be to, ant kelio rado kaltininkės automobilio numerio ženklą, nukritusį per susidūrimą. Teisėsaugininkai rado Judith Moriah Armstrong namuose. Ji paaiškino pasišalinusi iš įvykio vietos, nes bijojo neteksianti vairuotojo pažymėjimo. Furgoną moteris taranavo todėl, kad ant jo buvo nupiešti vištienos patiekalai. Be to, moteris prisipažino, kad prieš išvažiuodama iš namų „išlenkė pora taurelių“. Avarijos kaltininkei pateikti kaltinimai už pabėgimą iš avarijos vietos, agresyvų vairavimą ir vairavimą išgėrus.