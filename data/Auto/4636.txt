Meksikas savo ruožtu pažadėjo toliau plėsti viešąjį transportą. Šie merų pažadai nuskambėjo Meksike, kur vyksta pasaulio miestų lyderių susitikimas. Pastaruoju metu dyzeliniai automobiliai smarkai kritikuojami dėl žalos, kurią daro oro kokybei ir žmonių sveikatai. Dyzeliniai varikliai išmeta kietąsias daleles, kurios skverbiasi į plaučius ir gali sukelti širdies ir kraujagyslių sistemos ligas. Šie varikliai taip pat išskiria azoto oksidus, dėl kurių formuojasi priežeminis, arba blogasis, ozonas. Tai gali sukelti žmogui rimtų kvėpavimo problemų. Visi keturi miestai susiduria su oro kokybės problemomis. Paryžiuje jau mėginama kovoti su kenksmingomis automobilių išmetamomis dujomis. Į miestą draudžiama įvažiuoti automobiliams, kurie buvo užregistruoti iki 1997 metų. Miesto centre gatvės pertvarkomos į pėsčiųjų zonas. Keturių miestų merai remiasi Tokijo patirtimi, kur jau uždraustas dyzeliniais varikliais varomų automobilių judėjimas. Pasaulio sveikatos organizacija (PSO) apytikriai apskaičiavo, kad dėl oro taršos padarinių kasmet miršta apie 3 mln. žmonių. PSO duomenimis, devyni iš dešimties planetos gyventojų kvėpuoja nešvarų orą.