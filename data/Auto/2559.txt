Tačiau ne visi besinaudojantys automobiliais tokie atsakingi, kaip jų kūrėjai. Štai, saugos diržai, viena iš seniausių automobilių saugumo priemonių, tačiau vis dar atsainiai vertinami kai kurių vairuotojų ir keleivių. Vieniems – nepatogu, kitiems – ne lygis, tretiems – tiesiog nesvarbu. Lietuviškose socialinių tinklų grupėse neseniai paplito pernai iš sukrečiančių vaizdų sumontuotas vaizdo klipas, akivaizdžiai parodantis, kuo kelyje gali baigtis tie „nepatogu, ne lygis, nesvarbu“. Net ir važiuojant nedideliu greičiu, įvykus nelaimei pasekmės gali būti tragiškos. Perspėjame jautresnius žiūrovus – vaizdai gali būti sukrečiantys. 