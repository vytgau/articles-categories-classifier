Sunkvežimio vairuotojas turi išlaikyti didelį kreiserinį greitį, kad parasparnis liktų ore. „Volvo FH“ įspūdingai velka aukštyn parasparnį stačiu kalnų keliu ir po neaukštu kabančiu tiltu. Kadangi yra mažai vietos, reikia važiuoti labai tiksliai pastoviu kreiseriniu greičiu ir negalima daryti klaidų. Bandymas skirtas pademonstruoti unikalius „Volvo Trucks“ jėgos agregatus, kuriuose sumontuota „I-Shift Dual Clutch“ transmisija. Gamintojo pranešime rašoma, kad „I-Shift Dual Clutch“ leidžia perjungti pavaras varikliui neprarandant sukimo momento, kai tai reikia atlikti sunkiomis sąlygomis.  „The Flying Passenger“ yra naujausia tiesioginių „Volvo Trucks“ bandymų serijos dalis. Ankstesnės pasaulinio pasisekimo sulaukusios serijos – „The Epic Split“, „The Hamster Stunt“ ir „Look Who’s Driving“. Visos tiesioginių bandymų serijos „YouTube“ peržiūrėtos daugiau kaip 100 mln. kartų. Išbandymas filmuotas Dinarų kalnyne Kroatijoje uždarytuose keliuose, griežtai laikantis saugos reikalavimų. Bandyme naudotas sunkvežimis „Volvo FH 540“ su patobulintu D13 varikliu ir pavarų dėže „I-Shift Dual Clutch“, o prie vairo sėdėjo Louise Marriott iš Naujosios Zelandijos. „The Flying Passenger“ parasparnio lakūnas yra Guillaume`as Galvanis iš Prancūzijos. Triukas pirmą kartą pasaulyje atliekamas su sunkvežimiu ir parasparniu. Taip pat tai pirmas kartas, kai sunkvežimis tempia parasparnį tuneliu.