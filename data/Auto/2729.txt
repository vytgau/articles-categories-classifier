Kaip rašoma pranešime žiniasklaidai, šis D segmento SUV automobilis tvirtą ir išskirtinį stilių, visų varančiųjų ratų pavarą bei didelę prošvaisą suderina su sedanui būdinga elegancija ir komfortu, erdviu ir kruopščiai įrengtu salonu. Vairavimo patogumu rūpinasi pažangi ir gausi įranga bei „R-LINK 2“ multimedijos sistema su interneto prieiga. Kartu su „Talisman“, „Talisman Grandtour“ ir „Espace“ papildydamas aukštos klasės „Renault“ kolekciją, naujasis „Koleos“, šalia „Captur“ ir „Kadjar“, vainikuoja markės miesto visureigių gamą. Po „Clio“, „Espace“, „Talisman“ ir „Captur“ tai yra penktasis modelis, Lietuvoje siūlomas su išskirtine „Initiale Paris“ versija, kuri išsiskiria aukščiausio lygio komplektacija.  Pagaliau naujajame „Koleos“ atsirado pasitvirtinusios pavaros sistemos ir technologijos, du siūlomi dyzeliniai varikliai derinami tiek su „X-Tronic“ automatine, tiek su mechanine transmisija. Lietuvoje naujojo SUV „Renault Koleos“ kaina prasideda nuo 25 tūkst. 570 eurų, o išskirtinės, itin prabangios versijos „Initiale Paris“ modelis startuoja nuo 36 tūkst. 30 eurų.