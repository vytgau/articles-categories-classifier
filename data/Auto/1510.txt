Pagal EK planą, automobiliai ir furgonai iki 2025 metų turėtų į atmosferą išmesti 15 proc. mažiau CO2, palyginti su 2021 metais, ir 30 proc. mažiau – iki 2030 m. „Siūlymas, kad keleiviniai automobiliai išmestų 30 proc. mažesnį teršalų kiekį, yra ambicingas, bet kartu realus“, – teigia Komisija. Bet kokie pakeitimai nebūtų taikomi Jungtinei Karalystei, jei šioji nebepriklausytų Europos Sąjungai. Siūlymui turi pritarti 28 ES narės ir Europos Parlamentas (EP). Komisija pripažino, kad, norint įgyvendinti šiuos techninius pakeitimus, teks didinti gamybos kaštus, o tai reikštų, kad automobilių kainos turėtų pakilti. EK apskaičiavimu, vidutinio naujo registruoto automobilio papildomos gamybos sąnaudos 2030 metais turėtų siekti apie 1000 eurų, furgono – apie 900 eurų.