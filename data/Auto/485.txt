O paskutinio etapo sąlygos buvo bene ekstremaliausios – paskutinis kalendorinės žiemos savaitgalis buvo šalčiausias iš visų LKF „Žiemos taurės“ varžybose. Nors Aukštadvario etapas buvo paskutinis šių metų LKF „Žiemos taurės“ sezoną, tačiau jame intrigos netrūko – kadangi taškų skirtumas daugumoje klasių tarp sportininkų buvo minimalus, tad vienvaldžių sezono lyderių prieš paskutines varžybas dar nebuvo, daugumai dalyvių viską lemti turėjo paskutinis startas. Tuo tarpu trasa buvo ganėti klastinga – ledo ir sniego dangos ruožus vietomis keitė sauso ir ganėtinai švaraus asfalto fragmentai, tad darbo trasoje sportininkams netrūko. LKF „Žiemos taurės“ 5-ojo etapo lenktynėse „Micro“ klasėje triumfavo Dovydas Gudelevičius, „Mini“ klasėje Aukštadvaryje greičiausias buvo Jokūbas Bagdonavičius. „Raket 120“ klasėje, kurios sportininkai lenktynėse važiavo drauge „Open“ klase, pirmoji vieta atiteko Povilui Reisui, „Open Junior“ pogrupyje Aukštadvaryje triumfavo Lukas Sherbinskas, „Open P“ pogrupyje pergalę šventė Audrius Vibriantis. Tarp „Open“ klasės sportininkų nugalėtoju tapo Denas Marcinkevičius. Iškart po varžybų buvo apdovanoti ir 2017-2018 metų LKF „Žiemos taurės“ sezono nugalėtojai. Tarp „Micro“ klasės sportininkų šią žiemą greičiausias buvo D. Gudelevičius, antroji vieta atiteko Tomui Rudokui, trečias – Dominykas Vinogrodskis.  „Mini“ klasėje LKF „Žiemos taurės“ sezono nugalėtoju tapo Laurynas Žadeika, antrą vietą užėmė J. Bagdonavičius, o trečią vietą – Edgaras Kelmas. „Raket 120“ klasėje šią žiemą nepralenkiamas buvo Darius Maciulevičius, antroji vieta atiteko P Reisui, o trečią vietą iškovojo Milena Ždanovičiūtė. „Open Junior“ pogrupyje šią žiemą greičiausias buvo L. Sherbinskas, antra – Andrėja Vibriantytė, o trečioji vieta atiteko Simonui Šimkui. „Open P“ pogrupyje sezono nugalėtoju tapo A. Vibriantis, antras liko Rokas Baciuška, o trečias – Donatas Krasauskas. O štai „Open“ klasėje LKF „Žiemos taurės“ sezono nugalėtoju tapo Dajus Dabašinskas, antroji vieta atiteko Ąžuolui Eidukui, trečią vietą užėmė Lukas Stanevičius. Komandų įskaitoje šį LKF „Žiemos taurės“ sezoną triumfavo „Lenktynių linija“, antri liko „JC United“, o trečioji vieta atiteko „RAZAS Motorsport“ komandai. Pasibaigus žiemos sezonui Lietuvos kartingo bendruomenė laiko poilsiui neturės itin daug – pirmos LKF organizuojamo Lietuvos kartingo čempionato varžybos vyks jau balandžio pabaigoje. Organizatoriai naujame sezone žada nemažai pokyčių klasių, techninių ir saugumą užtikrinančių reikalavimų srityje. Nuo balandžio iki rugsėjo vidurio sportininkai lenktyniaus penkiuose LKF Lietuvos kartingo čempionato ir LKF Taurės etapuose.