Tai įšvydusi mergina žaibiškai užšoko ant širdžiai mielo „Subaru Outback“ kapoto ir ėmė įnirtingai trankyti priekinio lango stiklą. Šitokios drąsos iš smulkutės 28-erių metų vairuotojos nenaudėlis niekaip nesitikėjo. Visgi iš karto pasiduoti taip pat neketino, todėl pavažiavo keletą metrų, vildamasis, kad kaip nors „nupurtys“ į automobilį įsikibusią merginą. Pastaroji jokiu būdu nepasidavė. Kaip vėliau prisipažino žurnalistams, tuo momentu apskritai nesuvokė, kad gresia koks nors pavojus. „Pirmoji mano reakcija buvo netikėjimas, kad tai vyksta su manimi“, – pasakojo M. Smith. Laimei, nenaudėlis buvo tipinis automobilių vagišius, o ne, pavyzdžiui, žudikas, todėl neilgai trukus paliko automobilį, į kurį buvo nusitaikęs, ir paspruko kartu su drauge atvykusiais bendrais. M. Smith gi laukė antras tą dieną iššūkis – pasivyti ir toliau riedantį automobilį. Šią užduotį mergina taip pat įvykdė. Visgi kanalo „YouTube“ komentatorių nuomonės peržiūrėjus incidento vaizdo įrašą išsiskyrė. Vieni žavėjosi automobilio savininkės narsa, kiti peikė ją dėl aplaidumo, mat išlipdama iš transporto priemonės ji pamiršo pasiimti raktelį, o vėliau beprasmiškai rizikavo gyvybe.