Pirmosiose etapo lenktynėse A. Jasikonis finišavo 13-as, o antrosiose – 12-as. Abu etapus laimėjo lenktynių lyderis slovėnas Timas Gajseris („Honda“). Bendroje įskaitoje A. Jasikonis su 37 taškais iš 19-osios pozicijos pakilo į 15-ąją. Užtikrintai pirmauja T. Gajseris (156 tšk.). Iš viso klasifikuoti 25 sportininkai. 19-metis A. Jasikonis praėjusiais metais tapo pirmuoju lietuviu, pasirašiusiu sutartį su gamykline „Suzuki World“ komanda. Iš viso pasaulio motokroso čempionatą sudaro 19 etapų. Penktasis iš jų vyks balandžio 16 dieną Italijoje.