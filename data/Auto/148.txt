Kaip ir ankstesnės kartos modeliai, naujas „Audi“ markės universalas yra pavadintas „Avant“. Naujojo „Audi A6 Avant“ aštrių briaunų ir atletiškų formų kėbulas su išsiskiriančiais siaurais galiniais langais atspindi naujos kartos markės išvaizdą. Pagrindinis akcentas priekyje – plačios ir vientisos radiatoriaus grotelės, o automobilio profilis išsiskiria ištęstu siluetu ir trikampių formų langais. Stogo oro aptakas vizualiai dar labiau pratęsia „A6 Avant“ universalo siluetą ir pabrėžia sportiškumą. Galiniai žibintai yra sujungti dekoratyvine juosta. Naujasis „Audi A6 Avant“ yra 4,94 m ilgio, 1,89 m pločio ir 1,47 m aukščio, o jo salonas – erdvesnis nei pirmtako. Čia daugiau vietos priekyje ir gale, taip pat sėdinčiųjų keleivių kojoms negu pagrindinių konkurentų automobiliuose. Ir nors jo siluetas yra itin dinamiškas, „A6 Avant“, kaip ir ankstesnės kartos modelis, turi itin erdvią bagažinę, į kurią telpa nuo 565 iki 1680 l. Saugumas svarbiausia: pažangiausios vairuotojo pagalbinės sistemos „Audi A6 Avant“ įdiegta itin daug pažangiausių saugumo sistemų, apimančių žibintų technologijas, vairuotojo pagalbines sistemas ir pasyvią saugumo įrangą. Visų komplektacijų modeliai turi žibintus su LED technologija, kurie gali būti trijų skirtingų lygių – pažangiausi yra „HD Matrix LED“ žibintai, taip pat papildomai galima užsisakyti tūrinę salono apšvietimo sistemą. „A6 Avant“ siūlo itin plačią vairuotojo pagalbinių sistemų gamą, kuri yra „City“ ir „Tour“ paketuose. Standartinėje įrangoje montuojama avarinio stabdymo sistema gali turėti pagalbinę prisitaikančio važiavimo siauruose keliuose galimybę. Pati bėgėdamasi ir stabdydama, ji užtikrina tiek automobilio važiavimą savo eismo juosta, tiek ir atstumo palaikymą eismo sraute nuo visiško sustojimo iki 250 km/val. greičio. Be to, prisitaikanti greičio palaikymo kontrolė įvertina greičio apribojimus, posūkius, žiedines sankryžas, ir, jei įjungta navigacija, pati pasuka sankryžose.  Avarinės pagalbos sistema padidina saugumą vertindama, ar vairuotojas kontroliuoja situaciją ir, esant reikalui, jį perspėja vaizdu, garsu ar vibracija. Jei vairuotojas nesiima veiksmų, sistema perima valdymą, įjungia avarines šviesas ir automatiškai sustabdo automobilį savo eismo juostoje. Visi varikliai turi dalinę hibridinę technologiją Jau bazinėje komplektacijoje visi varikliai turi hibridinę technologiją, kuri dar labiau padidina komfortą ir realiomis važiavimo sąlygomis efektyviai mažina degalų sąnaudas. Pagrindinė įrangos dalis – starteris-generatorius, kuris 48 voltų elektros sistemoje stabdymo metu iki 12 kW galia įkrauna papildomus ličio-jonų akumuliatorius. Dėl šios sistemos variklis gali būti trumpam išjungiamas važiuojant nuo 55 iki 160 km/val. greičiu, taip pat „Start-stop“ sistema įsijungia, kai greitis sumažėja iki 22 km/val. Standartinė progresyvi vairo sistema yra itin patogi naudotis. Kaip teigiama pranešime, su sportišku perdavimų skaičiumi ji užtikrina itin tikslų valdymą posūkiuose, o papildomai užsakoma visų vairuojamųjų ratų sistema „Audi A6 Avant“ suteikia didesnį manevringumą. Važiuojant iki 60 km/val. greičiu galiniai ratai iki penkių laipsnių kampu yra pasukami priešinga važiavimui kryptimi, taip pat ši sistema vienu metru (iki 11,1 m) sumažina apsisukimo skersmenį. Galima rinktis iš keturių skirtingų pakabos tipų: standartinės pakabos su spyruoklėmis, sportinės pakabos, pakabos su reguliuojamais amortizatoriais ir prisitaikančios pneumatinės pakabos su reguliuojamais amortizatoriais. Drauge su amortizatoriais ir pneumatine pakaba elektroninė važiuoklės platforma valdo dinaminę visų vairuojamųjų ratų sistemą ir naujos kartos sportinį diferencialą, kuris aktyviai paskirsto sukimo momentą tarp galinių ratų greituose posūkiuose. Septyni individualūs profiliai ir iki 400 asmeninių nustatymų Naujajame „Audi A6 Avant“ beveik visos funkcijos yra aktyvuojamos dviejuose dideliuose „MMI touch“ lietimui jautriuose ekranuose. Jei papildomai yra sumontuota „MMI navigation plus“ sistema, vairuotojas multimedijos ir navigacijos sistemas valdo viršutiniame 10,1 colio įstrižainės ekrane. Žemiau esantis 8,6 colio įstrižainės ekranas skirtas klimato kontrolės ir patogumo funkcijų nustatymui, taip pat teksto įvedimui, o garsinis ir jutiminis atsakas į paspaudimą užtikrina, kad „MMI touch“ sistema yra patogu naudotis. Standartiniai nustatymai apima septynis individualius profilius, kuriuose skirtingi vairuotojai gali pasirinkti iki 400 asmeninių nustatymų. Pažangiausia „Audi A6 Avant“ multimedijos įrangos gamoje yra „MMI navigation plus“ sistema. Jos duomenų siuntimo modulis palaiko „LTEAdvanced“ ryšio technologiją su „WiFi“ saitviete, o navigacijos sistema atpažįsta vairuotojo pasirinkimus, vertindama ankstesnius maršrutus bei, remdamasi šia informacija, pateikia savo pasiūlymus. „Audi connect“ galimybės apima itin platų interneto paslaugų spektrą, o pasirenkamu „Audi connect“ užraktu „Audi A6 Avant“ galima atrakinti ir užrakinti „Android“ telefono pagalba. Taip pat „myAudi“ programa automobilį galima susieti su savininko telefonu.