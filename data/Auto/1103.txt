Bendrovės „Uber“ partnerių-vairuotojų patirtis rodo, kad ruošiantis pasitikti Naujus metus pavėžėjimo paslaugų poreikis miestiečių gretose sparčiai augti ima jau sutemus. Pirmasis užsakymų pikas prasideda ankstyvą vakarą, o sudėtingiausia vairuotoją išsikviesti tampa kiek po vidurnakčio. Tikėtina, kad dėl milžiniško užsakymų skaičiaus naujametę naktį šoktelės kelionių kaina. Tačiau jaudintis dėl tokių netikėtų staigmenų neverta: pakeleivis visada iš anksto gali sužinoti numatomą kelionės kainą ir nuspręsti, ar ją užsisakyti. Visgi, norint išvengti didesnio nei įprasta paslaugos mokesčio, o taip pat užsitikrinti kuo sklandesnę kelionę, verta įsiminti kelis patarimus. Venkite piko valandų Daugiausia kelionių užsakymų naujametę naktį atliekama po vidurnakčio: piko metas tęsiasi iki pat 5 valandos ryto. Dėl ypač didelio keliautojų srauto tikėtina, kad šiuo metu kelionės kaina automatiškai pakils. Todėl norint už kelionę iš vakarėlio mokėti mažiau, verta išvykimą suplanuoti iš anksto ir namo keliauti prieš arba po piko valandų. Dalinkitės kelione su bičiuliu Kitas būdas už kelionę mokėti mažiau – maršrutą planuoti iš anksto ir dalintis juo su draugais. Programėlėje galite nurodyti tarpinius kelionės taškus ir dalintis kelionės kaina su kitais pakeleiviais. Tokiu būdu vienu šūviu nušausite du zuikius: vairuotojo lauksite trumpiau ir už kelionę, pasidalinę jos kainą su draugais, mokėsite mažiau. Atidžiai žvalgykitės automobilio Naujųjų metų naktį keliuose gausu žmonių ir automobilių, todėl prieš sėsdami į automobilį, įsitikinkite, kad tai būtent tas, kuris turėjo atvykti, – atkreipkite dėmesį į jo modelį ir valstybinį numerį. Taip pat programėlėje visada galite pamatyti jus pavėžėti atvyksiančio vairuotojo nuotrauką, tad žvilgtelėję į automobilį vairuojantį asmenį įsitikinsite, ar įsėdote į teisingą automobilį.