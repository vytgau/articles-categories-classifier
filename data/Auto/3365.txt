Modeliai XE ir „F-Pace“, kurie dabar sudaro beveik tris ketvirtadalius „Jaguar“ pardavimų JAV, kilstelėjo kompaniją iki tokių aukštumų, kuriose ji buvo, kai buvo pardavinėjamas modelis „Jaguar X-Type“ (nuo 2001 iki 2009 m.). Prie metus, kai dar nebuvo dviejų naujų modelių, „Jaguar“ per dieną Amerikoje parduodavo mažiau nei 50 automobilių. Pasirodžius dviem naujiems modeliams prasidėjo stulbinamai spartus augimas: kiekvieno modelio pardavimai JAV padidėjo daugiau nei dvigubai per pastaruosius 10 mėnesių ir daugiau nei trigubai (kiekvieno modelio) per 2016 m. paskutinį ketvirtį. Pardavimai negali didėti pastoviai. „Jaguar Land Rover North America“ prezidentas Joachimas Eberhardtas sakė interviu „Wards Auto“: „Turime augti, tačiau nesiekiame tokios spartos augimo, koks buvo.“ J. Eberhardto teigimu, labai spartus pardavimų didėjimas nedaro kompanijos „Jaguar“ milžiniška prabangių automobilių gamintoja, tai daro „mus didesne prabangių automobilių gamintoja, kuri pasiekė tam tikrą mastą, tačiau vis tiek yra ypatinga, išskirtinė.“ Esminis žodis – išskirtinė. „Manau, tai apibūdina mūsų pakraipą, būtent tai turime išlaikyti“, – sakė J. Eberhardtas. Suprantama, „Jaguar“ nėra vienintelė „Tata Jaguar Land Rover“ dalis. Iš tiesų ji yra mažesnis sraigtelis. Na, o „Land Rover“ augimas taip pat yra didelis. Nors per pirmus du 2017 m. mėnesius „Land Rover“ pardavimai šiek tiek sumažėjo, kalendoriniai 2016 m. buvo geriausi prekės ženklui, o 2011 m. – 2016 m. laikotarpiu prekės ženklo pardavimai padvigubėjo. „Land Rover“ yra pačiame prabangių automobilių rinkos plėtros srities – miesto visureigių – centre, mat visi jos parduodami modeliai yra visureigiai. Kita vertus, „Jaguar“ miesto visureigis „F-Pace“ sudarė 30 proc. „Jaguar Land Rover“ pardavimų JAV 2016 m., vos ne dvigubai daugiau, lyginant su 17 proc. pardavimų dalimi 2015 m. 2017 m. pradžioje 35 proc. „Jaguar Land Rover“ pardavimų JAV sudaro „Jaguar“ mdoeliai.