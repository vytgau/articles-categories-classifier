Šis modelis bus kuriamas naudojant modernizuotą modulinę platformą MRA ir turės beveik visų galingiausiųjų „Mercedes-AMG“ automobilių komponentų. Konstruojant jį bus naudojomos kompozicinės medžiagos, aliumins bei padidinto atsparumo plienas. Preliminariais duomenimis, prekybos salonus šis mersedesas pasieks 2019 metais ir vadinsis „Mercedes-AMG GT4“. Jame bus komplektuojamas 4 litrų darbinio tūrio 8 cilindrų variklis su dviem turbinom, kurio didžiausia galia sieks 600 AG. Neatmetama, jog galingesnėje versijoje bus įdiegta 48 V elektros sistema su 20 AG elektros varikliu transmisijoje, kuris trumpomis atkarpomis (pvz., lenkiant) galės aktyvuotis ir pridėti dar šiek tiek galios. Visais ratais varomo automobilio nustatymuose bus galima pasirinkti visą sukimo momentą galinei ašiai permetantį šonaslydžio režimą, kuris debiutavo „Mercedes-AMG E 63“ modelyje, bei automatinę pavarų dėžę „AMG Speedshift“.