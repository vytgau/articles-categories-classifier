Nors varžybos prasidės tik penktadienį, tačiau į Rokiškį sportininkai ėmė rinktis kone nuo savaitės pradžios. Kai kurie iš jų pasinaudojo proga čia išbandyti bei iki galo susireguliuoti sportinius automobilius. Ketvirtadienį dalyviai turėjo atvykti į pirmąjį išbandymą – administracinę komisiją, kurioje buvo sutikrinti visi dokumentai, išduotos kelio knygos, lipdukai ant automobilių bei GPS įrenginiai. Kiek vėliau komandų lauks techninė komisija, į kurią ekipažai turės pristatyti savo sportinius automobilius. Techninė komisija taip pat bus vykdoma ir penktadienį ryte. „Samsonas Rally Rokiškis“ varžybos prasidės penktadienį. 11 val. dalyviai turės galimybę važiuoti bandomuoju greičio ruožu. Kiek vėliau, 15.20 val. numatytas iškilmingas ralio atidarymas, o 15.40 prasidės pirmasis greičio ruožas. Pirmąją dieną vyks keturi greičio ruožai. Antrąją – dar aštuoni. Iškilminga apdovanojimų ceremonija Rokiškio dvare numatyta 20.30 val.  Daugiau informacijos apie greičio ruožus galima rasti www.samsonasrally.com „Samsonas Rally Rokiškis“ dalyvių automobiliai – techninės komisijos ekspertų rankose Ryte ekipažai skubėjo į administracinę komisiją, kur baigė visus registracijos varžyboms formalumus, o vėliau savo automobilius pristatė techninei komisijai. Nuo popietės iki vėlyvavo vakaro vykusiame techniniame patikrinime sudalyvavo ne visi ekipažai. Kai kurios komandos nusprendė savo techniką komisarams pristatyti penktadienį ryte. Techninės komisijos metu tikrinami ne tik automobiliai, jų atitikimas nustatytoms klasėms, bet ir saugumo įranga, šalmai, kombinezonai.