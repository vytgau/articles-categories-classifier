„PSA grupė patvirtina kurianti eilę strateginių iniciatyvų su „General Motors“ siekdama padidinti pelningumą ir veiklos efektyvumą, įskaitant ir galimą „Opel“ įsigijimą“, – sakė bendrovės spaudos atstovas Bertrand'as Blaise'as. Kaip anksčiau „Reuters“ pranešė šaltiniai, „General Motors“ ir „PSA Group“ jau pasiekė baigiamąjį etapą derybose dėl Prancūzijos automobilių gamintojos ir GM koncerno „Opel“ verslo Europoje sujungimo. GM ir PSA – „Peugeot“, „Citroen“ ir DS automobilių gamintoja – jau kurį laiką drauge gamina visureigius bei minivenus. 14 proc. PSA akcijų turi Prancūzijos vyriausybė, taip pat jų turi „Peugeot“ šeima bei kinų įmonė „Dongfeng Motor“, informuoja naujienų tarnyba BBC. „Opel“ padalinys „Vauxhall“ Jungtinėje Karalystėje yra įdarbinęs 35 tūkst. žmonių.