e-Golf aprūpintas nauju ličio jonų akumuliatoriumi, kurio energetinė talpa padidėjo nuo 24,2 kWh iki 35,8 kWh. Pagal Naująjį Europos važiavimo ciklą (NEDC) e-Golf vienu akumuliatoriaus įkrovimu dabar įveikia iki 300 kilometrų. Lyginant su pirmtaku, automobilio veikimo spindulys, priklausomai nuo vairavimo stiliaus ir eksploatacijos, padidėjo 50 %. Dabar elektros variklis išvysto 100 kW / 136 AG, o tai – 15 kW / 20 AG daugiau negu ankstesnio modelio. Kompaktiškas ketverių durų automobilis pagreitėja iki 100 km/h per 9,6 sekundės. e-Golf modelyje pasirinktinai įrengiama pažangi šildymo sistema, kuri padidina jo efektyvumą ir atitinkamai ridos atsargą. Šilumos siurblio principas, kuris yra žinomas iš energetiškai efektyvių pastatų, leidžia šildyti automobilio saloną, naudojant aplinkos orą ir jėgos agregato komponentų skleidžiamą šilumą.  Papildomai visi klientai gauna praplėstą bazinę įrangą, kuri be kitų dalykų apima „Front Assist“ sistemą, įskaitant avarinio stabdymo mieste funkciją, su naująja pėsčiųjų atpažinimo sistema, daugiafunkcį oda aptrauktą vairą bei gestais valdomą informacijos ir pramogų sistemą „Discover Pro“. Kaip ir visuose Volkswagen elektriniuose modeliuose, išryškėja patogi prieiga prie įvairių automobilio funkcijų, naudojant „Car-Net“ „e-Remote“ taikomąją programą. Klimatizavimo ar akumuliatoriaus įkrovimo paleidimui-sustabdymui ir dažnai naudojimų stovėjimo vietų žymėjimui žemėlapyje gali būti naudojamas išmanusis telefonas arba planšetinis kompiuteris. Atnaujinto e-Golf išorės dizainas pasižymi modifikuotomis priekine ir galine automobilio dalimis su priekiniais ir galiniais šviesos diodų žibintais. Visai neseniai Olandijoje 20 skirtingų šeimų turėjo galimybę pasinaudoti naujuoju e-Golf modeliu. Eksperimento autoriai siekė, kad žmonės išmėgintų elektrinį automobilį kasdienėms reikmėms. Pirmieji testuotojai automobilius gavo dar 2016 metų gegužę. „Visuomenėje dažnai susiformuoja nuostata, kad su oro tarša ir su kitomis gamtai žalingomis veiklomis kovoja tik nevyriausybinės organizacijos“, – sako Tomas Grootas vienas eksperimento koordinatorių. „Mūsų idėja yra kitokia. Žmonės mėgsta važinėti automobiliais, todėl mes norime sukurti naujas galimybes, tai daryti be žalos gamtai.“, – priduria T. Grootas. Dėl šios priežasties Olandijoje 20 skirtingų šeimų pasinaudojo galimybe naudotis naujuoju e-Golf modeliu. Daugeliui vairuotojų iš pradžių prireikė šiek tiek laiko priprasti. Tyrimo sumanytojai teigia, kad elektromobilumas pulsuoja naujovių dvasia. Eksperimentas Olandijoje turėjo aiškią socialinės atsakomybės kryptį. Dviejų vaikų mama Belia pasakoja, jog pagreitis, tylumas, pats jausmas vairuojant tapo įsimintina patirtimi. Jeigu moteris turėtų pasirinkti, tai vairuotų elektrinį automobilį nuo dabar. Kitas eksperimento dalyvis tikina, jog elektromobilumas yra paprastas ir akivaizdus būdas tapti draugišku aplinkai. Būtent šis vykdomas eksperimentas yra geras pavyzdys, kaip puikiai idėjos gali veikti praktiškai. Jei bent vienas drįsta jas išbandyti.