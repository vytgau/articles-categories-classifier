Skelbiama, kad incidentas įvyko praeitą savaitę JAV Merilando valstijos Kolumbijos mieste. Remiantis prie vaizdo registratoriaus filmuotos medžiagos pridėtu aprašymu, visureigis važiavo ne mažesniu nei 116 kilometrų per valandą greičiu. Tikėtina, kad automobilis, kurio vaizdo registratorius ir užfiksavo „Ford Explorer“ viražus, važiavo ne ką lėčiau. Vaizdo įrašo aprašyme taip pat teigiama, kad priežastis, kodėl „Ford Explorer“ staiga ėmė elgtis neprognozuojamai, plika akimi nematoma, tačiau gali būti, kad kilo techninių problemų. Priežastis gali būti praktiškai bet kas – pradedant rato ar padangos problema ir baigiant vairuotojo klaida. Kaip ten bebūtų, aišku viena: elektroninės automobilio smegenys arba pats vairuotojas priėmė teisingą sprendimą, ir transporto priemonė galiausiai sustojo šalikelėje. O kitiems vairuotojams ši medžiaga yra aiškus perspėjimas: kelyje negalima atsipalaiduoti nė akimirkai.