Sinas Guobinas tiksliai nenurodė, kada didžiausia pasaulyje automobilių rinka – Kinija įves tokį draudimą, informuoja autoblog.com. Jungtinė Karalystė ir Prancūzija pranešė, kad naujus benzinu ir dyzelinu varomus automobilius pradės drausti nuo 2040 m. „Dalis šalių nusprendė, nuo kada nustos gaminti ir pardavinėti įprastais degalais varomus automobilius, – sakė Pramonės ir informacijos technologijų ministerijos vadovas S. Guobinas. – ministerija pradėjo su tuo susijusį tyrimą ir paskirs datą (kartu) su atitinkamais departamentais. Šios priemonės žymiai pakoreguos mūsų automobilių pramonės vystymąsi.“ Siekiant sumažinti aplinkos teršimą ir panaikinti atotrūkį bei konkurenciją tarp vietos naujesnių automobilių gamintojų ir jų konkurentų kitose pasaulio šalyse, Kinija užsibrėžė, kad iki 2025 m. elektromobiliai ir hibridiniai automobiliai sudarys mažiausiai penktadalį šalyje parduodamų automobilių. S. Guobino teigimu, automobilių pramonės Kinijoje laukia neramus laikotarpis iki 2025 m., kol vys perėjimas prie kitu kuru varomų automobilių. Viceministras paragino kinų automobilių gamintojus prisitaikyti prie naujų iššūkių ir atitinkamai pritaikyti savo strategijas. Uždraudus benzinu ir dyzelinu varomus automobilius, Kinijoje, antroje pasaulyje pagal naftos naudojimą, smarkiai sumažės naftos poreikis.