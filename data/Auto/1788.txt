„KETbilietai.lt testai sudaryti taip, kad leistų maksimaliai efektyviai pasiruošti vairavimo teorijos egzaminui „Regitroje“. Toks klausimas testuose yra todėl, kad analogišką ar panašų klausimą galite gauti ir laikydami vairavimo teorijos egzaminą „Regitroje“,– aiškina „DrivingEd“ mokymo kursų atstovas Jonas Jankūnas. Teisingas klausimo atsakymas – „Muzika gali išgąsdinti laukinius gyvūnus“. „Klausimas susijęs su reikalavimais naujus vairuotojus mokyti važiuoti ne tik saugiai, bet ir ekologiškai, o muzika didina bendrą aplinkos triukšmą. Be to, garsiai klausoma muzika gali sutrikdyti ir išgąsdinti laukinius gyvūnus, kurie gali išbėgti į kelią ir sukelti pavojingą eismo situaciją“, – aiškina specialistas. Pasak J. Jankūno, kiti 2 variantai nėra teisingi, nes: „Automobilio akumuliatorius garsiai klausant muzikos neišsikraus, nes veikiant varikliui, elektros energija yra gaminama generatoriaus. Klausomos muzikos stilius įtakos eismo saugumui tikrai nedaro, todėl tai nėra draudžiama “– sako mokymo kursų rengėjas.