2015 m. „Google“ sudarė sąrašą pagal ieškomiausius pavadinimus, o šių metų sąraše – populiariausi madingi (angl. trending) pavadinimai, t. y. tie, kurių populiarumas paieškoje padidėjo stipriai ir ilgam. Populiariausi buvo atnaujintas „Honda“ modelis „CR-V“, po jo – naujieji „Pilot“, „Civic“ ir „HR-V“. Antroje vietoje – „Mercedes-Benz“, kuris visus metus buvo populiarus (prekės ženklas) paieškose Floridoje ir Džordžijoje. Trečioje vietoje – „Tesla“, kurios populiarumas stipriai padidėjo po naujo modelio pristatymo kovo 3 d. Nieko stebėtino, kad elektromobilius mėgstančioje Kalifornijoje paieškose populiariausia buvo „Tesla“. Ketvirtoje vietoje buvo „Volvo“, penktoje – „Lamborghini“. Italų gamintojo populiarumas paieškoje padidėjo dėl originalios priežasties: po didžėjaus Skrillex ir reperio Ricko Rosso dainos „Purple Lamborghini“ pasirodymo. Populiariausių dešimtuką užbaigia „Ford“, „Jaguar“, „Bentley“, „Maserati“ ir „Rolls-Royce“.