„General Motors“ ir PSA antradienį pranešė, kad tariasi dėl sandorio, pagal kurį GM prancūzams parduotų didžiąją dalį savo operacijų Europoje. Tokiu būdu PSA atitektų „Opel“ bei „Vauxhall“ prekių ženklai, o tai išgąsdino darbininkus Berlyne ir Londone – jie baiminasi prarasti savo darbus. „Esminis diskusijų pagrindas privalo būti tvirtas dabartinių susitarimų pripažinimas bei jų vykdymas visose „Opel“ ir „Vauxhall“ gamyklose“, – bendrame pranešime teigė Vokietijos ir Europos darbo tarybos bei „IG Metall“ prekybos sąjunga. Pasak Vokietijos valdžios atstovės spaudai, šalies pareigūnai susitiko su GM ir PSA aptarti jau pažengusio sandorio. Atstovė teigė, kad bet kokios garantijos darbo vietų klausimu yra kompanijų vadovų ir darbo sąjungų reikalas.