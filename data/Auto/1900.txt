Kaip nurodoma kompanijos pranešime spaudai, ketinama įmonėse, kuriose dirba per 12 tūkst. žmonių, mažinti gamybos apimtis, kad būtų išparduotos automobilių atsargos. Darbai bus stabdomi nuo vienos iki trijų savaičių. Skelbiama, kad toks darbų pristabdymas daugiausia palies „Fiesta“ ir „Fusion“ modelius, kurių pardavimai pastaruoju metu mažėja, nes amerikiečiai yra linkę pirkti didesnes mašinas, ypač visureigius. Sprendimas taip pat palies ir lengvų komercinių automobilių „Transit“ gamybą dėl to, kad 400 tūkst. šių automobilių yra atšaukiama iš rinkos. „Mes tikimės pritaikyti savo gamybą atsižvelgdami į vartotojų paklausą“, - nurodoma „Ford“ pranešime. Statistika rodo, kad lengvųjų automobilių pardavimai JAV rugpjūtį per metus sumažėjo 1,9 proc. iki 16,14 mln. vienetų. „Ford“ automobilių pardavimai krito 2,1 proc.