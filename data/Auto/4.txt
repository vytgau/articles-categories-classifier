Jomis siekiama gerinti eismo saugumą ir mažinti avaringumą šalies keliuose, pranešė Kelių policijos tarnyba. Gegužės 1 dieną ir gegužės 25–29 dienomis policija planuoja vykdyti sustiprintą vairuotojų blaivumo ir apsvaigimo nuo narkotinių medžiagų kontrolę, taip pat tikrins, ar nevairuoja asmenys, neturintys tokios teisės. Gegužės 1–10 dienomis bus tikrinama, ar vairuotojai nesinaudoja mobiliaisiais telefonais. Gegužės 14–20 dienomis ruošiamasi vykdyti krovininių automobilių, autobusų, motociklų, pradedančiųjų vairuotojų kontrolę. Šis reidas bus tarptautinis, jį vienu metu vykdys ir pareigūnai Estijoje, Suomijoje, Didžiojoje Britanijoje, Lenkijoje, Vengrijoje, Belgijoje ir Vokietijoje. Visą mėnesį policijos pareigūnai taip pat žada skirti ypatingą dėmesį pėsčiųjų ir dviračių vairuotojų eismo saugumui užtikrinti. Bus vykdoma ir sustiprinta vairuotojų pareigų pėstiesiems ir pėsčiųjų bei dviračių vairuotojų pareigų vykdymo kontrolė.