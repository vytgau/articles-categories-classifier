Ilgą laiką lenktynėse pirmavęs Jorge Lorenzo, varžyboms artėjant prie pabaigos, paskutiniame posūkyje vos nenukrito nuo motociklo ir praleidęs į priekį A. Dovizioso finišo liniją kirto antras. Ant paskutinio apdovanojimų pakylos laiptelio užlipo iš antros pozicijos startavęs Johannas Zarco. M. Marquezas puikiai startavo iš septintos pozicijos ir į pirmąjį posūkį įvažiavo pirmas. Tiesa, ispanas per plačiai įveikė posūkį ir į priekį praleido J. Zarco ir J. Lorenzo. Ketvirtame lenktynių rate, keturioliktame posūkyje, M. Marquezas prarado poziciją pagrindiniam savo varžovui A. Dovizioso ir nukrito į ketvirtą vietą. Tuo metu J. Zarco nuo J. Lorenzo jau buvo atitrūkęs 2 sekundėmis, bet ispanas ėmė mažinti varžovo persvarą. Devintame lenktynių rate ispanas aplenkė prancūzą, o po kelių posūkių tai padarė ir A. Dovizioso. Pastarasis privalėjo aplenkti ispaną tam, kad kova dėl čempiono titulo persikeltų į Valensiją. J. Lorenzo iš komandos gavo žinutę pakeisti variklio režimo nustatymus. Tai buvo ženklas, kad ispanas į priekį turi praleisti A. Dovizioso. Bet, kad tai įvyktų, pakako J. Lorenzo klaidos šešioliktame rate, paskutiniame posūkyje. Tuo pasinaudojęs A. Dovizioso įsiveržė į priekį ir išlaikęs lyderio poziciją nugalėjo. Rimčiau J. Zarco nesugebėjęs pasipriešinti M. Marquezas finišo liniją kirto ketvirtas. Ispanas, kuriam nepavyko užsitikrinti čempiono titulo šį savaitgalį, tai galės padaryti po dviejų savaičių Valensijoje. Malaizijos etapo rezultatai: (vieta, sportinininkas, komanda, laikas) 1. Andrea Dovizioso Ducati 44:51.497 2. Jorge Lorenzo Ducati +0.743 3. Johannas Zarco Tech3 Yamaha +9.738 4. Marcas Marquezas Honda +17.763 5. Dani Pedrosa Honda +29.144 6. Danilo Petrucci Pramac Ducati +30.380 7. Valentino Rossi Yamaha +30.769 8. Jackas Milleris MVDS Honda +35.238 9. Maverickas Vinalesas Yamaha +38.053 10. Polas Espargaro KTM +39.847 11. Alvaro Bautista Aspar Ducati +42.559 12. Bradley Smithas KTM +44.602 13. Scottas Reddingas Pramac Ducati +48.696 14. Hectoras Barbera Avintia Ducati +50.058 15. Calas Crutchlow LCR Honda +50.705 16. Michaelas van der Markas Tech3 Yamaha +56.397 17. Andrea Iannone Suzuki +58.391 18. Tito Rabatas MVDS Honda +1:25.571 – Alexas Rinsas Suzuki - – Samas Lowesas Aprilia - – Karelas Abrahamas Aspar Ducati - – Lorisas Bazas Avintia Ducati - Čempionato įskaita: (vieta, lenktynininkas, taškai) 1. Marcas Marquezas 282 2. Andrea Dovizioso 261 3. Maverickas Vinalesas 226 4. Valentino Rossi 197 5. Dani Pedrosa 185 6. Johannas Zarco 154 7. Jorge Lorenzo 137 8. Danilo Petrucci 121 9. Calas Crutchlow 104 10. Jonas Folgeris 84 11. Alvaro Bautista 75 12. Jackas Milleris 73 13. Scottas Reddingas 64 14. Aleixas Espargaro 62 15. Andrea Iannone 60 16. Polas Espargaro 55 17. Alexas Rinsas 46 18. Lorisas Bazas 45 19. Karelas Abrahamas 30 20. Tito Rabatas 29 21. Hectoras Barbera 27 22. Bradley Smithas 24 23. Michele'is Pirro 18 24. Mika Kallio 11 25. Samas Lowesas 5 26. Katsuyuki Nakasuga 4 27. Sylvainas Guintoli 1