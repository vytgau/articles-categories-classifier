Kaip rašoma pranešime žiniasklaidai, 2017 m. „Toyota“ pasiekė puikių rezultatų visose trijose Baltijos šalyse, tačiau didžiausi rodikliai užfiksuoti Lietuvoje. Lietuvos rinkoje parduoti 3587 nauji „Toyota“ automobiliai – tai visų laikų rekordas. Lyginant su 2016 m. duomenimis, „Toyota“ pardavimo rezultatai mūsų šalyje padidėjo 32 proc. Neseniai pasirodęs „Toyota C-HR“ krosoveris ir „Toyota PROACE“ furgonas – du šios markės modeliai, kurių paklausa Lietuvoje praėjusiais metais augo sparčiausiai. Populiariausių Lietuvoje „Toyota“ automobilių trejetuką sudarė RAV4 visureigis (šių modelių parduota daugiausia), „Auris“ ir C-HR. Didėja hibridų paklausa „Toyota“ hibridiniai elektromobiliai akivaizdžiai pagerino pardavimo rezultatus. Tai rodo, jog alternatyvių hibridinių galios agregatų paklausa nesiliauja augusi. Plačiausią hibridinių modelių asortimentą rinkoje siūlanti „Toyota“ pernai Lietuvoje pardavė 66 proc. daugiau hibridinių automobilių nei 2016 m. Populiariausi „Toyota“ hibridiniai modeliai Lietuvos rinkoje yra „RAV4 Hybrid“, „Yaris Hybrid“ ir „C-HR Hybrid“. Geriausiai hibridinių automobilių paklausą atspindi 2016 m. pristatyto „Toyota RAV4“ sėkmė – net 68 proc. pirkėjų rinkosi hibridinę visureigio versiją. C-HR krosoverio hibridinę versiją pasirinko beveik pusė pirkėjų. Dabar Baltijos šalyse „Toyota“ siūlo iš viso septynis skirtingus hibridinius modelius: „Yaris“, „Auris“ / „Auris Touring Sports“, RAV4, „Prius“, „Prius Plug-In“, „Prius Plus“ ir CHR.