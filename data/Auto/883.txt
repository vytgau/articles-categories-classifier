„Saulės greitkelis“ yra 2 km Dzinano miesto greitkelio atkarpa. „Saulės greitkelis“ padalintas į tris sluoksnius. Betono skydas apsaugo dviejų dydžių saulės baterijų rinkinį. Po saulės baterijomis yra specialus sluoksnis, kuris baterijas išlaiko izoliuotas nuo drėgmės. Tai jau nebe pirmasis toks „saulės kelias“, ties kuriuo Kinija darbuojasi. 2017 metais Qilu transporto plėtros grupė – kuri, beje, dirbo ir prie Dzinano „saulės greitkelio“ – pastatė 160 metrų ilgio „saulės kelią“ pačiame Dzinano mieste. Šis kelias gali būti pašildomas, kad visada būtų švarus nuo sniego ir ledo, bei galima WiFi ryšiu įkrauti elektrines transporto priemones. Tikimasi, kad naujasis Dzinano „saulės greitkelis“ vieną dieną bus aprūpintas tokiomis pačiomis technologijomis. Visgi, už Kinijos ribų toks dalykas kaip „saulės keliai“ nėra jau tokia didelė naujiena. 2014 m. Nyderlanduose buvo pastatytas dviračių takas su saulės baterijomis elektros energijos gamybai, o Prancūzijos šiaurėje esančiame kaimelyje 2016 m. buvo atidarytas 1 km ilgio „saulės kelias“. JAV Misūrio transporto departamentas sutiko pradėti tyrimus dėl galimybės įrengti „saulės šaligatvius“ netoli garsiojo „Route 66“ greitkelio. „Saulės keliai“ gali sulaukti kritikos dėl galimo jų neefektyvumo esant purvinai dangai ar kitoms kliūtims, kaip pavyzdžiui ledui ir sniegui. Tačiau didėjant „saulės kelių“ efektyvumui ir pritaikomumui, jie tikrai įrodys savo vertę. O vis labiau didėjant elektromobilių populiarumui, pasauliui reikės rasti vis daugiau ir įvairesnių būdų kaip išlaikyti šiuos automobilius įkrautus bei visada pasiruošusius kelionei.