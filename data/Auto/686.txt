Tačiau, vargu, ar kiekvienas vairuojantis automobilį su automatine pavarų dėže užtikrintai žino, ko šiukštu negalima daryti tokiame ratuotyje. Apie šiuos netinkamus įpročius kalbama žemiau esančioje vaizdo medžiagoje. Pirmas dalykas. Jūs niekada neturėtumėte pasirinkti „Neutralaus“ režimo, kai riedate nuo kalno. Tai nėra labai saugu, o šiuolaikiniai automobiliai daviklių pagalba ir taip jaučia, kada nutraukti degalų padavimą, tad sutaupyti galima tiesiog nespaudžiant akceleratoriaus. Antras dalykas. Kiekvieną kartą, kai norite pakeisti automatinės pavarų dėžės režimą iš važiavimo pirmyn į važiavimą atgal, įsitikinkite, kad visiškai sustojote. Bandymai keisti važiavimo kryptį tebejudant gadina pavarų dėžės dalis, kurias remontuoti vėliau gali labai brangiai kainuoti. Trečias dalykas. Dalis vairuotojų turi blogą įprotį iš pradžių sukelti apsukas ir tik tada perjungti pavarų dėžės svirtį į „Drive“ režimą. Tai taip pat gadina transmisijos dalis, o išties pakanka tiesiog stovint perjungti svirtį į važiavimo režimą ir pradėti važiuoti. Ketvirtas dalykas. Kiekvieną kartą sustojus (pavyzdžiui, sankryžoje) visiškai nėra priežasties perjungti pavarų dėžę į „Neutralų“ režimą – tai nėra veiksminga nei ekonomiškumo, nei technikos tausojimo požiūriu. Jūs galite stovėti bet kiek įjungę „Drive“ važiavimo režimą ir tiesiog laikydami numynę stabdžių pedalą. Penktas dalykas. Jūs niekada neturėtumėte perjungti pavarų dėžės į „Parkavimo“ režimą, kol automobilis visiškai nesustojo. Kai kurie nauji automobiliai jums net neleis to padaryti judant. Tačiau, bet kokiu atveju tai nėra sveika jūsų automobilio įrangai. Daugiau apie kiekvieną iš punktų galite sužinoti pažiūrėję vaizdo medžiagą žemiau.  O čia – iliustracinis paaiškinimas, kaip veikia automatinių pavarų dėžių mechanizmai. 