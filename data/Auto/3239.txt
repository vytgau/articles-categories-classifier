Po daugiau nei 13 valandų, praleistų ant savo „Yamaha Jog“ motociklo, japonas Masaru Abe Kawaguchi Auto Race trasoje pasiekė naują pasaulio rekordą nenutrūkstamo važiavimo motociklu ant vieno rato rungtyje. Japonas nė karto nesustojęs įveikė daugiau nei 500 km atstumą ir tokiu būdu pagerino 1991 m. Yasuyuki Kudo pasiektą 331 km rekordą. Nors trasa buvo ovalo formos, M. Abe pavyko išlaikyti 40 km/val. greitį, pasitelkiant tobulą kūno balansą. Vis dėlto po dviejų valandų japoną ėmė varginti apatinės kūno dalies skausmas, todėl jam teko išgerti nuskausminamųjų. Kadangi jis rimtai ruošėsi ir turėjo ilgiau nei 10 val. trunkančių važiavimų patirties, jam pavyko sunkumus įveikti ir pasiekti rekordą. 33 m. motociklininkas pasiekė rekordinį Y. Kudo atstumą po 8 valandų 18 minučių ir 43 sekundžių. Jis pergalingai iškėlė į viršų kairę ranką ir pirštu rodė į dangų, o tuo metu jo palaikymo komanda nuoširdžiai džiūgavo. Jam pavyko tęsti distanciją dar 5 valandas, kol buvo pasiekta 500 km riba, nors dar nemažai trūko iki 600 km, kuriuos jis buvo numatęs įveikti.