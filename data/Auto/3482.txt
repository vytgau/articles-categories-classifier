„Eurostat“ duomenimis, nedarbas Čekijoje – 3,4 proc., t. y., vienas mažiausių Europoje. Daugelis kompanijų skundžiasi darbuotojų trūkumu, dėl to didėja atlyginimai, informuoja autonews.com. Automobilių gamyba – svarbi dalis nuo eksporto stipriai priklausomoje šalyje, o „Hyundai“ gamykla – viena iš trijų valstybėje su 10,6 mln. gyventojų. Gamykloje „Nošovice“ gaminami „Hyundai i30“, „Hyundai ix20“, „Hyundai ix35“ ir „Tucson“ modeliai. „Hyundai“ gamyklos darbuotojams šiemet atlyginimas bus padidintas 4,5 proc., o kitais metais – 4,6 proc., kitą atlyginimų padidėjimo dalį sudarys priedai. Pagal ankstesnę darbo sutartį, atlyginimai vidutiniškai didėjo 8 proc. kartu su priedais. Tuo metu „Škoda“ darbuotojai susitarė dėl rekordinių priedų šiems metams – iki 90 tūkst. kronų (3362 EUR).