Toks finansavimas gatvių tvarkymui iš biudžeto dar niekada nebuvo skiriamas, tai – beveik tris kartus daugiau, negu buvo skirta pernai ir užpernai. Sostinės taryba trečiadienį svarstys siūlymą padvigubinti lėšas gatvių asfaltavimui – greta jau skirtų 5,2 mln. eurų skirti dar 5,8 mln. eur. Atšilus orams ir pradėjus veikti asfaltbetonio gamykloms į sostinės gatves bus išsiųstos didžiulės kelininkų pajėgos – pradedamos asfaltuoti gatvės bei žvyrkeliai. Vien šiemet bus išasfaltuoti apie 54 kilometrai gatvių, iš jų – apie 8 km žvyrkelių, žadama pranešime. Darbai pirmiausiai prasidės Lazdynų, Verkių, Vilkpėdės ir Naujininkų rajono gatvėse, kuriose bus klojama ištisa nauja asfaltbetonio danga, vėliau darbai persikels ir į kitus sostinės rajonus. Kad vilniečiai patirtų mažiau nepatogumų, pagrindinių miesto gatvių remontas vyks naktimis. Savivaldybė praneša, kad pirmiausia tvarkomos tos gatvės, kuriomis per parą pravažiuoja daugiausiai viešojo transporto ir kitų automobilių. Taip pat tos gatvės, kuriose gausu pažaidų ir remontuotinų vietų, kurių atkarpose yra atsiradusių daugybė provėžų bei nelygumų. Didžiojoje dalyje gatvių remontuojamos atsiradusios duobės, dalis gatvių bus tvarkomos ištisinio asfaltavimo būdu, kai keičiama visa kelio ruožo danga. Jos tvarkomos ir atsižvelgus į dažnus pačių gyventojų prašymus. Jau suplanuota suremontuoti 40 sostinės gatvių ruožų ir tai bus kapitalinis atnaujinimas. Ištisinis asfaltas bus klojamas Geležinio Vilko (nuo viaduko į Goštauto g. iki LEU tilto), Nemenčinės pl. (nuo Turniškių g. iki Kairėnų g. išvažiuojant iš miesto), Pergalės, Naugarduko (nuo Švitrigailos g. iki aplinkkelio), Šilo, V. A. Graičiūno gatvėse ir Laisvės (nuo Lazdynų st. link Karoliniškių) bei Pilaitės (nuo V. Pociūno g. iki Smalinės g.) prospektuose, Škirpos alėjoje, Žemaitės g. ir Savanorių pr. sankryžoje, ant Žvėryno tilto bei Geležinio Vilko g. (nuo Gerosios Vilties g. iki Čiurlionio g. viaduko), S. Batoro (nuo Peteliškių iki Rudens g. ), Dūmų, Uosių, Pramonės, Šilo tiltas, Apkasų, Krokuvos, Stanislovo Kerbedžio, Kovo 11-osios (nuo Mokyklos g. iki Kunigiškių g.), Rygos, Gelvonų, Mileišiškių, (nuo Mileišiškių Sodų g. iki Viršupio g.), Moliakalnio (nuo Pylimėlių g. iki Stanislovo Kerbedžio g.), Kalno, Raistelių, Senasis Gardino pl., Karių Kapų, (su bortais ir šaligatviais), Šilėnų, Zujūnų, Jaunystės, Dvaro, Ragučio, Noragiškių, J. Janonio, Karačiūnų, Skroblų g. (nuo Nr.8 iki Naugarduko g.), Vandentiekio g. (nuo Gerosios Vilties g. iki pėsčiųjų viaduko), Zuikio gatvėse. „Liepą pradėsime vienos ilgiausių sostinės gatvių – Geležinio Vilko – kapitalinį remontą. Šiemet planuojame pakloti naują asfalto dangą daugiau nei dešimtmetį neremontuotoje Geležinio Vilko gatvės atkarpoje, nuo viaduko į Goštauto g. iki Lietuvos Edukologijos universiteto tilto, vienoje pusėje važiuojant link Vingio parko bei nuo Gerosios Vilties g. iki Čiurlionio g. viaduko važiuojant į miesto pusę. Geležinio Vilko gatvės remontui skyrėme daugiau kaip milijoną eurų“, – sako miesto ūkio klausimus kuruojantis Vilniaus vicemeras Linas Kvedaravičius. Kitose sostinės Nemenčinės pl. (nuo Turniškių g. iki Kairėnų g.) Dariaus ir Girėno, Taikos (nuo Rygos g. iki autobusų žiedo g.), Paberžės, Kovo 11-osios, A. Kojelavičiaus, Pašto, Motorų, Taikos (nuo Taikos g. 1 iki Justiniškių g.), Sausio 13-osios, Gabijos (nuo Pašilaičių g. iki Gileikių g.), Subačiaus (nuo Drujos g. link Markučių), Popieriaus, Krokuvos, Šešuolių (tarp Justiniškių ir Viršuliškių g.), A. P. Kavoliuko (nuo L. Asanavičiūtės iki Sietyno g.), V. Grybo (su borteliais ir šaligatviais), Dzūkų (nuo Liepkalnio g. iki Gudų g.), Žemynos, R. Jankausko, Medeinos gatvėse bus atliekami remonto darbai – dangos atnaujinimas. Šiemet Viliuje bus paklota dvigubai daugiau nei pernai – 15 kilometrų naujų šaligatvių Naujosios Vilnios, Naujininkų, Naujamiesčio, Pašilaičių, Žvėryno, Rasų, Žirmūnų, Šeškinės, Antakalnio, Karoliniškių, Vilkpėdės, Fabijoniškių, Grigiškių, Verkių, Panerių bei kituose rajonuose. Šaligatviai pirmiausi bus klojami ten, kur jų iš tikrųjų labiausiai reikia: prie viešojo transporto stotelių, mokyklų ir perėjų. Palei Laisvės prospektą (nuo Sodros iki Ateities g. ) bus nutiestas beveik 6 km asfaltuotas dviračių takas ir suremontuotas greta besidriekiantis šaligatvis. Naujas, beveik kilometro ilgio dviračių takas atsiras ir Saulėtekio alėjoje (nuo Nemenčinės pl. iki Šatrijos Raganos g.), čia taip pat bus sutvarkyti šaligatviai. Šiemet, kaip ir pernai, bus išasfaltuota 8 km žvyrkelių – Kalno, Krakiškių, Avietyno, Gerviškių, Filaretų, Dieveniškių, Labguvos, Kelmijos Sodų 85-oji, Kryžiokų Sodų 2-ojoje, 3-iojoje ir 4-ojoje gatvėse, Vanaginės Sodų 3-osios, Skersinės Sodų 1-osios g., Mikytų g., Veržuvos g., Mačernio g. bei Bajorų kelyje. Kadangi darbų metu bus ribojamas eismas, savivaldybė atsiprašo gyventojų už laikinus nepatogumus. Apie konkrečius eismo ribojimus savivaldybė iš anksto bendruomenę informuos atskirais pranešimais.