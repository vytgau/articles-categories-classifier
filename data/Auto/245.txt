„Įspūdingas, modernus, akį traukiantis „Range Rover Velar“ dizainas, novatoriška „Touch Pro Duo“ informacinė pramogų sistema ir aiškus dėmesys tvarumui – kalba patys už save. „F-Type“, „Evoque“, „F-Pace“, o dabar „Range Rover Velar“ laimėjo „Pasaulio metų dizaino“ apdovanojimą. Šis apdovanojimas – labai stipri motyvacija mūsų komandai ir toliau eiti tuo pačiu keliu. Dėkoju „Velar“ komandai už jų aistrą ir norą auginti kūrybines galias“, – sakė dr. Ralfas Spethas, „Jaguar Land Rover“ generalinis direktorius.  Gražiausiu pasaulio automobiliu prabangų visureigį „Range Rover Velar“ paskelbė komisija, sudaryta iš 82 įtakingų automobilių žurnalistų, atstovaujančių 24 šalims. Pernai pasirodęs „Range Rover Velar“ tapo ketvirtuoju šios markės šeimos nariu ir užėmė vietą tarp „Range Rover Evoque“, „Range Rover Sport“ ir „Range Rover“. Automobilį galima rinktis su vienu iš šešių 180-380 AG galios variklių. Išskirtinį „Velar“ dizainą atspindi ypatingai ploni lazeriniai (angl. Matrix-Lazer) LED žibintai, įleistos durų rankenos, juodinto vario spalvos priekinio buferio bei galinio sparno angų elementai. Be to, automobilis turi sudėtingą keturių kampų (angl. four-corner) pakabos sistemą, didinančią komfortą ir gerinančią valdymo savybes. „Range Rover Velar“ kaina Lietuvoje prasideda nuo 58 900 eurų.