Kaip rašo „Daily Mail“, tai paaiškėjo iš ieškinio, kurį R. Ruthas pateikė į teismą prieš buvusį darbdavį ir vieną iš savo klientų. Ieškinyje 71 m. R. Ruthas kaltina kompaniją diskriminavimu dėl amžiaus ir vieną klientą, kuris neva mokėjo prekybos centro mechanikui, kad šis atsuktų jo automobilio ridą. Buvęs pardavimų vadybininkas tvirtina, kad „Ferrari“ automobilių odometro duomenis dažnai keičia ne tik Floridoje, bet ir kitose valstijose. R. Rutho teigimu, jį atleido, kai tik vyras sužinojo apie ridos atsukinėjimą. Jis pareiškė, kad tam buvo naudojamas specialus prietaisas „Deis Tester“, kuris gali ne tik sumažinti odometro rodmenis, bet apskritai atsukti juos iki nulio. Dėl šių machinacijų „Ferrari“ automobilių kainą galima padidinti apytikriai milijonu dolerių. R. Ruthas tvirtina, kad kiekvienas ridos pakeitimas automatiškai būdavo derinamas su pagrindiniu „Ferrari“ biuru. „Ferrari“ nesutiko pateikti komentaro šiuo klausimu.