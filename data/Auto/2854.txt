Kaip rašo autoevolution.com, šou žvaigžde tikriausiai reikėtų laikyti R8 modelį. Tai vienas iš naujausių nedaug vairavimo patirties turintiems individams skirtų superautomobilių. Jame sumontuotas atmosferinis variklis yra net 610 AG galios arba 5 AG galingesnis už RS6 ar S8 modelių variklius. Tačiau sukimo momento charakteristikos, palyginti su V8 motorus su dviem turbinomis turinčiais modeliais, jau ne tokios įspūdingos. Visgi didžiausias R8 pranašumas – beveik puse tonos mažesnis svoris. S8 modelis labai greitai bus laikomas pasenusiu. Taip nutiks tada, kai šiemet pasirodys flagmanu tituluojamas A8. Su S8 atsisveikinsime per daug neliūdėdami – juk jis taip ir netapo kultiniu, kaip, pavyzdžiui, RS6. Nepaisant išankstinių pranešimų apie mažesnį jo variklį, pasaulis netruko įsitikinti, kokie greiti gali būti „Audi“ automobiliai. Jei smalsu, kaip tobulai veikia naujausios automatinės pavarų dėžės, atkreipkite dėmesį į RS6 ir S8. Nuo superautomobilio R8 šie modeliai atsilieka tik 0,3 sekundės. Ketverių durų modeliai, žinoma, lėtesni, bet jie daug pigesni ir praktiškesni. Kad 4,0 TFSI variklis garantuoja didelį greitį, abejonių nekyla. Netrukus lenktynėse turėtume išvysti ir „Lamborghini Urus“. Tikrai įdomu, kaip 650 AG pasižyminčiam V8 modeliui seksis kovoti su „Porsche Cayenne Turbo“.