Kaip rašoma pranešime žiniasklaidai, praėjusių metų Tokijo transporto priemonių parodoje „Nissan“, pasaulyje pirmaujantis masinės gamybos visiškai neteršiančių automobilių gamintojas, pranešė apie debiutą penktajame „Formulės E“ sezone, kuris prasidės 2018 m. gruodį. Šiandien „Nissan“ atskleidė, kaip atrodys paruoštas bolidas. Pats automobilis pasižymi įspūdinga nauja aerodinamika ir visiškai nauju akumuliatoriaus bei galios pavaros paketu. „Nissan“ simboliką „Formulės E“ programai kūrė pasaulinė kompanijos dizaino komanda Japonijoje. „Iš pirmo žvilgsnio penktojo „Formulės E“ sezono automobilis mūsų dizaino komandai atrodė kaip skrendantis elektrinis viršgarsinis paukštis, – sakė Alfonso Albaisa, „Nissan Motor Co., Ltd.“ pasaulinio dizaino vyresnysis viceprezidentas. - Ši pradinė komandos reakcija natūraliai nukreipė mus linkme, kuri atskleidė išsilaisvinimo nuo pasipriešinimo ir gravitacijos jausmą. „Formulės E“ automobiliai yra beveik visiškai tylūs, staigiai greitėjantys, todėl, savaime suprantama, kurdami simboliką atkreipėme dėmesį į „doplerį“. „Doplerio“ efekto akustinio impulso ir viršijamo garso barjero smūgio išskiriamos galios derinys įkvėpė mus žavėtis elektromobilių lenktynėmis!“ Naujasis paketas suteikia daugiau galios, leidžia įveikti didesnį atstumą, todėl, lenktynių metu nereikia keisti bolido kitu – tai buvo daroma pirmus keturis čempionato sezonus. „Nissan“ didžiuojasi keliuose esančių elektromobilių inovacijomis, nes „Nissan LEAF“ visame pasaulyje nuvažiavo jau daugiau nei keturis milijardus kilometrų be jokios taršos. Dabar norime pranešti, kad žengiame į automobilių sportą“, – sakė Jose Munozas. „Nissan“ išmanusis mobilumas yra bendrovės strategija iš naujo apibrėžti, kaip automobiliai vairuojami, varomi ir integruojami visuomenėje. Nors naujojo „Nissan“ „Formulės E“ bolido simbolika šiandien buvo pristatyta pirmą kartą, jau daug mėnesių vykdomas visiškai naujo techninio paketo kūrimas. „Nissan“ dirba kartu su partneriu „Renault“ ir nori panaudoti jau turimas žinias, laikydamasi „Renault-Nissan-Mitsubishi“ automobilių partnerystės orientacijos į bendradarbiavimą ir sinergijos skatinimą, ir taip gerindama konkurencingumą. Papildoma informacija, įskaitant struktūrą ir vairuotojus, bus paskelbta vėliau. ABB FIA „Formulės E“ čempionato penktasis sezonas apsilankys didžiuosiuose miestuose visame pasaulyje, įskaitant Honkongą, Berlyną, Ciurichą, Romą ir Niujorką. Pagal planą penktajame sezone debiutuosiantis bolidas turėtų lenktyniauti kituose trijuose „Formulės E“ čempionato sezonuose. Daugiau informacijos apie „Nissan“ vairuotojus ir kitus „Formulės E“ debiuto techninius bei rinkodaros partnerius planuojama paskelbti vėliau šiais metais. *Bendra suma, remiantis „Nissan“ pasaulinio duomenų centro (GDC) apskaičiavimais. Bendras „Nissan LEAF“ visame pasaulyje nuvažiuotas atstumas yra spėjimas, paremtas iš „NissanConnect EV“ užregistruotų „Nissan LEAF“ gautais duomenimis, maždaug 50 % pardavimo visame pasaulyje. Apie „Nissan“ „Formulę E“ „Nissan“ taps pirmuoju Japonijos automobilių gamintoju, kuris dalyvaus tik elektromobiliams skirtame FIA „Formula E“ lenktynių čempionate, prasidėsiančiame 2018 m. pabaigoje. Novatoriškas čempionatas bus naudojamas pademonstruoti „Nissan“ išmanųjį mobilumą – „Nissan“ trijų elementų strategiją, iš naujo apibrėžiančią, kaip automobiliai vairuojami, varomi ir integruojami visuomenėje. „Nissan“ dalyvavimas čempionate sutampa su naujos kartos „Formulės E“ automobilio pristatymu, kuris pasižymi įspūdinga nauja aerodinamika ir visiškai nauju akumuliatoriaus ir galios pavaros paketu. Penktasis „Formulės E“ čempionato sezonas turėtų prasidėti 2018 m. gruodį ir aplankyti didžiuosius miestus visame pasaulyje, įskaitant Niujorką, Paryžių, Berlyną, Romą, Ciurichą ir Honkongą. „Nissan“ pranešė apie ketinimus dalyvauti „Formulėje E“ 2017 m. Tokijo automobilių parodoje.