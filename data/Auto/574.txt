Laikydamasis vienos vienintelės taisyklės „nesilaikyti jokių taisyklių“, „Rolls-Royce“ apie „Cullinan“ kalba apie kaip apie transporto priemonę, kuri galės važiuoti kur tik panorėjusi. „Vardas „Cullinan“ buvo visiems kaip ant lėkštutės nuo pat tos akimirkos, kai tik gimė šio projekto pavadinimas. Tai pats geriausias vardas naujam išskirtiniam produktui“, – oficialiame pareiškime teigia „Rolls-Royce“ generalinis direktorius Torstenas Mulleris Otvosas. Aprašyme vartodamas tokius žodžius kaip „tobulas“, „kokybė“ ir „idealus grožis“, „Rolls-Royce“ ne tik paprasčiausiai žongliruoja nuvalkiotomis frazėmis, bet ir tikslingai mintyse kuria prabangių deimantų vaizdinius. Šis automobilių prekės ženklas labai dažnai eina koja kojon su brangakmeniais ir prabangiais juvelyriniais dirbiniais, tačiau tai dar ne viskas – juk didžiausias kada nors rastas deimantas pavadintas būtent Cullinano deimantu. Nuo pat tos akimirkos, kai 2016 metais buvo pristatytas „Bentley Bentayga“ modelis, niekas neabejojo, kad „Rolls-Royce“ atsako labai ilgai laukti tikrai neteks. Paties gamintojo išplatintos „Cullinan“ nuotraukos niekuo neypatingos: daug kur matyta dviejų dėžių forma su masyviu chromuotu priekiu, kuris labai primena „Phantom“. Remiantis nepatvirtintais duomenimis, sklandančiais internete, automobilio ilgis sieks 5,53 metro – daugiau nei 0,3 metro ilgesnis bei „Bentayga“. Nejaugi „Rolls-Royce“ pasišovė automobilyje susodinti 7 žmones? Galbūt bus galima rinktis kelis interjero sprendimus, pritaikytus tai pačiai platformai. Vienas iš variantų bus jau minėtasis septynvietis variantas. Aišku, viskas tik spėlionės, tačiau tiesos akimirkos laukti liko ne tiek ir ilgai. Beje, kol kas platinamos tik „paparacinės“ užmaskuotų bandomųjų automobilių nuotraukos, tačiau jas platina... pati „Rolls-Royce“.