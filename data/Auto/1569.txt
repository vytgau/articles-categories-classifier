Artėjant žiemai, vairuotojams svarbu ne tik laiku pasikeisti padangas į žiemines, bet ir pasirūpinti, kad šaltajam metų laikui automobilis būtų parengtas tinkamai. Todėl didžiuosiuose Lietuvos miestuose organizuojama nemokama automobilių tikrinimo kampanija „Nustebink žiemą!“, kurios metu specialistai įvertins ne tik tai ar padangos tinkamos važinėti žiemą, bet ir akumuliatorių, jo įkrovimą, automobilio žibintus ir jų veikimą, valytuvus – visus tuos dalykus, kurie užtikrina maksimalų automobilio saugumą kelyje. Pirmą kartą Lietuvoje rengiamą kampaniją palaiko Lietuvos automobilių kelių direkcija prie Susisiekimo ministerijos, o apžiūros darbus atliks Vilniaus Gedimino technikos universiteto Automobilių inžinerijos katedros studentai ir dėstytojai. Automobiliai bus tikrinami lapkričio 3–11 dienomis Vilniuje, Kaune ir Šiauliuose esančiose „Circle K“ degalinėse. Kampanijos iniciatorius – UAB „Getz Lithuania“, priklausanti „Getz“ įmonių grupei, kuri Baltijos šalyse prekiauja automobilių priežiūros priemonėmis, kampanijos partneris – draudimo bendrovė „Seesam“. Pasak Lietuvos automobilių kelių direkcijos prie Susisiekimo ministerijos l. e. Saugaus eismo ir aplinkos apsaugos skyriaus vedėjos pareigas Dovilės Krasauskaitės, labai svarbu, kad keliuose važinėtų tik techniškai tvarkingi automobiliai. O žiemą nemažiau svarbu ne tik tinkamos padangos, bet ir nepriekaištingai veikianti elektros sistema, žibintai, valytuvai. Draudimo bendrovės „Seesam“ Lietuvos filialo vadovė Brigita Blavaščiūnienė ragina vairuotojus žiemą būti ypatingai atidžiais. „Vairuotojai žiemą susiduria su kur kas sudėtingesnėmis eismo sąlygomis – tai matome ir statistikoje, kai vėlyvą rudenį bei žiemą 15-30 proc. išauga įvykių skaičius. Tamsa, prastesnis matomumas, šlapia ir slidi kelio danga, žemesnė oro temperatūra – tai sąlygos, kurios įpareigoja pasitikrinti automobilių techninę būklę, kad kelyje jaustumėmės ramiau ir saugiau“. Kaip teigia kampaniją „Nustebink žiemą!“ organizuojančios „Getz Lietuva“ įmonės rinkodaros vadovė Ilzė Aperanė, 2012 metais pradėta Latvijoje, o 2015 m. – ir Estijoje, nemokama automobilių patikra sulaukė itin didelio populiarumo. O kad tai itin svarbu eismo saugumui, rodo ir patikros rezultatai. Pavyzdžiui, apibendrinus pernai metų Latvijos rezultatus buvo nustatyta, kad tik 48 proc. automobilių turėjo tinkamai pripūstas ir su pakankamu protektoriumi padangas, o geras akumuliatorius ir jo įkrovimas buvo 65 proc. patikrintų automobilių. Automobilių apžiūrą atliks Vilniaus Gedimino technikos universiteto Automobilių inžinerijos katedros studentai ir dėstytojai. Be to, visiems apsilankiusiems vairuotojams be kitų apžiūros darbų, bus nemokamai sureguliuoti žibintai, užpiltas neužšąlantis žieminis langų plovimo skystis. O jei tikrinimo metu bus nustatyta, kad yra trūkumų, kurių negalima pašalinti vietoje, vairuotojas žinos dėl kokio gedimo kreiptis į automobilių remonto dirbtuves. Kampanija „Nustebink žiemą!“ vyks šiose „Circle K“ degalinėse: Lapkričio 3d. 16:00–20:00 val. – Vilnius (Ukmergės g. 231); Lapkričio 4 d. 11:00–15:00 val. – Vilnius (Kareivių g. 13); Lapkričio 7 d. 16:00–20:00 val. – Kaunas (Baršausko g. 57); Lapkričio 8 d. 16:00–20:00 val. – Kaunas (Baršausko g. 57); Lapkričio 9 d. 16:00–20:00 val. – Šiauliai (Dubijos g. 20A); Lapkričio 10 d. 16:00–20:00 val. – Vilnius (Kareivių g. 13); Lapkričio 11 d. 11:00–15:00 val. – Vilnius (Ukmergės g. 231).