Trumpas pasakojimas apie šį „Porsche“ automobilį pateikiamas ir gamintojo paskyroje „YouTube“ svetainėje, skelbia motor.ru. Šis automobilis priklauso Billui MacEachernui, kuris vadovauja vienai kilimų valymo bendrovei. Anot „Porsche“ šeimininko, jis visada pasiryžęs pats vykti į susitikimus su klientais – net ir dėl menkiausios smulkmenos, nes jam paprasčiausiai labai patinka vairuoti savo mylimą automobilį. Kanadiečio „Porsche 911“ yra vadinamasis serijos 930 modelis, kuris buvo gaminamas 1975-1977 metais. Jame sumontuotas trijų litrų darbinio tūrio šešių cilindrų oru aušinamas 260 AG galios variklis su turbina ir keturių pavarų mechanine greičių dėže. 2016 metų pabaigoje Jungtinėse Valstijoje rastas 1960 metais pagamintas automobilis „Porsche 356“, kurio rida siekė 1,6 mln. kilometrų. Jo savininkas nuolat naudojasi šiuo automobiliu, tačiau jį puikiai prižiūri, tad jo techninė būklė puiki.