Tačiau tiek policijos suvestinės, tiek mūsų visų vairuotojų kas dieną matomi vaizdai primena, kad nemenka dalis kolegų prie vairo vis dar gali būti suskirstyta į tris nemalonias kategorijas: nieko nesuprantu, viską ignoruoju, esu „menko protelio meškutis“, cituojant A. A. Milne'ą. Visoms šioms kategorijoms naikinti tėra vienas veiksmingas būdas, kurį pripažįsta absoliučiai visi vairavimo teoretikai ir praktikai, – edukacija. O pati geriausia edukacija – vizualinė medžiaga apie tai, kas nutinka keliuose, kai žiemą vairuojami automobiliai „apmauti“ tam nepritaikytomis padangomis, nepakankamo protektoriaus gylio padangomis, ar tiesiog vairuotojai renkasi švelniai tariant prastus sprendimus. Edukacinį ciklą pradėjome pirmaja medžiaga, o šį kartą pratęskime kitu vaizdo siužetų rinkiniu. Jame – visa paletė pamokančių vaizdų, kaip nederėtų elgtis, kad šios nelaimės neištiktų ir jūsų. Ar atkreipėte dėmesį, kad greitis nepadeda?