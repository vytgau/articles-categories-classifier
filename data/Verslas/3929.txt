Trišalę sutartį pasirašė Akvilė Kilijonienė “ ir naujai įsteigto koncesininko „NRT LT“ direktorius Edgaras Skardžius. „Europos Sąjungos parama Nemirsetos kempingui statyti sudarė maždaug du milijonus eurų, dar apie aštuonis šimtus tūkstančių turės investuoti dabartinis konkurso laimėtojas – jam teks užbaigti kempingo įrengimo darbus, tai yra, įgyvendinti trečiąjį etapą, – aiškino miesto meras Meras Šarūnas Vaitkus. – Po šioje sutartyje numatyto laiko (25 metų ir dar 5 metų, jei nebus pasiekta investuoto kapitalo grąža) Nemirsetos kempingas su visa verslininkų sukurta infrastruktūra vėl grįš Palangos savivaldybės nuosavybėn“. Mero nuomone, kad pagrindinis koncesininko uždavinys – sukurti turistams patrauklią aplinką, pritraukti kuo daugiau lankytojų. Koncesininkas įsipareigojo iki kitų metų pabaigos į kempingą pritraukti per 8 tūkst. lankytojų bei įdarbinti ne mažiau kaip 14 darbuotojų (po septynis vyrus ir moteris), bet ir per trejus metus įgyvendinti trečiąjį projekto etapą – savo lėšomis pastatyti 14 stacionarių namelių nakvynei ir poilsiui, kuriuose bus įrengtos virtuvės, sanitariniai mazgai ir poilsio zonos. Poilsiautojai čia apsistoti galės ne tik vasarą, bet ir visus metus. Kempingas Nemirsetoje pastatytas 2015 metais. Kol nebuvo koncesininko, dvejus metus jis buvo nuomojamas pagal trumpalaikės nuomos sutartį. Europinius standartus atitinkantis kempingas išdygo per trejus metus. Pirmuoju darbų etapu buvo įrengta visa kemperiams reikalinga infrastruktūra – trinkelėmis išklota teritorija, pastatytas įvažiavimo-išvažiavimo postas, sanitarinės-higieninės paskirties bei maisto gaminimo pastatai, įrengti keturi požeminiai priešgaisriniai rezervuarai, keturiasdešimt šešių autopriekabų/karavanų vietos su visa kemperiams reikalinga infrastruktūra. Antruoju darbų etapu įrengta vieta palapinių miesteliui: pastatytas bendro naudojimo pastatas, užbaigtas statyti sanitarinis-higieninis pastatas, maisto gaminimo pastatas, taip pat įrengtos sporto bei vaikų žaidimų aikštelės, pavėsinės su židiniu, dešimt automobilių parkavimo vietų, dvylika papildomų autopriekabų/karavanų vietų bei penkiasdešimt devynių palapinių su automobiliais vietos. Koncesininkui įgyvendinus trečiąjį etapą, kempinge duris atvers ir keturiolika stacionarių poilsio namelių. Projektas „Kempingo Nemirsetoje, Palangoje, įrengimas“ įgyvendintas panaudojant Europos regioninės plėtros fondo, LR valstybės biudžeto ir Savivaldybės biudžeto lėšas. Europos Sąjungos projekto įgyvendinimui skirta suma sudaro 1 mln. 856,131 tūkst. eurų.