Šalyje ikimokyklinio ugdymo specialistų, kepėjų ir konditerių, dailidžių ir stalių poreikis augo, o labiausiai darbo pasiūlymų sumažėjo buhalteriams, dažytojams, mūrininkams, reklamos ir rinkodaros specialistams bei socialiniams darbuotojams. Darbo biržos duomenų registre lapkričio pradžioje registruoti 130,4 tūkst. darbo ieškančių žmonių - tai sudarė 7,4 proc. visų šalies darbingo amžiaus gyventojų. Jaunimo (16-29 m.) užimtumo skyriuose buvo registruota 21,6 tūkst. darbo ieškančių asmenų, o jų nedarbo rodiklis per mėnesį išliko toks pat - 4,3 proc. Per mėnesį į darbo rinką padėta sugrįžti beveik 28 tūkst. darbo ieškančių žmonių. Darbo biržų specialistams bendradarbiaujant su darbdaviais per mėnesį padėta įsidarbinti 14,8 tūkst. bedarbių. Darbo biržos duomenimis, nuo šių metų pradžios į darbo rinką viso grįžo 262,2 tūkst. neturinčių darbo žmonių: 142,2 tūkst. gyventojų įsidarbino, o veiklą pagal verslo liudijimus pradėjo 79,3 tūkst. žmonių.