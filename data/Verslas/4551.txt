A.Č. Matulevičius taip pat buvo „MV GROUP“, vienijančios gamybos, distribucijos, logistikos ir mažmeninės prekybos įmones, vadovas, rašoma pranešime spaudai. Naujuoju „MV GROUP“ vadovu nuo spalio 25 d. paskirtas Marijus Cilcius, grupės įmonėse dirbantis nuo 1998 m., o nuo 2009 m. einantis „Mineraliniai vandenys“ generalinio direktoriaus pareigas. „MV GROUP Production“ generalinio direktoriaus pareigas nuo spalio 25 d. pradeda eiti Algirdas Čiburys, iki šiol buvęs „MV GROUP“ rinkodaros direktoriumi. A. Čiburys prie komandos prisijungė po „Stumbras“ įsigijimo 2004 m., vadovaujančias pareigas grupės įmonėse užima daugiau nei 13 metų. Nuo šiol jis bus atsakingas už įmonės strateginių tikslų įgyvendinimą, modernios gamyklų vadybos diegimą, nuosavų prekių ženklų vystymą bei inovacijų diegimą. „MV GROUP“ vienija koncernui „MG Baltic“ priklausančias įmones: alkoholinių gėrimų gamintoją „MV GROUP Production", kuriai priklauso trys gamyklos: „Stumbro“, „Alitos“ bei „Anykščių vyno“; alkoholinių gėrimų, tabako ir kt. prekių didmeninės prekybos lyderę Baltijos šalyse „Mineraliniai vandenys“, jos dukterines įmones Latvijoje, Estijoje ir Lenkijoje – „MV Latvia“, „MV Eesti“, „MV Poland“; logistikos bendrovę „Tromina“, bei specializuotų parduotuvių tinklą „Bottlery“. „MV GROUP“ apyvarta 2016 m. siekė 310 mln. eurų, grupės įmonėse dirbo 931 darbuotojas.