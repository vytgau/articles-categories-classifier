Džordžijoje įsikūrusi bendrovė, kuri prekiauja per 500 gazuotų gėrimų, sulčių, vandens ir arbatų prekių ženklų, sakė sieksianti, kad visos jos pakuotės visame pasaulyje būtų 100 proc. utilizuotos. „Pasaulis turi problemą dėl pakuočių - mes, kaip ir visos bendrovės, jaučiame atsakomybę padėti šią problemą spręsti“, - sakė „Coca-Cola“ prezidentas ir generalinis direktorius Jamesas Quincey'is savo pareiškime. „Coca-Cola“ skelbia naują kampaniją „Pasaulis be atliekų“ ir su ja „mes investuosime į mūsų planetą ir mūsų pakuotes, prisidėdami prie to, kad ši problema taptų praeitimi“, sakė J. Quincey'is.