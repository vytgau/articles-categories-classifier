„Vasario 23 dieną 11 val. 20 min. (vietos, 10 val. 20 min. Lietuvos laiku) Nepaprastųjų situacijų ministerijai pranešta apie slėgio kritimą magistraliniame naftotiekio ruože „Mozyrius-Brestas“ ir Ivanavo rajone aptiktas naftos dėmes, – pranešė ministerijos atstovai. – Į įvykio vietą atvykę gelbėtojai nustatė, kad nafta išsiliejo 30x120 m plote.“ Pasak ministerijos atstovų, šiuo metu įvykio vietoje nuo žemės paviršiaus renkama nafta. Prakiuręs naftotiekio ruožas laikinai išjungtas. Nafta pumpuojama kitais naftotiekio vamzdžiais. „Įvykio vietoje dirba „Gomeltransneft Družba“ avarinės brigados, priešgaisrinei saugai užtikrinti pasitelkta Nepaprastųjų situacijų ministerijos technika, gelbėtojai stebi situaciją. Įvykio priežastys tiriamos“, – sakoma pranešime.