Europos akcijų indeksas „STOXX 500“ kilo 0,2 proc. ir pasiekė penkių savaičių rekordą, o didžiųjų žemyno bendrovių birža „STOXX50E“ šoktelėjo 0,1 proc. Britų „FTSE 100“ antradienį kilo 0,3 proc., investuotojams atsisukus į aukštus dividendus mokančias akcijas. Didžiausią palaikymą Europos akcijoms antradienį suteikė vokiečių mados namai „Hugo Boss“ po to, kai bendrovės generalinis direktorius Markas Langeris pasakė besitikintis, kad bendrovė 2018 m. augs sparčiau nei rinka. Tarp stipriausių akcijų taip pat buvo tarptautinė finansinių paslaugų įmonė „Old Mutual“, kurios akcijos kilo 4,6 proc., bendrovei pranešus apie savo Jungtinės Karalystės turto valdymo padalinio pardavimą. Tuo tarpu daugiausia kilęs sektorius antradienį buvo telekomunikacijų įmonės. Rinka reagavo į banko „Morgan Stanley“ pranešimą, kuriame teigiama, kad dėl efektyvaus išlaidų mažinimo bei aukštesnių pajamų, 2018 m. sektoriui bus geresni nei šie metai. Telekomunikacijų sektorius Europoje šiemet yra vienas silpniausių - nuo sausio jo akcijų vertė krito 2,5 proc.