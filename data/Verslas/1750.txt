Šiuo metu savivaldybė planuoja, kad kurortinės teritorijos statusas apimtų SPA procedūromis ir gydyklomis, vandens pramogomis garsėjančius Žibininkus, baltišku paveldu turtingą plotą tarp Darbėnų, Rūdaičių ir Padvarių bei dalj Kretingos miesto, įskaitant Tiškevičių dvarą ir pranciškonų vienuolyno ansamblį. „Naivu visą rajoną skelbti kurortine teritorija, todėl bus analizuojama, kurios vietovės galėtų būti siūlomos. Administracijai pavesta atlikti namų darbus. Bus vykstama į Turizmo departamentą, aiškinamasi, ką turi padaryti verslas, o ką - savivaldybė. Judėsime ta linkme, nes rajonui reikia stipraus turistinio impulso. Statuso siekis skatintų įrengti naują infrastruktūrą, sutvarkyti apleistus objektus", – dienraščiui sakė Kretingos rajono meras Juozas Mažeika. Analitikai teigia, kad kurortinės teritorijos statusas kai kuriose Neringos vietose padėtų jai pritraukti didesnį turistų skaičių, savivaldybei būtų paprasčiau gauti Vyriausybės ir Europos Sąjungos finansavimą.