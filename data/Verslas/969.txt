„Dabar kaip tik tas langas, kai galima pigiai pasiskolinti ir įgyvendinti investicinius projektus. Baimių Lietuvoje yra daugiau negu vidutiniškai Europos Sąjungoje. Net ateinantys į Lietuvą užsienio investuotojai yra drąsesni negu vietos verslininkai“, – teigia Ž.Mauricas. Jo vertinimu, pernai ir užpernai dėl kylančios infliacijos, eksportui palankios padėties užsienio rinkose įmonės pelno sukaupė daugiau nei ankstesniais metais. Kylant darbo užmokesčiui, stingant darbo jėgos, ekonomisto manymu, būtų racionalu didesnę lėšų dalį nukreipti gamybai automatizuoti, taip pat į žmogiškuosius išteklius, o šių investicijų nauda ypač pasijus per krizę.