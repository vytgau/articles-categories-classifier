„Ryanair“ teigia sutikę sumokėti sumą už 75 proc. Vienoje veikiančios įmonės akcijų. Airių įmonė taip pat žada pirmaisiais metais į naujai įsigytas avialinijas investuoti papildomus 50 mln. eurų bei tikisi, kad bendrovė pelningai dirbs per trejus metus. „Ryanair Holdings Plc“ skelbia pasiekusi įpareigojantį susitarimą su ponu Nikiu Lauda dėl paramos jo kompanijai „LaudaMotion Gmbh“, – pranešime sakė „Ryanair“. „Ryanair“ iš pradžių įsigis 24,9 proc. „LaudaMotion“ akcijų. Vėliau, leidus Europos Sąjungos (ES) rinkos priežiūros tarnyboms, ši dalis išaugs iki 75 proc. N. Lauda 2003 m. įkūrė savo vardo aviacijos kompaniją „Niki“, bet 2011-aisiais nusprendė ją parduoti bendrovei „Air Berlin“. 2016-aisiais N. Lauda nusprendė grįžti į aviacijos rinką, įsigydamas bendrovę „Amira Air“, kurią buvęs lenktynininkas pervadino į „LaudaMotion“. Pernai metų pabaigoje, bankrutavus „Air Berlin“, N. Lauda sugebėjo į savo turto portfelį susigrąžinti ir „Niki“, kuri po sandorio buvo prijungta prie „LaudaMotion“ holdingo įmonės.