Nuolatine „Nordstrom“ internetinės parduotuvės kliente buvusi, slaugytoja dirbanti Ch. Evans sako, kad buvo pasibaisėjusi tokiu radiniu savo pirkinyje. „Po daugelio metų lojalumo jūsų bendrovei buvau pasibaisėjęs tuo, jog klientų aptarnavimo skyrius atsiuntė man džinsus su purvinomis ir dėvėtomis moteriškomis kelnaitėmis priekinėje kišenėje“, - rašė Ch. Evans bendrovės internetinėje paskyroje. Moteris sakė, kad jai buvo pasiūlyta pakeisti džinsus naujais, tačiau to, pasak jos, negana. „Kaip slaugytoja, aš įžvelgiu, jog toks radinys kelia daugybę pavojų sveikatai, tai tiesiog stulbina“, - pasipiktinimo neslėpė Ch. Evans. Prabangių drabužių ir daiktų parduotuvės atstovai patvirtino, kad toks įvykis buvo. Jie atsiprašė istoriją paviešinusios moters ir patikino, jog ras būdą kaip šią problemą išspręsti. Vėliau moteris savo socialinio tinklo paskyroje teigė sulaukusi nuoširdaus „Nordstrom“ atsiprašymo ir mano, kad ši nevykusi situacija buvo išspręsta. Daugiau naujienų saviems Jungtinėje Karalystėje - tiesa.com.