Ministras R. Masiulis teigia, kad į Vilniaus gatves išriedėję nauji troleibusai prisidės prie darnaus judumo skatinimo ir ekologiško transporto šalies sostinėje plėtros, leis pagerinti ir viešojo transporto paslaugų kokybę mieste. „Tikimės, kad tai leis pagerinti viešojo miesto transporto teikiamų paslaugų kokybę ir taip paskatins gyventojus labiau naudotis viešuoju transportu, mažins socialinę atskirtį, leis įgyvendinti miesto universalaus dizaino principus“, - sako R. Masiulis. Projektą „Miesto viešojo transporto priemonių parko atnaujinimas Vilniaus mieste“, kurio bendra vertė yra 19,2 mln. eurų, įgyvendina Vilniaus miesto savivaldybės administracija.