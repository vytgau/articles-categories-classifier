„Dabar, kai turime profesines sąjungas ir jų pripažinimą, gali pasitaikyti tam tikrų trikdžių“, - spaudos konferencijoje sakė „Ryanair“ marketingo vadovas Kenny Jacobsas. „Iki šiol to neturėjome, bet sakome, kad taip gali atsitikti ateityje“, - pridūrė jis. „Ryanair“ artimiausiais metais žada pastebimai padidinti veiklos apimtis Vokietijoje - bendrovė tikisi, kad klientų srautai šalyje šiemet padidės apie 13 proc. Iš rinkos pasitraukus „Air Berlin“, į šios įmonės rinkos dalį pretenzijas ėmė reikšti nemažai kitų avialinijų. Gruodį „Ryanair“, siekdama išvengti streikų per Kalėdų laikotarpį, pirmą kartą pripažino pilotų sąjungas.