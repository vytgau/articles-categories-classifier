Nacionalinės statistikos žinybos „Rosstat“ duomenimis, šalies gyventojų realiosios finansinės pajamos, atskaičiavus privalomus mokesčius bei įvertinus infliaciją) praėjusį mėnesį buvo 0,3 proc. kuklesnės nei pernai rugsėjį. Nominalia verte jos padidėjo 3,3 proc. iki 31,58 tūkst. rublių (beveik 470 eurų) žmogui per mėnesį. Vidutinis paskaičiuotas mėnesio atlyginimas šalyje, įvertinus vartotojų kainų indekso augimą, pakilo 2,6 proc., nominaliai – 5,6 proc. iki 37,52 tūkst. rublių (beveik 560 eurų). Sausį-rugsėjį šalies gyventojų realiosios buvo 1,2 proc. kuklesnės nei prieš metus. Rusijos gyventojų realiosios pajamos mažėjo trejus metus iš eilės: pernai – 5,9 proc., užpernai – 3,2 proc., 2014-aisiais – 0,7 procento. Nedarbas lygis Rusijoje pakilo iki 5 proc. Nedarbas Rusijoje rugsėjį pakilo iki 5 proc. nuo rugpjūtį pasiekto žemiausio per trejus metus 4,9 proc. lygio. Nacionalinės statistikos žinybos „Rosstat“ duomenis, bedarbių šalyje per praėjusį mėnesį padaugėjo 23 tūkst. iki 3,815 mln. žmonių. Nedarbas Rusijoje skaičiuojamas pagal Tarptautinės darbo organizacijos metodiką: bedarbiais laikomi visi darbo neturintys ekonomiškai aktyvūs žmonės, kurie aktyviai jo ieško įvairiais būdais bei yra pasirengę nedelsdami pradėti dirbti. Taip suskaičiuotų bedarbių Rusijoje – 5,2 karto daugiau nei oficialiai registruotų. Valstybinėse užimtumo tarnybos įstaigose šio mėnesio pradžioje buvo užregistruota 732 tūkst. bedarbių. Ekonomiškais aktyviais Rusijoje laikomi 76,6 mln., arba 52 proc., gyventojų.