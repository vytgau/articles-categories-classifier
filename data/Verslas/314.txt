JAV prezidento Donaldo Trumpo administracija tarifus paskelbė praėjusį mėnesį, teigdama, kad jie pritaikomi nacionalinio saugumo sumetimais ir dėl to yra teisėti pagal tarptautinės prekybos taisykles. „Nors Jungtinės Valstijos priemones pristatė kaip ginančias nacionalinį saugumą, jos iš esmės yra saugikliai vietos pramonei“, - teigiama Rusijos misijos PPO surašytame dokumente. Tokios apsaugos priemonės pagal PPO taisykles yra leidžiamos to atveju, jei jas taikanti šalis sugeba įrodyti, jog vietos pramonei pavojų kelia importas. ES ir Rusija JAV tarifus užginčijo pagal PPO apsaugos priemonių susitarimą, tuo tarpu Kinija JAV sprendimą apskundė PPO ginčų sprendimo tarybai. Pagal PPO taisykles, pirmoji ginčo sprendimo stadija yra konsultacijų prašymas. Jei prašymus JAV atmes, tarifus ginčijančios šalys juos greičiausiai atnaujins, tokiu būdu pradėdamos teisinius ginčus vidiniame PPO teisme.