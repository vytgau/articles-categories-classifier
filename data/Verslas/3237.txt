Likusioje šalies dalyje keliai daugiausia drėgni, vietomis yra sausų kelių ruožų, tik rytų Lietuvoje mažesnio eismo intensyvumo rajoniniai keliai padengti prispausto sniego sluoksniu, slidūs. Šilalės rajone eismo sąlygas sunkina rūkas, matomumas sumažėjęs ir vietomis siekia iki 200 metrų. Oro temperatūra svyruoja nuo 2 laipsnių šalčio iki 2 laipsnių šilumos. Vandens gylis krašto kelio Šilutė-Rusnė apsemtame ruože, kurio ilgis 402 metrai (nuo 6,315 iki 6,717 km), išlieka 17 cm. Lengvųjų transporto priemonių eismas draudžiamas. Hidrometeorologijos tarnybos duomenimis, dieną vakariniuose rajonuose nedideli krituliai. Kai kur numatoma lijundra, rūkas. Vietomis formuosis plikledis. Aukščiausia oro temperatūra - nuo 1 laipsnio šalčio iki 4 laipsnių šilumos.