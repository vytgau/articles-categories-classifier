114 specialių automobilių policijai už 4,9 mln. eurų baigiančios pagaminti bendrovės vadovas Edvardas Radzevičius sako, kad maksimalus dabartinės gamyklos pajėgumas gali siekti apie 1 tūkst. automobilių per metus. Praėjusiais metais „Alto komercinio transporto" gamykloje buvo pagaminti 596 automobiliai. Didžiausi užsakymai buvo 101 autobusas Norvegijos sostinės Oslo priemiestiniam transportui, 34 autobusai Švedijos miestui Kalmarui ir Lietuvai skirti 24 greitosios pagalbos automobiliai. Vidutiniškai 85 proc. bendrovės produkcijos iškeliauja iš Lietuvos į Europos, Azijos, Afrikos, Australijos ir Naujosios Zelandijos rinkas.