Šaltinis teigia, kad trečiąjį šių metų ketvirtį bendrovės nuostoliai pasiekė 1,46 mlrd. dolerių. Palyginimui, antrąjį ketvirtį nuostoliai buvo 1,06 mlrd. Tuo tarpu ketvirtinės pajamos išaugo 14 proc., iki 2 mlrd. dolerių Kadangi „Uber“ yra privati kompanija, ji neprivalo viešai skelbti savo finansinių rezultatų. Tačiau anksčiau šiais metais įmonė pradėjo atskleisti kai kuriuos rodiklius. „Uber“ pastaruoju metu purto daugybė skandalų. Praėjusią savaitę paaiškėjo, kad praėjusiais metais programišiai iš įmonės duomenų bazių pavogė 57 mln. programėlės naudotojų ir vairuotojų duomenis. Kompanija už tai, kad minėtieji duomenys būtų sunaikinti, programišiams sumokėjo 100 tūkst. dolerių bei incidentą slėpė metus.