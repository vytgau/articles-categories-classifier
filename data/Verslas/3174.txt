Nuo šių metų sausio dėl gamtos stichijų ir žmogaus sukeltų katastrofų žuvo arba dingo be žinios 11 000 žmonių, maždaug tiek pat kaip ir praėjusiais metais, praneša Ciuriche įsikūrusi bendrovė. Draudimas šįmet padengė tik 136 mlrd. dolerių nuostolių. Uraganai Harvis, Irma ir Maria, kirtę Karibų saloms ir Jungtinėms Valstijoms rugpjūtį bei rugsėjį, draudikėms kainavo 93 mlrd. JAV dolerių. Ciuriche įsikūrusi grupė savo draudimo išmokų reikalavimų naštą dėl ir dviejų žemės drebėjimų įvertino apie 3,6 mlrd. JAV dolerių, arba 3,05 mlrd. eurų. Nuo intensyvaus uraganų sezono 2005-aisiais gyventojų skaičius JAV pakrančių bendruomenėse žymiai išaugo, teigia „Swis Re“ vyriausiasis ekonomistas Kurtas Karlas. „Todėl kai smogia uraganas, kai kuriose vietovėse netekčių bei nuostolių tikimybė daug didesnė nei anksčiau“, - sakė jis. Bendrus metinius pasaulinius nuostolius papildė 10 mlrd. dolerių vertės žala, patirta per kitas skaudžias katastrofas, įskaitant du stiprius žemės drebėjimus Meksikoje rugsėjį, taip pat cikloną, siautėjusį šiaurės rytų Australijoje kovą. Musoninių liūčių sukelti potvyniai pražudė 2100 žmonių Bangladeše, Indijoje, Nepale ir Pakistane.