Apklausa taip pat rodo, kad 48 proc. gyventojų žino, jog Lietuva, kaip ir kitos Baltijos šalys, neturi vėjo jėgainių jūroje. Tyrimo metu paaiškėjo, kad daugiau nei trečdalis gyventojų žino, kad tokie teiginiai kaip „Vėjo jėgainės pagamina apie 10 proc. Lietuvoje suvartojamos elektros energijos“ ir „Lietuvoje veikia daugiau kaip 20 vėjo jėgainių parkų, o bendra instaliuota vėjo elektrinių galia siekia daugiau kaip 500 megavatų (MV)“ yra tiesa, rašoma Vėjo elektrinių asociacijos pranešime. „Nors įsiminti specifinę informaciją apie vėjo energetikos sektorių gali būti sudėtinga, gyventojų apie jį turimos žinios gali maloniai nustebinti“, - pranešime cituojamas Lietuvos vėjo elektrinių asociacijos direktorius Aistis Radavičius. Reprezentatyvų tyrimą Lietuvos vėjo elektrinių asociacijos užsakymu atliko komunikacijos planavimo agentūra OMD. Atliekant tyrimą internetu buvo apklausti 1068 18-69 metų amžiaus interneto vartotojai.