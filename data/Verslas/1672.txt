Lietuvos magistraliniai keliai – sausi, krašto keliai taip pat sausi, tačiau vietomis provėžoti. Šalyje be kritulių, vietomis pusto pažeme. Oro temperatūra siekia nuo 16 iki 21 laipsnio šalčio. Vandens gylis krašto kelio Šilutė–Rusnė apsemtame ruože išlieka 21 centimetras. Lengvuosius automobilius, gyventojus bei keleivius vis dar kelia speciali technika. Hidrometeorologijos tarnybos duomenimis, dieną vietomis silpnai pasnigs, pustys. Aukščiausia oro temperatūra sieks nuo 10 iki 15 laipsnių šalčio.