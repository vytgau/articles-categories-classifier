Antros didžiausios pasaulio ekonomikos eksportas pirmąjį šių metų mėnesį padidėjo iki 200,5 mlrd. dolerių, o importo apimtys pasiekė 180,2 mlrd. dolerių, atsigavusios po lėtesnio augimo gruodį. JAV-Kinijos prekybos deficitas pasiekė rekordiškai aukštą deficitą praėjusiais metais - 375,2 mlrd. dolerių, antradienį pranešė JAV prekybos departamentas, galimai pakurstęs prekybinius ginčus tarp dviejų didžiausių pasaulio ekonomikų. JAV prezidentas Donaldas Trumpas ne kartą kritikavo prekybos deficitą su Kinija ir sausį įvedė muitus importinėms skalbyklėms ir saulės elementams. D. Trumpo administracijos sprendimas įvesti vadinamuosius apsauginius tarifus importuojamiems minėtiems produktams nukreiptas daugiausia į gaminius, Jungtinių Valstijų rinką pasiekiančius iš Kinijos ir Pietų Korėjos. D. Trumpo administracija taip pat ruošiasi paskelbti tyrimo dėl intelektinės nuosavybės vagystės, kuria įtaria kinus, rezultatus, neatmetama tolesnių sankcijų tikimybė. Nepaisant tarptautinio susirūpinimo dėl didėjančios Kinijos skolos ir nepakankamai gerai veikiančios valstybinės pramonės, šalies ekonomika pernai išaugo 6,9 proc., rodo vyriausybės duomenys.