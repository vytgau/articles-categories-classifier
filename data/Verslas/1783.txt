„Absoliučią daugumą tokių automobilių įsigis tokios įmonės kaip „Uber“ ir „Lyft“, – pareiškė ekonomistas, kurį cituoja agentūra „MarketWatch“. – Išlaidos gerokai sumažės, nes jums nereikės mokėti už vairuotojo paslaugas. Manome, kad tokių paslaugų kainos gali sumažėti 40–50 procentų.“ BP prognozėmis, pirmieji visiškai autonominiai automobiliai tikrove gali tapti jau kito dešimtmečio pradžioje. „Uber“ jau paskelbė ketinanti 2019–2021 metais iš „Volvo“ įsigyti 24 tūkst. automobilių. Planuojama, kad Švedijos įmonė patieks automobilius, o „Uber“ juose įrengs programines priemones, kad jie galėtų važiuoti be vairuotojo. Apie savaeigius automobilius S. Dale užsiminė kalbėdamas apie metines BP prognozes dėl energetikos rinkos. Be kita ko, prognozuojama, kad iki 2040 metų 15 proc. visų automobilių keliuose bus įrengti elektriniai varikliai ir šiomis transporto priemonėmis bus naudojamasi dažniau negu tradiciniais automobiliais su vidaus degimo varikliais.