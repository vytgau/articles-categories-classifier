Valdyboje taip pat dirbs Susisiekimo ministerijos kanclerė Inga Černiuk, Biudžeto ir valstybės turto valdymo departamento direktorius Saulius Kerza bei Biudžeto ir valstybės turto valdymo departamento vyresnysis patarėjas Darius Kuliešius. Valdybos pirmininku išrinktas E. Vaišvilas. „Vertinant tai, kad Susisiekimo ministerija formuoja valstybės informacinių išteklių plėtros politiką, taip pat yra atsakinga už informacinės visuomenės plėtrą, Vyriausybės sprendimas šiai institucijai perduoti valstybės įmonės Registrų centro savininko teises ir pareigas yra pagrįstas ir logiškas. Tikimės, kad efektyvų įmonėje esančių valstybės informacinių išteklių tvarkymą užtikrins naujai sudaroma šios įmonės valdyba“, - sako susisiekimo ministras Rokas Masiulis. VĮ Registrų centras tvarko esminius valstybės informacinius išteklius - pagrindinius valstybės registrus, valstybės informacines sistemas. Juose kaupiami mūsų valstybei svarbūs duomenys, kurių pagrindu kuriamos ir teikiamos elektroninės paslaugos. Šių metų lapkričio 15 d. Vyriausybė nutarė Susisiekimo ministeriją įgalioti įgyvendinti VĮ Registrų centro savininko teises ir pareigas.