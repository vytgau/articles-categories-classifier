„Lufthansa“ neigia keitusi savo kainų skaičiavimo metodą bei gynėsi, kad bendrovės užsakymų sistema yra visiškai automatizuota bei paprasčiausiai reagavo į po „Air Berlin“ bankroto išaugusią paklausą. Tačiau FKB prezidentas Andreasas Mundtas interviu leidiniui „Sueddeutsche Zeitung“ teigė, kad toks pasiteisinimas yra silpnas. „Tai, ką sako „Lufthansa“, nėra esmė. Šių algoritmų neparašė Dievas danguje. Kainas keliančios kompanijos negali slėptis už algoritmų“, - sakė A. Mundtas. Pasak Vokietijos žiniasklaidos, kai kurių „Lufthansa“ maršrutų kainos po „Air Berlin“ bankroto pašoko net apie 30 proc. Tačiau didžiausios Vokietijos avialinijos ne kartą neigė pasinaudojusios savo dominuojama pozicija rinkoje. Konkurencija Vokietijos avialinijų rinkoje vėl turėtų pakilti sausį, kai „Air Berlin“ turtu pradės operuoti dalį jo įsigijusi kompanija „easyJet“.