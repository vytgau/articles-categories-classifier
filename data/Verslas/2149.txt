Šiuos planus antradienį susitikime su ministerijos darbuotojais paskelbė žemės ūkio ministras Bronius Markauskas, pristatęs numatomą institucijos pertvarką. Nepaisant premjero Sauliaus Skvernelio raginimų nepriiminėti naujų darbuotojų, kol neparengta viešojo sektoriaus pertvarka, ŽŪM prieš kelis mėnesius įsteigta nauja Žuvininkystės departamento vyriausiojo patarėjo pareigybė. Į ją priimtas buvęs Žuvininkystės tarnybos darbuotojas Vytautas Grušauskas. Kaip skelbia portalas, V. Grušausko vadovaujamai asociacijai „Nemunas“ ministras taip pat perdavė automobilį, kuriuo prieš kurį laiką važinėjo pats. Tarsis dėl valdininkų etatų skaičiaus mažinimo Vyriausybė pasitarime trečiadienį diskutuos dėl valdininkų etatų skaičiaus mažinimo. Vidaus reikalų ministerija (VRM) siūlo panaikinti ilgiau nei vienus metus laisvas valstybės tarnautojų ir darbuotojų, dirbančių pagal darbo sutartis, pareigybes, skaičiuojama, kad tokių šiuo metu yra 626. Vidaus reikalų ministras Eimutis Misiūnas yra sakęs, jog pertvarkant valstybės tarnybą iš viso šiemet valstybės tarnautojų skaičius turėtų sumažėti 7–8 procentais tam, kad 2019 metias būtų galimybė likusiems pakelti algas pagal pasiūlytą naują darbo apmokėjimo tvarką. Šiuo metu valstybės tarnautojų yra per 50 tūkstančių. Taip pat trečiadienio pasitarime VRM siūlo pavesti ministerijoms ir savivaldybėms įvertinti savo srities administracines paslaugas ir spręsti dėl jų optimizavimo, pavyzdžiui, supaprastinant paslaugos suteikimo procedūrą, perkeliant paslaugos teikimą į elektroninę erdvę, konsoliduojant kelias paslaugas, perduodant paslaugą teikti kitiems teikėjams arba visiškai atsisakant paslaugos.