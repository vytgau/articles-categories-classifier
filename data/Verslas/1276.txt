„Grigeo“ vadovas G. Pangonis, 2017 m. rugsėjo 20 d. komentuodamas numatomus bendrovės pokyčius vienai žiniasklaidos priemonei, atskleidė būsimo įvykio svarbą – kad tai bus didelė naujiena, apie kurią skelbs per biržą ir informuos žiniasklaidą. Visų pirma, tai paskatino investuotojus kitą dieną pirkti AB „Grigeo“ akcijas. Antra, ne visi investuotojai turėjo galimybę sužinoti šią naujieną, o viešai ji buvo paskelbta tik rugsėjo 21 d. popietę. Taigi tie investuotojai, kurie turėjo prieigą prie informacijos, įgijo konkurencinį pranašumą prieš tuos, kurie jos neturėjo. Pagal Piktnaudžiavimo rinka reglamentą, atskleidusi informaciją, AB „Grigeo“ privalėjo iškart viešai informuoti ir visus rinkos dalyvius, tačiau įmonė to nepadarė. Už tai ir jai, ir jos vadovui buvo skirta poveikio priemonė – įspėjimas.