Lietuvoje pagrindinių kelių dangos drėgnos, vietomis yra sausų kelių ruožų. Mažesnio eismo intensyvumo rajoniniai keliai drėgni, vietomis provėžoti, padengti prispausto sniego sluoksniu, slidūs, informuoja Lietuvos automobilių kelių direkcija. Vandens gylis krašto kelio Nr. 206 Šilutė-Rusnė apsemtame ruože, kurio ilgis - 4,95 km (nuo 2,0 iki 6,95 km), išlieka 83 cm. VĮ „Kelių priežiūra“ Klaipėdos padalinys nustojo kelti transporto priemones vandens lygiui pakilus iki 80 cm. Perkėlimo klausimus sprendžia Šilutės rajono savivaldybė, kuri paskelbė ekstremalią situaciją. Hidrometeorologijos tarnybos duomenimis, naktį rytinėje šalies dalyje nedideli krituliai, daugiausia snygis, daug kur formuosis plikledis, vietomis rūkas. Žemiausia oro temperatūra naktį nuo 2 iki 7 laipsnių šalčio.