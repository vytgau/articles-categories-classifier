„Visi tie patys prioritetai išliko, tik šiek tiek paaugo – apie 55 mln. eurų. Tas dosnumas yra medikų atlyginimams, valstybės tarnautojų bazinio dydžio padidinimas, socialinė parama savivaldybėms yra atstatoma“, – po Vyriausybės posėdžio ketvirtadienį žurnalistams sakė S. Skvernelis. Vyriausybė pranešė, jog medikų atlyginimams didinti kitais metais bus skirta papildomi 11 mln eurų, valstybės tarnautojų atlyginimams papildomai numatyta 10 mln. eurų, 5 mln. eurų numatyta žemės ūkio melioracijos įrenginių priežiūrai ir rekonstravimui. Seimas atnaujintą projektą numato svarstyti gruodžio 7 dieną.