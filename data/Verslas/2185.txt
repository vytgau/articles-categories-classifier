Per dieną pagrindinis JAV akcijų indeksas nukrito 4,6 proc. 2008 m. rugsėjo 29 d. „Dow Jones“ nukrito 777,68 punkto po to, kai JAV Kongresas nepritarė pasiūlymui skirti bankams 700 mlrd. dolerių valstybinės paramos, subankrutavus investiciniam bankui „Lehman Brothers“. Dabar investuotojai mėgina įžvelgti bent mažiausius permainų ženklus ekonominėse prognozėse. Penktadienį JAV užimtumo departamentas paskelbė užimtumo statistiką, parodžiusią, kad amerikiečių atlyginimai išaugo daugiau, nei prognozuota. Investuotojai taip pat atidžiai stebi JAV infliacijos duomenis. Šiuo metu manoma, kad JAV Federalinis atsargų bankas (FED) palūkanas šiemet kels tris kartus. Tačiau, jei infliacija bus spartesnė, nei tikimasi, neatmetamas ir ketvirtas palūkanų kėlimas. Pirmadienį nukrito ir kiti JAV akcijų indeksai: indeksas S&P neteko 3,8 proc., o „Nasdaq“ - 3,7 proc. Londono „FTSE 100“ akcijų indeksas pirmadienio prekybą baigė 1,46 proc. smukimu. Sausį indeksas „Dow Jones“ demonstravo spartų augimą: per mėnesį jis įveikė 25 ir 26 tūkst. punktų ribą.