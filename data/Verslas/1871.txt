Prieš Eurogrupės, kurią sudaro 19 euro zonos šalių finansų ministrai, Airijos užsienio reikalų ministras Paschalis Donohoe patvirtino atšaukęs šalies centrinio banko pirmininko Philipo Lane'o kandidatūrą. „Žinant sprendimą, kuris bus priimtas šį vakarą, manau, kad ECB yra svarbu, jog šis sprendimas būtų priimtas bendru susitarimu. Todėl aš atšaukiu Philipo kandidatūrą“, - sakė P. Donohoe. Eurogrupės prezidentas Mario Centeno patvirtino P. Lane'o pasitraukimą. „ECB yra labai svarbus Europai, jis yra atsakingas už finansinį stabilumą. Iš dalies bankas daro įtaką Europos piliečiams, todėl tai yra svarbus momentas Europai“, - sakė M. Centeno. ECB viceprezidento kandidatūrą formaliai turės patvirtinti ES finansų ministrai bei valstybių lyderiai. Manoma, kad naujojo viceprezidento tautybė turės įtakos ir naujojo ECB prezidento tautybei - 2019 m. pasibaigus Mario Draghio kadencijai, tikėtina, kad, viceprezidento postą užimant ispanui, naujuoju ECB prezidentu taps bankininkas iš Šiaurės arba Vidurio Europos. Vienu iš galimų M. Draghio įpėdinių yra įvardijamas dabartinis Bundesbanko prezidentas Jensas Weidmannas.