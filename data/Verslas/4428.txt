Kaip BNS nurodė uosto atstovė Nijolė Dvarionaitė-Milkintienė, ryte iš 10 uoste laukiančių laivų, išvedinėjami 4. „Nuo aštuntos valandos ryto iš dalies pradedama atnaujinti laivyba ir šiuo metu mažesnieji keturi laivai jau išvedinėjami iš uosto“, - BNS sakė N. Dvarionaitė-Milkintienė. Pasak jos, į uostą įplaukti laukia 13 laivų, tačiau dalis jų laukia tiesiog kol atsilaisvins uosto krantinės. Vėjo stiprumas siekia 6-7 metrus per sekundę, gūsiai - iki 20 metrų per sekundę. Laivyba dėl stipraus vėjo uoste ribota nuo sekmadienio popietės. ESO atstovė Akvilė Adomaitytė BNS teigė, kad elektros šiuo metu neturi apie 100 vartotojų. Naktį iš sekmadienio į pirmadienį pajūryje siautė iki 25 metrų per sekundę vėjas.