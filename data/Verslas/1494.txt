Toks sprendimas buvo priimtas po to, kai „Airbus“ sumažino prastai parduodamų A380 keleivinių lėktuvų pristatymo planą iki 2020 metų iki šešių per metus. A400M karinių transportinių lėktuvų pristatymo planas buvo sumažinta iki aštuonių per metus. „Airbus“ skelbia, kad „iki 3700“ darbuotojų bus atleista Prancūzijoje, Vokietijoje, Didžiojoje Britanijoje ir Ispanijoje. Bendrovė nekonkretizavo, ar darbuotojai bus atleidžiami ar perkeliami kitur. Tačiau didžiausia „Airbus“ darbuotojų profsąjunga „Force Ouvriere“ po susitikimo su kompanijos vadovybe skelbia, kad planuojama atleisti 3720 žmonių. Esą pirmiausia numatoma atsisakyti laikinių darbuotojų ir subrangovų. Vokietijoje „Airbus“ planuojama atsisakyti 1900 darbuotojų, Ispanijoje – 850, Prancūzijoje – 470, o Britanijoje – 450. Sausio viduryje „Airbus“ pranešė, kad neturės kito pasirinkimo, kaip tik nutraukti orlaivio A380 programą, jeigu Dubajaus aviakompanija „Emirates“ nepateiks kito užsakymo. 2007 metais pasirodęs A380 yra didžiausias pasaulyje keleivinis orlaivis. „Emirates“, kuri yra pagrindinė milžiniško orlaivio užsakovė, dvejus metus delsė pateikti naujus užsakymus. Tačiau po kelių dienų „Emirates“ užsisakė 36 „Airbus A380“ lėktuvus. Užsakymo vertė – 16 mlrd. JAV dolerių Nuo 2007 metų buvo užsakyta iš viso 317 A380 orlaivių.