Elektros perdavimo operatorės „Litgrid“ atstovas Giedrius Karsokas Eltai nurodė, kad jungtis pradėjo veikti pirmadienį vakare, apie 22.50 val. „NordBalt“ dėl kabelio defekto sugedo praėjusį pirmadienį. Elektros jungtimi iš Švedijos į Lietuvą tiekiama pigi skandinaviška elektra. Tais atvejais, kai jungtis neveikia, elektros biržoje Lietuvoje elektros kaina paprastai išauga. Per 2017 metų 9 mėnesius „NordBalt“ prieinamumas rinkai buvo 81 proc. Ekspertų skaičiavimais, dėl „Nord Balt“ jungties Lietuvos gyventojai ir verslas per metus sutaupo apie 31 mln. eurų. Šiemet nuo liepos 30 dienos iki spalio 10 dienos „NordBalt“ jungtis neveiks, nes bus keičiamos jos sausumos movos. Specialistų vertinimu, būtent dėl netinkamai veikiančių sausumos movų elektros jungtis dažnai genda.