Pasak jo, kiek dėl to sugedo pagamintos medienos ar žuvo užlietų jaunuolynų, bus matyti ne iš karto, o tik kitais metais. Asociacijos vertinimu, miškų savininkų patirta žala gali siekti 30-50 mln. eurų, tačiau, pasak A. Gaižučio, nei iš Vidaus reikalų ministerijos, nei iš Aplinkos ministerijos asociacija esą nėra sulaukusi jokios užklausos, kokių nuostolių dėl užsitęsusių liūčių patyrė privačių miškų savininkai. Asociacija yra įteikusi aplinkos ministrui Kęstučiui Navickui raštą dėl liūčių daromos žalos privačių miškų savininkams ir galimybių kompensuoti nuostolius, visoje šalyje paskelbus ekstremalią situaciją. Rašte teigiamą kad jau kelintą mėnesį miškų keliai dėl vandens pertekliaus neišvažiuojami, nėra galimybių išvežti pagamintos medienos, miško produkcija genda stoja miškų ūkio darbai. Dėl neįprastai didelio kritulių kiekio smarkiai pakilęs vanduo užliejo dalį naujai įveistų miškų – jeigu vanduo ilgai nenuslūgs, tai po vandeniu ir užmirkusiose augavietėse atsidūrę medeliai žus.