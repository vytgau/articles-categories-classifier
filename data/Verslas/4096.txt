Didžiausia Europos ekonomika šiais metais turėtų išaugti 2 proc., o ateinančiais metais – 2,2 proc., prognozuoja ekonomistai. Kovą prognozuotas atitinkamai 1,4 ir 1,6 proc. BVP prieaugis. „Vokietijos ekonomika dabar sparčiai auga“, – pažymi ekspertai. Jų teigimu, augimas tempas yra toks spartus, kad jau baiminamasi perkaitymo – augimo tempo, kurį sunku išlaikyti ilguoju laikotarpiu. Tačiau bent jau kol kas auganti ekonomika suteikia naujai vyriausybei daug galimybių modernizuoti Europos ekonomikos „jėgainę“, mano ekonomistai. Ekspertai siūlo naujajai Vokietijos valdžiai mažinti valstybės skolą, atsisakyti tam tikrų mokesčių ir sukurti inovacijoms draugišką aplinką, kad būtų skatinama skaitmeninė ekonomika. Specialistai jau dabar pastebi, kad kai kuriuos ekonomikos sektoriuose trūksta kvalifikuotų darbuotojų, nes vadinamosios „kūdikių bumo“ kartos atstovai pamažu išeina į pensiją.