„Kainos augimą lėmė „NordBalt“ jungties remontas, Skandinavijos vėjo parkų sumažėjusi gamyba, atšalę orai išaugino elektros energijos poreikį“, – BNS sakė LEG atstovas Valentas Neviera. Pirmadienį 6-7 val. ryto maksimali elektros kaina Lietuvoje siekė 150,01 euro už megavatvalandę (MWh), tuo metu minimali kaina naktį siekė 28,38 euro, o vidutinė paros kaina – 56,88 euro. Elektros perdavimo bendrovės „Litgrid“ atstovas Giedrius Karsokas BNS sakė, kad elektros kaina auga visame regione. Nuo gruodžio 15 dienos neveikianti „NordBalt“ turėtų būti sutaisyta dar pirmadienį.