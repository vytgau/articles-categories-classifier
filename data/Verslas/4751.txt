Vis dėlto ekonomikos sutrikdymas dėl rugsėjį bei rugpjūtį smogusių uraganų atsiliepė pramonės gamybos apimtims trečiąjį ketvirtį; kaip praneša JAV centrinis bankas, pramonės gamybos apimtys liepą-rugsėjį smuko. Rugsėjo mėnesio prieaugiui įtakos turėjo išaugusi naftos bei dujų gamyba po to, kai rugpjūtį uraganas Harvis sumažino šalies naftos perdirbimo pajėgumus penktadaliu. Ekonomistų nuomone, audros ir uraganai, dėl kurių buvo laikinai pristabdyta naftos gamyba ir sutrikdytas milijonų žmonių gyvenimas, laikinai sulėtins ekonominį aktyvumą, tačiau jau paskutinį šių metų ketvirtį prognozuojamas atsigavimas. FED duomenimis, bendros pramonės gamybos apimtys rugsėjį pakilo 0,3 proc., nors rugpjūtį, peržiūrėtais duomenimis, jos nusmuko 0,7 proc. Rugsėjo duomenys kiek pranoko analitikų lūkesčius (jie prognozavo 0,2 proc. prieaugį). FED vertinimu, uraganai Harvis ir Irma rugsėjį pristabdė gamybą šalies gamyklose 0,25 proc. O per ketvirtį, palyginti su praėjusių metų analogišku laikotarpiu, pramonės gamyba sumažėjo 1,5 proc. Išskyrus uraganų poveikį, rodiklis būtų pakilęs „bent“ 0,5 proc., rodo FED duomenys. Kalnakasybos sektorius per rugsėjį išaugo 0,4 proc., nes atnaujinta naftos ir dujų gamyba Meksikos įlankoje. Visuose kituose kasybos sektoriuose fiksuotas nuostolis.