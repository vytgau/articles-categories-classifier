Antradienį 0,3 proc. vertės praradęs Europos akcijų indeksas „STOXX 600“ trečiadienį kilo 0,1 proc. Tuo tarpu prekybos pradžioje su kitais indeksais tolygiai laikęsis Ispanijos IBEX ėmė kristi bei prarado 0,3 proc. Ispanijos akcijoms toliau spaudimą daro politiniai faktoriai - Katalonijos lyderiai atsisakė išsižadėti simbolinės nepriklausomybės deklaracijos, tad baiminamasi, kad šiek tiek atvėsę santykiai tarp Katalonijos separatistų ir Ispanijos centrinės valdžios gali vėl paaštrėti. Pastaruoju metu Europos indeksų kryptį diktuoja įmonių finansinės ataskaitos. Trečiadienį spaudimą patyrė įmonių, kurių pajamų ataskaitos nepateisino lūkesčių, akcijos. Daugiausiai krito suomių bendrovė „Elisa“, vokiečių „Zelando“ ir olandų dažų gamintojas „Akzo Nobel“. Šių įmonių akcijos smuko atitinkamai 4,3, 1,8 ir 1,7 proc. Pasak „Thomson Reuters“ skaičiavimų, Europos įmonių pajamos trečiąjį šių metų ketvirtį, lyginant su tuo pačiu laikotarpiu pernai, turėtų išaugti 4,5 proc.