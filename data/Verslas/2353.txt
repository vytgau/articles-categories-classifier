„Susitikimo tikslas – susipažinti su naujai paskirtu įmonės vadovu bei aptarti įmonės planus“, – BNS atsiųstame komentare teigė ministerijos atstovas Andrius Jovaiša. Buvęs „Orlen“ valdomo Lietuvos degalinių tinklo „Ventus-nafta“ vadovas M. Rudnickis „Orlen Lietuvai“ pradėjo vadovauti gruodžio pabaigoje, jis pakeitė Ireneuszą Fafarą. Sausio pradžioje Mažeikių bendrovėje lankėsi ir su naujuoju „Orlen Lietuvos“ vadovu buvo susitikęs ir premjeras Saulius Skvernelis. „Orlen Lietuva“ kartu su „Achema“ bei „Lifosa“ siekia, kad viešuosius interesus atitinkančių paslaugų (VIAP) mokestis už jų reikmėms pasigamintą elektrą būtų sumažintas arba panaikintas. Energetikos ministerija siūlo daug elektros energijos suvartojančioms įmonėms mažinti mokestinę naštą, taikant diferencijuotą viešuosius interesus atitinkančių paslaugų (VIAP) kainą.