6 val. duomenimis, pagrindinių kelių dangos vietomis padengtos sniego sluoksniu, vietomis provėžotos, slidžios. Marijampolės, Tauragės ir Klaipėdos apskrityse eismo sąlygas sunkina plikledis. Keliuose dirba kelių priežiūros mechanizmai. Vairuotojai prašomi būti atidūs ir neskubėti. Visoje šalyje mažesnio eismo intensyvumo rajoniniai keliai provėžoti, padengti prispausto sniego sluoksniu, slidūs. Šiaurės, pietryčių bei vidurio Lietuvoje sninga, kitur be žymesnių kritulių. Oro temperatūra nuo 4 iki 9 laipsnių šalčio. Hidrometeorologijos tarnybos duomenimis, dieną daug kur galimi nedideli krituliai. Vietomis rūkas, silpna lijundra, plikledis. Pūs pietinių krypčių, 5-10 metrų per sekundę stiprumo vėjas. Aukščiausia oro temperatūra sieks nuo 1 laipsnio šalčio iki 4 laipsnių šilumos.