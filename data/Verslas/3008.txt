Savo Naujųjų metų pranešime „Huawei“ generalinis direktorius Kenas Hu teigė, kad kompanijos pelnas 2017 m. turėtų paaugti 15 proc., iki 600 mlrd. juanių (apie 77 mlrd. eurų). Toks rodiklis reikštų, kad „Huawei“ augimas šiemet yra lėčiausias nuo 2013 m. Spartų „Huawei“ pelno augimą pastaruoju metu sulėtino pastebimai kaistanti konkurencija Kinijos išmaniųjų telefonų rinkoje. K. Hu teigė, kad „Huawei“ išmaniųjų telefonų pardavimai šias metais siekė 153 mln. vienetų, o kompanijos užimama pasaulinės rinkos dalis viršijo 10 proc. Tokiu būdu „Huawei“ įsitvirtino kaip trečias didžiausias pasaulyje išmaniųjų telefonų gamintojas po „Apple“ ir „Samsung“. Kovą apie beveik neišaugusį fiskalinių metų pelną paskelbusi „Huawei“ žada susikoncentruoti į pelno augimą bei plėsti savo rinkos dalį leisdama turtingesniam vartotojų segmentui skirtus telefonus. Spalį „Huawei“ išleido brangiausią savo telefoną „Mate 10“, o kompanija teigė, kad įrenginio pardavimai yra „labai geri“, bet konkretaus pardavimų skaičiaus neatskleidė.