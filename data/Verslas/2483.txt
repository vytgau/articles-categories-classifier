Kaip BNS sakė bendrovės „Vilniaus vandenys“ atstovė Raimonda Strazdauskaitė, tikslios avarijos priežastys dar tiriamos. Dėl avarijos vandens tiekimo sistemoje sumažėjo slėgis, bet vandens tiekimas nebuvo visiškai nutrūkęs. Likviduojant avariją įvykio vietoje buvo ribojamas eismas. Apie 19 val. vakaro bendrovė pranešė, jog įvykio vietoje avarijų likvidavimo skyriaus budinti brigada sustabdė vandens tiekimą pažeista vamzdyno dalimi, vanduo į gatvę nebebėgo. Visiškai baigti remonto darbus planuojama iki vidurnakčio. R. Strazdauskaitės teigimu, vietoje, kur įvyko avarija, eina įprasta vandentiekio trasa. Avarija įvyko netoli Žaliojo tilto, BNS sakė prekybos centro „VCUP“ ūkio valdymo administratorius Gintaras Margevičius. Anot jo, dėl avarijos sutriko vandens tiekimas prekybos centre. 