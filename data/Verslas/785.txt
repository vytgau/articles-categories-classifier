„Šie susitarimai neabejotinai palengvins šių tiekėjų galimybes tiekti dujas tiek mums, tiek mūsų regionui“, – BNS antradienį sakė Ž. Vaičiūnas. Susitarimą su JAV bendrove antradienį turėtų pasirašyti Klaipėdos SGD terminalo operatorė „Klaipėdos nafta“ ir energetikos grupės „Lietuvos energija“ dujų prekybos bendrovė „Lietuvos dujų tiekimas“ . Šiuo metu „Freeport LNG“ yra importo terminalas, bet 2019 metais numato pradėti dujų eksportą. Pasak energetikos ministro, JAV planai per kelerius metus penkis – šešis kartus padidinti SGD eksporto apimtis reiškia didesnes galimybes Europai, nes šiuo metu dėl nesubalansuotos dujų paklausos ir pasiūlos didžioji dalis jų yra superkama Rytų Azijoje. „Tai bus pakankamai stiprus konkurentas suskystintųjų gamtinių dujų rinkoje“, – kalbėjo E. Vaičiūnas. 2017 metais į Lietuvą buvo atgabenti du amerikietiškų suskystintųjų gamtinių dujų kroviniai iš JAV bendrovės „Cheniere“ bei Ispanijos kompanijos „Gas Natural Fenosa“. Susitarimą su „Freeport LNG“ numatoma po Baltijos šalių vadovų susitikimo su JAV prezidentu Donaldu Trumpu (Donaldu Trampu).