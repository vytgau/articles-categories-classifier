Neseniai kapinių 180-mečiui paminėti išleista 80 butelių serija buvo išpirkta akimirksniu, praneša LRT RADIJAS, apžvelgdamas Australijos verslo naujienas. Pasak Adelaidės kapinių valdybos pirmininko Roberto Pitto, tai tik viena išmonių bandant į ramybės oazę pritraukti gyvų žmonių. Apsilankymas čia ne liūdnomis aplinkybėmis gali padėti jiems suplanuoti ir savo paskutinę kelionę. Juolab kad, Australijos visuomenei vis labiau senstant, mirčių skaičius didėja. Tokie ir panašūs klausimai aptariami net ir per kapinių organizuojamus pietus. Į didžiausias pietų pusrutulyje Sidnėjaus Rookwoodo kapines minias traukia atvirų durų dienos, teminės ekskursijos ir netgi dviračių lenktynės. Čia veikia kelios kavinės. Neseniai Rookwoodo 150-mečio proga tarp kapų susėdusi publika galėjo klausytis džiazo orkestro, savo meną demonstravo duobkasiai. Australijos laidotuvių industrijoje sukasi daugiau kaip milijardas dolerių.