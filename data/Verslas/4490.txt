Politiko privačių interesų deklaracijoje nurodoma, kad 2081 akcijos pardavimo sandoris įvyko rugsėjo 26 dieną. Akcijas iš „valstiečių“ vadovo įsigijo bendrovė „Dvylika pirklių“. Iškart po rinkimų R. Karbauskis naujienų portalui 15min.lt teigė nematantis nieko bloga, kad jam priklauso per 30 proc. „Ūkininko patarėjo“ akcijų, ir teigė neketinantis jų atsisakyti. Įstatymai nedraudžia Seimo nariams, priešingai nei partijoms, turėti žiniasklaidos priemonių akcijų.