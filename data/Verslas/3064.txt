Sekmadienį Kinijos Honghaju vaizdingoje vietovėje Hebėjaus provincijoje oficialiai atidarytas ilgiausias pasaulyje tiltas perregima stiklo apačia. Pirmieji juo pasivaikščioti panoro per 3 tūkst. smalsuolių. 488 metrų ilgio iš stiklo pluošto pagamintas tiltas yra keturių metrų pločio ir kybo 218 metrų aukštyje virš įspūdingo grožio slėnio, esančio tarp dviejų skardžių. Tiltą specialiai pramogai pagamino „Hebei Bailu Group“. Tilto apačia išklota 1 tūkst. 77 stiklo pluošto plytelėmis, kiekvienos iš jų storis siekia keturis centimetrus. Jas prilaiko 12 vanadžio lynų, sveriančių apie 126 tonas. Anot statytojų, tiltas saugus ir atlaikytų net 6 balų pagal Richterio skalę žemės drebėjimą. O ir vaizdai, atsiveriantys po kojomis ir aplink, tiesiog gniaužia kvapą.