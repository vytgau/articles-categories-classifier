„Mes nenorime Prancūzijoje tokių scenų kas keturias dienas“, - pabrėžė ministras. Jis priminė savanorišką prekybos centro „Intermarche“ ir kitų mažmenininkų įsipareigojimą atsisakyti mūšių dėl nuolaidų. „Jie turi laikytis žodžio“, - sakė B. Le Maire. „Intermarche“ tinklui 70 proc. sumažinus „Nutellos“ kainą, parduotuves užplūdo pirkėjai. Vaizdo įrašai, kaip jie pešasi dėl 1,41 euro kainuojančio šokoladinio kremo, greitai paplito internete. Anot regioninės prancūzų žiniasklaidos, antradienį Meco mieste vyko panašios scenos, kai „Intermarche“ taip pat 70 proc. sumažino „Pampers“ markės sauskelnių kainą. Ūkio ministerijos kovos su sukčiavimu tarnyba paskelbė pradėsianti tyrimą. Ministras pasveikino šį žingsnį. Komentuodamas prekybos tinklų elgesį, jis sakė: „Pasitikėjimas yra gerai, kontrolė yra geriau“. Siūlomas įstatymas, anot kurio, dideli prekybos centrai produktus turės pardavinėti mažiausiai 10 proc. didesne kaina nei perka patys. Taip tikimasi užkirsti kelią nesąžiningai praktikai.