Rodiklis buvo netoli analitikų apklausų vidurkių - ekspertai prognozavo, kad minėtuoju laikotarpiu Kanados ekonomika plėsis 1,6 proc. Palyginimui, antrąjį ketvirtį šalies bendrasis vidaus produktas (BVP) augo net 4,3 proc. Iki šiol, pastaraisiais ketvirčiais Kanados ekonomika augdavo sparčiausiai iš visų G7 šalių. Tuo tarpu trečiąjį ketvirtį Kanados BVP augo beveik dvigubai lėčiau nei kaimynės bei didžiausios prekybos partnerės JAV, kuri fiksavo 3,3 proc. prieaugį. Pasak statistikos agentūros, eksporto apimtys krito 2,7 proc., smuktelėjus Kanadoje gamintų automobilių, sunkvežimių, vartojimo prekių ir energetikos produktų pardavimams. Taip pat lėčiau nei antrąjį ketvirtį augo investicijos ir namų ūkių vartojimas.