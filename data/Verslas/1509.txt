Finansinių paslaugų agentūra (FPA) taip pat žada pareikalauti aukštesnių standartų iš keityklos „Coincheck“, iš kurios sausį programišiai pavogė virtualiųjų monetų už 530 mln. dolerių. Minėtoji vagystė buvo vienas didžiausių kada nors fiksuotų neteisėtų virtualaus turto pasisavinimų. Pernai Japonija tapo pirmąja šalimi pasaulyje, pradėjusia reguliuoti kriptovaliutų keityklas nacionaliniu lygmeniu. Savo veiklą oficialiai registravo 16 keityklų, dar kelioms, įskaitant „Coincheck“, buvo leista veikti tol, kol vertinami jų prašymai. Po vagystės FSA įsakė „Coincheck“ pagerinti savo saugumo sistemas. Antrojo perspėjimo keitykla sulauks dėl vartotojų apsaugojimo, rašo „Nikkei“. Naujienų agentūra skelbia, kad Japonija kai kurių neregistruotų kriptovaliutų keityklų paprašys sustabdyti savo verslą bei atidžiau įvertins jų veiklos tvarumą.