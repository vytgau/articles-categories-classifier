„Dėl įvairių gamtos reiškinių, tokių kaip ligos, apnikusios bananus, ar audros, į kurias patenka juos gabenantys laivai, pastaruoju metu kaina, už kurią bananų įsigyjame iš tiekėjų, nuosekliai didėjo“, – VŽ cituoja prekybos tinklo „Maxima“ Komunikacijos ir korporacinių reikalų departamento direktorę Ernestą Dapkienę. Prekybos tinklo „Iki“ viešųjų ryšių vadovė Berta Čaikauskaitė dienraščiui sakė, kad šiais metais jaučiamas bendras bananų trūkumas visoje rinkoje. Pasak VŽ, nors Lietuvos prekybos tinklai su bananų stygiumi kol kas nesusiduria, jų kaina gerokai išaugusi. Didžiąją dalį bananų Lietuvos prekybininkai importuoja iš Ekvadoro, jų taip pat atsisiunčiama iš Kolumbijos, Kosta Rikos, Meksikos ir Kamerūno.