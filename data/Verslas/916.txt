2017 metais užsieniečiai Lenkijoje pirko prekių ir paslaugų už 41,5 mlrd. zlotų (9,83 mlrd. eurų) - 6,2 proc. daugiau nei 2016 metais. Vien ketvirtąjį praėjusių metų ketvirtį užsieniečiai išleido 9,5 mlrd. zlotų, arba apie 2,25 mlrd. eurų. Daugiausiai per ketvirtį Lenkijoje pinigų išleido vokiečiai (40,5 proc. nuo bendros sumos), ukrainiečiai (26,3 proc.), čekai (11,5 proc.), slovakai (7,6 proc.), baltarusiai (7,7 proc.), lietuviai (4,5 proc.) ir rusai (1,7 proc.). 4,5 proc. lietuvių išleistų pinigų sudaro 427,5 mln. zlotų, arba beveik 102 mln. eurų. Anot portalo, anksčiau skaičiai buvo panašūs, taigi pernai lietuviai Lenkijoje išleido daugiau nei 400 mln. eurų. Iš pateiktų duomenų matoma, kad užsieniečiai Lenkijoje daugiausiai pirko ne maisto produktus (apie 85 proc. visų išlaidų), maistui ir nealkoholiniams gėrimams išleido apie 12 proc., paslaugoms skyrė apie 3 proc. išlaidų.