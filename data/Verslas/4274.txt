Dėl to sukuriama nauja įmonė – „Gedimino 21“, kuri užsiims nekilnojamojo turto valdymu, nekilnojamojo turto nuoma ir kita veikla, kuri neprieštarauja teisės aktams. Šiuo metu naujienų agentūra „Elta“ yra įsikūrusi pastate adresu Gedimino pr. 21. „Elta“ po atskyrimo tęs informacijos, nuotraukų, straipsnių ir kitą su informacijos teikimu susijusią veiklą ar ir kitą teisės aktų leidžiamą veiklą, rašoma naujienų agentūros tinklalapyje. Įmonei „Gedimino 21“ nuo parengtose atskyrimo sąlygose numatyto turto, nuosavo kapitalo bei įsipareigojimų priėmimo ir perdavimo aktų pasirašymo momento pereis reorganizuojamos „Eltos“ turto, nuosavo kapitalo bei įsipareigojimų dalis, taip pat teisės ir pareigos pagal sandorius, kurie bus įtraukti į naujai įsteigtos įmonės buhalterinę apskaitą. Skelbiama, kad atskyrimo sąlygų vertinimas neatliekamas, vertinimo ataskaita bei rašytinė „Eltos“ direktoriaus ataskaita apie numatomą reorganizavimą (atskyrimą) nerengiamos. 