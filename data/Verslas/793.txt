Banko ir jo įmonių grupės praėjusių metų nuostolis siekė 37,51 mln. eurų, o bendri sukaupti nuostoliai - 85,11 mln. eurų. Banko nuosavas kapitalas praėjusių metų pabaigoje buvo 85,11 mln. eurų. Grynosios palūkanų pajamos pernai sumenko 31,6 proc. iki 7,276 mln. eurų, grynosios komisinių pajamos ūgtelėjo 14,4 proc. iki 21,774 mln. eurų. Nuostoliai dėl aktyvų vertės pokyčio išaugo 4,7 proc. iki 52,115 mln. eurų. Didžioji jų dalis susijusi su to paties pavadinimo banko Rusijoje atskyrimu. Turtas per praėjusius metus sunyko 10,2 proc. iki 788,977 mln. eurų, paskolų portfelį - 11,4 proc. iki 213,653 mln. eurų, pritrauktų indėlių likutis - 3,5 proc. iki 662,293 mln. eurų. Kapitalo pakankamumas - 14,7 proc., likvidumas - 61,33 procento. Latvijos bankų veiklos reguliuotoja - Finansų ir kapitalo rinkos komisija - pernai liepą „Norvik“ bankui skyrė 1,324 mln. eurų baudą už pinigų plovimo ir terorizmo finansavimo prevencijos reikalavimų pažeidimus. Žinybos pranešime teigta, kad bauda skirta remiantis išvadomis patikrinimų, kurie buvo atlikti bendradarbiaujant su JAV Federaliniu tyrimu biuru. Konstatuoti pažeidimai dėl nepakankamos šių bankų klientų kontrolės ir jų sandorių. Nustatyta, jog kai kurie „Norvik“ klientai 2013-2014 metais, pasinaudodami ofšorinėmis įmonėmis ir sudėtingais sandoriais, atliko finansines operacijas Šiaurės Korėjai taikomoms tarptautinėms sankcijoms apeiti. Pagrindinis „Norvik“ banką akcininkas - į skandalus Latvijoje įsivėlęs Didžiojoje Britanijoje gyvenantis Rusijos verslininkas Grigorijus Guselnikovas.