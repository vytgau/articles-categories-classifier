Po šios nutarties, kuri yra antra Stokholmo arbitražo nagrinėjamoje „Gazprom“ ir „Naftogaz“ abipusių pretenzijų byloje, Rusijos dujų monopolininkas privalo Ukrainai sumokėti 2,56 mlrd. dolerių. Sprendimai dėl likusių ginčų pagal šią bylą arbitražas skelbs vėliau, pranešė „Naftogaz“ spaudos tarnyba. „Naftogaz“ pagal tranzito sutartį su „Gazprom“, kuri dešimtmečiui buvo pasirašyta 2009-aisiais, siekė iš pastarojo prisiteisti beveik 16 mlrd. dolerių. Šia sutartimi „Gazprom“ įsipareigojo kasmet per Ukrainą eksportuoti ne mažiau 110 mlrd. kubinių metrų dujų. Tuo tarpu 2009-aisiais „Naftogaz“ tranzitu perpumpavo 95,8 mlrd. kubų, 2010 metais - 98,6 mlrd. kubų, 2011-aisiais - 104,2 mlrd. kubų, 2012 metais - 84,3 mlrd. kubų, 2013-aisiais - 86,1 mlrd. kubų, 2014 metais - 62,2 mlrd. kubų, 2015-aisiais - 67,1 mlrd. kubų, užpernai - 82,2 mlrd. kubų, pernai - 93,5 mlrd. kubų rusiškų dujų. 2017-ųjų gruodžio 22-ąją Stokholmo arbitražas paskelbė galutinę nutartį „Gazprom“ ir „Naftogaz“ ginče dėl dujų tiekimo Ukrainai sąlygų, atitinkamoje sutartyje numatytą sąlygą „imk arba mokėk“ bei draudimą Ukrainai reeksportuoti dujas pripažindamas neteisėtais, pripažindamas tiekimo antrąjį 2014-ųjų ketvirtį kainą dirbtinai padidinta ir nurodydamas permoką grąžinta. „Naftogaz“ įpareigotas sumokėti 2,019 mlrd. dolerių skolą už importuotas rusiškas dujas ir atmesta „Naftogaz“ 14 mlrd. dolerių dydžio pretenzija dėl dujų kainos nuo 2011 metų gegužės iki 2014 metų balandžio. Be to, Ukrainos metinio rusiškų dujų importo įsipareigojimai pagal sutartį sumažinti nuo 52 mlrd. iki 5 mlrd. kubų. Rusiškų dujų importą „Naftogaz“ įpareigotas atnaujinti šiemet.