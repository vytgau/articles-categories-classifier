Šiaulių apskrityje šlapdriba, Panevėžio ir Marijampolės apskrityse dulksna, Kauno apskrityje ir Šalčininkų rajone vietomis silpnas snygis, kitur kritulių nėra. Vakarų, Šiaurės vakarų bei Vidurio Lietuvoje dėl naktį buvusio snygio valstybinės reikšmės kelių dangos vietomis su šlapio sniego provėžomis. Čia keliai yra barstomi ir valomi. Likusioje šalies dalyje keliai daugiausiai drėgni, tik Rytų Lietuvoje - sausi, informuoja Lietuvos automobilių kelių direkcija. Vandens gylis krašto kelio Nr. 206 Šilutė-Rusnė apsemtame ruože, kurio ilgis - 397 metrai (nuo 6,317 iki 6,714 km), išlieka 12 cm. Eismas leidžiamas. Hidrometeorologijos tarnybos duomenimis, dieną daug kur krituliai, vyraus šlapdriba. Rytą vietomis silpna lijundra, plikledis. Aukščiausia oro temperatūra nuo 0 iki 5 laipsnių šilumos.