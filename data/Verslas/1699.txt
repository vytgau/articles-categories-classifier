Automobilių kelių direkcijos duomenimis, slidu yra Kauno ir Vilniaus apskrityse, taip pat Marijampolės ir Alytaus rajonuose, šie keliai valomi. Likusioje šalies dalyje pagrindinių kelių dangos sausos, tik krašto keliai vietomis provėžoti. Mažesnio eismo intensyvumo rajoniniai keliai vietomis provėžoti, padengti prispausto sniego sluoksniu, slidūs. Oro temperatūra siekia nuo 16 iki 21 laipsnio šalčio, vietomis – iki 24 laipsnių šalčio. Vandens gylis kelio Šilutė–Rusnė apsemtoje atkarpoje išlieka 28 centimetrai, lengvieji automobiliai bei keleiviai keliami specialia technika. Hidrometeorologijos tarnybos duomenimis, dieną vietomis silpnai pasnigs, pustys. Aukščiausia oro temperatūra bus nuo 9 iki 14 laipsnių šalčio.