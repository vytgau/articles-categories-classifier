Minėti vadovai nukentėjo dėl „Lufthansa“ restruktūrizacijos planų. Vokiečiai planuoja „Brussels Airlines“ sujungti su pigių skrydžių bendrove „Eurowings“. Tiek B. Gustinas, tiek J. De Raemaekeris buvo atleisti dėl nepritarimo planams „Brussels Airlines“ integruoti į „Eurowings“, skelbia vietinė naujienų agentūra „Belga“. Vadovai norėjo, kad „Brussels Airlines“ prekės ženklas išliktų. Naująja generaline Belgijos kompanijos direktore nuo balandžio 1 dienos taps komercijos vadovė Christina Foerster. Kompanija „Brussels Airlines“ buvo įkurta 2002 m. Šiuo metu avialinijos turi 3,5 tūkst. darbuotojų, 51 lėktuvą bei apie 300 skrydžių kasdien. „Brussels Airlines“ turi apie 90 maršrutų Europoje bei vaidina svarbų vaidmenį sujungiant Europos sostines su Briuseliu. „Lufthansa“ galutinai „Brussels Airlines“ įsigijo 2016-ųjų gruodį.