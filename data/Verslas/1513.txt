Negalutiniais Registrų centro duomenimis, vasarį perleisti 7,2 pastatai, patalpos ir žemės sklypai. Tokie rodikliai yra beveik dešimtadaliu žemesni nei sausį ir pernai vasarį fiksuotais rezultatais, kai buvo perleisti atitinkamai 7,9 tūkst. ir beveik 8 tūkst. NT objektų. Šiemet sausį–vasarį, palyginti su pernai tuo pačiu metu, NT rinka smuko 6,7 proc. iki 15,1 tūkstančio. Butų pardavimai per metus sumažėjo 8,1 proc.iki 4,5 tūkst., individualių gyvenamųjų namų – ūgtelėjo 5,9 proc. iki 1,2 tūkstančio. Žemės sklypų pardavimai šiemet smuko 9,3 proc. iki 7 tūkstančio. Vien vasarį, palyginti su praėjusių metų vasariu, butų pardavimai sumažėjo 14,5 proc. iki 2091, individualių namų – beveik nepakito ir buvo 575, žemės sklypų – smuko 8 proc. iki 3460. Bendros tendencijos neaplenkė ir Vilniaus, kur gyvenamųjų patalpų pardavimai siekė 605 ir penktadaliu atsiliko tiek nuo sausio (760), tiek nuo praėjusių metų vasario rezultatų (782). Pasyvios pirkėjų nuotaikos nevisiškai atsispindėjo Kauno ir Klaipėdos būsto rinkose. Laikinojoje sostinėje vasarį parduoti 334 butai ir kitos gyvenamosios patalpos – šiek tiek daugiau nei pernai vasarį. Tuo metu Klaipėdoje praėjusį mėnesį perleista 15 gyvenamųjų pastatų. Šis rodiklis uostamiestyje – vienas didžiausių per pastarąjį dešimtmetį.