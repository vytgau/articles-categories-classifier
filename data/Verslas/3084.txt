1. Užgrūda viršuje esančias lentynas. „Dėkite didelius lagaminus viršuje, o mažus krepšius dėkite po kėde, kad mums nereikėtų lankstyti ir tikrinti bagažo“, - cituojami skrydžio palydovai. 2. Nesisveikina. „Norėčiau, kad žmonės, lipdami į lėktuvą, atkreiptų dėmesį į įgulą.“ 3. Ne laiku ir ne vietoje. „Nustokite kišti mums savo šiukšles, kai mes daliname maistą.“ 4. Užsikelia kojas ant sienų ar kitų keleivių kėdžių. „Aš juk neateinu pas jus į biurą ir nekeliu kojų ant jūsų sienų ar stalo!“ 5. Klausinėja „Ko galite pasiūlyti?“. „Juk tam ir yra skirti valgiaraščiai, kad išsirinktumėte.“ 6. Nestebi saugos instrukcijos. „Reikėtų daugiau pagarbos įgulai, kuri tiesiog dirba savo darbą.“ 7. Konkrečiai nepasako, kokios kavos nori. „Kai užsisakote kavos, konkrečiai nurodykite, ar norite jos su cukrumi, ar be jo, su grietinėle ar be jos, kad man nereikėtų to klausti milijoninį kartą.“ 8. Neprisiima atsakomybės už savo bagažą. „Nesitempkite sunkaus lagamino į lėktuvą ir neprašykite manęs užkelti jo į lentyną viršuje, nes patys fiziškai negalite to padaryti.“ 9. Puola į tualetą prieš pat nusileidimą. „Dėl to ir vėluoja skrydžiai.“ 10. Neišsitraukia ausinių iš ausų. „Prašau išsitraukti iš ausų ausines, kai mes prieiname paklausti, ko norite atsigerti.“ 11. Kvieskite palydovą tik esant rimtam reikalui. „Neskambinkite tuomet, kai kapitonas jau pranešė, jog skrydžio palydovai turi atsisėsti į savo vietas. Ir nekvieskite mūsų dėl kvailų dalykų.“ 12. Nelieskite skrydžių palydovų. „Mane yra tiek kartų baksnoję, tampę už sijono ir panašiai, kad jau ir negaliu suskaičiuoti.“ 13. Neikite į tualetą, kai dega užrašas, nurodantis prisisegti diržus. „Ir kai žmogui pasakai, kad dega šis ženklas, žmogus paprastai atsako: „Man labai reikia“. Jeigu jums yra daugiau nei dveji metai, tikrai neturėtume laukti iki paskutinės minutės, o vėliau mėginti pulti į tualetą.“ 14. Nevaikščiokite lėktuve basi. „Prašau, prašau, prašau. Nevaikščiokite lėktuve basomis ar net mūvėdami kojines. Ar eitumėte taip į viešą tualetą? Tikrai ne. Labai dėkui jums, pone, kad nuvalėte tą šlapimą nuo grindų tualete savo kojinėmis.“ 15. Nespragsėkite pirštais. „Atleiskite, panele!“ Tai tiesiog nepagarbu. 16. Nestovėkite tarp eilių ir neatlikinėkite ten jogos pratimų. „Tarpe tarp eilių, kuris yra mūsų pagrindinė darbo vieta, stovintys ar besitampantys keleiviai tiesiog erzina.“ 17. Neišsiliekite ant mūsų už tai, dėl ko mes nekalti. „Suprantu, kad jūsų skrydis buvo atšauktas ir jūs praleidote kažką svarbaus. Tačiau galbūt ir man šiandien reikėjo namo ar į koncertą, tačiau tenka tūnoti šioje metalinėje dėžėje ir klausyti jūsų skundų.“ 18. Nesitikėkite, kad iš kapitono gauname visą informaciją. „Mes galbūt žinome 5 proc. to, ką žino kapitonas. Mes nežinome, ar už lango tikrai labai blogas oras, ir kokiu maršrutu skrendame ar kodėl negalime nusileisti anksčiau“. 19. Reikalauja nemokamų dalykų. „Žmonės kartais įlipa į lėktuvą ir mėto užuominas apie nemokamą gėrimą. „Lėktuvas vėlavo dešimt minučių. Ar man už tai priklauso nemokamas gėrimas? Už gėrimus šiandien moka kapitonas?“ Man tik belieka šypsotis.“ 20. Visko reikalauja vos įlipę į lėktuvą. „Keleivių įlaipinimas yra vienas labiausiai įtemptų mūsų darbo momentų, nes reikia laikytis įvairių taisyklių ir atlikti saugumo patikrą. Todėl mane kaskart stebina, kai žmonės ima reikalauti vandens tabletei užsigerti ar kokio specialaus užkandžio, nes jiems yra diabetas. Negi tuo nebuvo galima pasirūpinti oro uoste?“