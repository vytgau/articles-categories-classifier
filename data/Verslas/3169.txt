Vakarų Lietuvoje bei Šiaulių apskrityje silpnas lietus, kitur be kritulių. Oro temperatūra svyruoja nuo 3 laipsnių šalčio iki 1 laipsnio šilumos. Vandens gylis krašto kelio Šilutė-Rusnė apsemtame ruože, kurio ilgis 394 metrai (nuo 6,319 iki 6,713 km), išlieka 9 cm. Eismas leidžiamas. Hidrometeorologijos tarnybos duomenimis, dieną daug kur snygis, šlapdriba, vakariniuose rajonuose silpnas lietus. Vietomis kils trumpos pūgos, lijundra. Vėjas vakarinių krypčių, 8-13 m/s. Aukščiausia oro temperatūra - nuo 2 laipsnių šalčio iki 3 laipsnių šilumos, pajūryje iki 6 laipsnių šilumos.