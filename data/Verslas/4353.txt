„Šiuo tikslu ji ir įsteigta. „Agile Finance Lietuvos“ veikla su Ispanija bus susijusi tik tiek, kad investicijų ieškosime ir šioje šalyje, kaip ir kitose Europos valstybėse“, - BNS teigė G. Malinauskas. Vienintelė spalio pabaigoje įsteigtos bendrovės akcininkė - Liuksemburge registruota „Agile Finance“, Ispanijoje valdanti prekybos tinklą „Supersol“. Naujos įmonės įstatinis kapitalas - 1 mln. eurų, skelbia Registrų centras. Potencialių investicijų ar investavimo sričių įmonės vadovas teigė negalintis atskleisti, tačiau paneigė, jog siekiama įsigyti visas ar dalį perleidžiamų „Rimi“ ir „Iki“ parduotuvių. Pasak G. Malinausko, didžiausias „Agile Finance“ akcininkas yra Nerijus Numavičius, valdantis apie 58,9 proc. akcijų. Dar apie 25 proc. akcijų priklauso N. Numavičiaus kontroliuojamai Kipro„Bertona Holdings Limited“, 7,9 proc. - Estijos „Attexo“, apie 3,6 proc. - Kipro „Belfortune Investments Limited“. Tinklą „Supersol“ bendrovė „Agile Finance“ iš Ispanijos „Dinosol“ įsigijo 2012 metais. Tais pačiais metais ji iš „Dinosol“ įsigijo kitą prekybos tinklą „Cash Diplo“, kurį šių metų pradžioje nusprendė parduoti. Tinklą „Supersol“ bendrovė „Agile Finance“ iš Ispanijos „Dinosol“ įsigijo 2012 metais. Tais pačiais metais ji iš „Dinosol“ įsigijo kitą prekybos tinklą „Cash Diplo“, kurį šių metų pradžioje nusprendė parduoti, tačiau, pasak G. Malinausko, įmonė vis dar priklauso „Supersol“ grupei.