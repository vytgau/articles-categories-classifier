Registrų centro duomenimis, 34-erių V. Freimantas „Balkalio“ generaliu direktoriumi paskirtas vasario viduryje. Jis pakeitė nuo 2015 metų gruodžio bendrovei vadovavusį Beną Baltusį, likviduotos Vilniaus savivaldybės valdytos taksi įmonės „Vilnius veža“ vadovą. Registrų centro duomenimis, V. Freimantas šiuo metu taip pat vadovauja bendrovėms „Arvi ir ko“, „Marijampolės Arvi“, „Marijampolės pašarai“, „Kirdiejų rūmai“, „Baltijos agroverslo projektai“. „Baltkalis“ 2016 metais gavo 29,384 mln. eurų pajamų – 41,8 proc. mažiau nei 2015 metais, kai įmonės apyvarta buvo 50,502 mln. eurų. Bendrovės grynasis pelnas per metus ūgtelėjo 3,4 proc. iki 1,244 mln. eurų. 2017 metų rezultatų įmonė kol kas neskelbė. 40 proc. „Baltkalio“ akcijų priklauso Baltarusijos „Belaruskalij“, 60 proc. – Lietuvos fiziniams asmenims.