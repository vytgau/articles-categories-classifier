Kriptovaliutų platformos „CoinDesk“ duomenimis, po 5 val. ryto Lietuvos laiku vieno bitkoino kaina buvo smukusi iki 13 tūkst. 128 dolerių. Vėliau kriptovaliuta atsigavo bei po 7 val. kainavo 14 tūkst. 722 dolerius. Apie 1 tūkst. dolerių metų pradžioje kainavęs bitkoinas praėjusį sekmadienį buvo pasiekęs rekordinę ribą - 19 tūkst. 666 dolerius už vieną bitkoiną po to, kai rinkos biržų operatorius „CME Group“ pradėjo prekiauti virtualių valiutų ateities sandoriais. Bitkoinas jau ne kartą yra pasižymėjęs įspūdingais kainų svyravimais. Lapkritį kriptovaliuta vienu metu buvo praradusi beveik 30 proc., o rugsėjį - net 40 proc.