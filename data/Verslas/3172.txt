Laikraščio duomenimis, šis rodiklis nukrito nuo 2 mlrd. eurų iki 519 mln. eurų. Iš dalies tokį nuosmukį paaiškina šių metų rugpjūtį įvykdyti teroro išpuoliai Katalonijoje, nusinešę 16 žmonių gyvybes. Vis dėlto pagrindinis veiksnys, kaip rašo laikraštis, yra procesas, susijęs su regioninės valdžios mėginimais pasiekti autonominės srities nepriklausomybę. Nacionaliniu lygmeniu taip pat užfiksuotas nemažas užsienio investicijų nuosmukis - 43 proc. Ispanijoje šis rodiklis pasiekė apie 4,7 mlrd. eurų. Madridas gavo beveik 2,9 mlrd. eurų, arba 20 proc. daugiau nei prieš metus. Spalio 27 d. Katalonijos parlamentas balsų dauguma pritarė rezoliucijai, skelbiančiai nepriklausomą nuo Ispanijos Katalonijos Respubliką. Savo ruožtu Ispanijos Senatas (parlamento Aukštieji rūmai) pritarė šalies vyriausybės pasiūlytoms priemonėms padėčiai regione sureguliuoti. Buvo nuo pareigų nušalinti Katalonijos vadovai, regione įvestas tiesioginis valdymas. Be to, Ispanijos premjeras Marianas Rajoy`us paleido Katalonijos parlamentą ir paskyrė jo rinkimus gruodžio 21 d.