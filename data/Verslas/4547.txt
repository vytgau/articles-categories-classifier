Oro linijų bendrovės „Emirates“, „Air France“ ir „Norwegian“ agentūrai AFP patvirtino, kad JAV tarnybos jų paprašė griežtinti kontrolę. Kitos aviakompanijos taip pat patvirtino, kad taikys naujus reikalavimus. Kol kas informacija apie naujas priemones, apie kurias buvo pranešta JAV prezidento Donaldo Trumpo administracijai siekiant griežtinti pabėgėlių it imigrantų kontrolę, yra ribota. „Emirates“ pranešė, kad „prie registracijos stato bus vykdomi išankstinės patikros pokalbiai“, o „Air France“ taip pat paminėjo, jog vyks papildomi „saugumo pokalbiai“. Aviakompanijos ragina keleivius, skrendančius į JAV, į oro uostus atvykti anksčiau, kad būtų išvengta vėlavimo dėl naujų taisyklių. JAV pareigūnai kol kas nekomentuoja šių naujų priemonių, tačiau apie jas pranešta tuo metu, kai Baltieji rūmai siekia imtis priemonių kontroliuoti į Jungtines Valstijas atvykstančių žmonių skaičių. Antradienį D. Trumpas išleido įsaką, kuriuo panaikinamas draudimas į šalį atvykti pabėgėliams. tačiau ir toliau galios priemonės, kuriomis kontroliuojamas iš vienuolikos šalių, daugiausia musulmoniškų, atvykstančių žmonių skaičius.