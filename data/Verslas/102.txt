Energetikos ministras Žygimantas Vaičiūnas teigia, kad gaminantys elektros vartotojai Lietuvoje nuo gegužės galės naudotis viena liberaliausių Europoje kainodarų. „Žinia yra labai svarbi gaminantiems vartotojams, nes anksčiau buvo galimybė pasirinkti tik vieną būdą pasaugojimo elektros energijai, tai yra, kuri perteklinė, o nuo gegužės 1 dienos bus keturi variantai (...) Dar neinventorizavome, bet turbūt Europoje esame vieni liberaliausių pagal galimybes patiems vartotojams pasirinkti“, – trečiadienį Vyriausybės posėdyje sakė Ž. Vaičiūnas. Metodikos pakeitimais įgyvendinami balandį Seimo priimti Atsinaujinančių išteklių energetikos įstatymo pakeitimai.