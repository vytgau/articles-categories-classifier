Šalyje valstybinės reikšmės kelių dangos daugiausia drėgnos, vietomis yra sausų kelių ruožų. Visoje Lietuvoje mažesnio eismo intensyvumo rajoniniai keliai provėžoti, vietomis padengti prispausto sniego sluoksniu, slidūs, informuoja Lietuvos automobilių kelių direkcija. Hidrometeorologijos tarnybos duomenimis, naktį vietomis silpnai pasnigs, formuosis plikledis. Žemiausia oro temperatūra nuo 0 iki 5 laipsnių šalčio.