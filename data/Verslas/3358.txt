Pusę Lietuvos pieno supirkimo rinkos valdantiems stambiems pieno ūkiams, parduodantiems daugiau kaip 40 tonų pieno per mėnesį, šalies pieno perdirbimo įmonės lapkritį už natūralų pieną mokėjo vidutiniškai 394 eurus už toną. Per mėnesį žaliavinio pieno kaina stambiesiems ūkiams sumažėjo 2,7 proc. Per šių metų lapkritį iš ūkininkų pieno supirkta 2,4 proc. daugiau, palyginti su atitinkamu laikotarpiu pernai. Per vienuolika šių metų mėnesių iš viso supirkta beveik 1297 tūkst. tonų pieno - 0,9 proc. mažiau nei pernai tuo pačiu metu.