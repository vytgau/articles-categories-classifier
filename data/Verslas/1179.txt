Šalyje be kritulių. Oro temperatūra svyruoja nuo 0 iki 5 laipsnių šalčio, tik pietryčių Lietuvoje iki 10 laipsnių šalčio. Hidrometeorologijos tarnybos duomenimis, dieną daug kur silpni krituliai. Vėjas pietvakarių, vakarų, 4-8 m/s, pajūryje gūsiai iki 15 m/s. Aukščiausia oro temperatūra - nuo 1 iki 6 laipsnių šilumos. Vandens gylis krašto kelio Šilutė-Rusnė apsemtame ruože, kurio ilgis 5,15 km (nuo 1,9 iki 7,05 km), išlieka 87 cm. VĮ „Kelių priežiūra“ Klaipėdos padalinys nustojo kelti transporto priemones vandens lygiui pakilus iki 80 cm. Perkėlimo klausimus sprendžia Šilutės rajono savivaldybė, kuri paskelbė ekstremalią situaciją.