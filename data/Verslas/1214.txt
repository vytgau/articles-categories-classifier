7.57 val. Lietuvos laiku „Brent“ rūšies naftos ateities sandorių kaina nukrito 0,39 proc., iki 65,95 dolerio už barelį. JAV „West Texas Intermediate“ naftos rūšies ateities sandorių kaina smuko 0,4 proc., iki 62,09 dolerio už barelį. Gręžimo platformų skaičius JAV per praėjusią savaitę padidėjo 4 iki 800, parodė paslaugas naftos srityje teikiančios JAV bendrovės „Baker Hughes“ duomenys. Gręžimo platformų skaičius yra pirminis rodiklis, leidžiantis prognozuoti naftos gavybos apimtis. JAV energetikos informacijos administracija (EIA) savo kovo mėnesio apžvalgoje padidino naftos gavybos JAV 2018 metų prognozę. Naujausiomis EIA prognozėmis, naftos gavybos apimtys JAV iki ketvirtojo 2018 metų ketvirčio išaugs daugiau nei 120 tūkst. barelių per parą iki 11,17 mln. barelių; anksčiau prognozuotas iki 11,04 mln. barelių per parą prieaugis. Žalios gavyba auga ne tik JAV, bet ir kitose šalyse, nepriklausančiose Naftą eksportuojančių šalių organizacijai (OPEC), įskaitant Kanadą bei Braziliją. Pramonės ekspertai prognozuoja, kad po lengvo deficito 2017 metais ir šių metų pradžioje naftos rinka vėliau 2018-aisiais grįš prie pertekliaus. Tarptautinės energetikos agentūros (IEA) prognozėmis, 2018 metais pasiūlos augimas lenks naftos paklausos augimo tempus.