Trečiadienio pavakarę šalies pagrindinių kelių dangos drėgnos, vietomis yra šlapių kelių ruožų. Mažesnio eismo intensyvumo rajoniniai keliai didžiojoje šalies dalyje provėžoti, vietomis padengti prispausto sniego sluoksniu, slidūs. Šalčininkų rajone snyguriuoja, likusioje šalies dalyje be kritulių. Oro temperatūra svyruoja nuo 0 iki 3 laipsnių šilumos. Vandens lygis krašto kelio Šilutė-Rusnė apsemtame ruože, kurio ilgis 500 metrų (nuo 6,2 iki 6,7 km), pakilo iki 105 cm. VĮ „Kelių priežiūra“ Klaipėdos padalinys nustojo kelti transporto priemones vandens lygiui pakilus iki 80 cm. Perkėlimo klausimus sprendžia Šilutės rajono savivaldybė, kuri paskelbė ekstremalią situaciją. Numatoma oro temperatūra naktį - nuo 2 laipsnių šalčio iki 2 laipsnių šilumos.