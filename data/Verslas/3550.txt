LNK vakaro žinių eteryje įvardyti dešimt kasos kvitų numerių. Jie taip pat skelbiami žaidimo interneto puslapyje. Jau šiandien laimėtojai, kurie užregistravo kvitus ir nurodė savo mobiliojo telefono numerį, apie laimėjimą bus informuoti trumpąja žinute. Šią savaitę laimėtojais paskelbti šie čekiai: Norėdami atsiimti laimėjimą, per 20 darbo dienų po laimingų kvitų paskelbimo dienos, laimėtojai darbo valandomis turės kreiptis į artimiausią VMI aptarnavimo skyrių. Laimėtojas su savimi turi turėti kvito originalą ir asmens tapatybę patvirtinantį dokumentą. Užpildžius prašymą laimėjimas per 14 darbo dienų bus pervedamas į laimėtojo nurodytą banko sąskaitą. Kartą per mėnesį bus laimimas ir vienas 5 tūkst. Eur dydžio prizas. Žaidimo taisyklėse, be kita ko numatyta: VMI atsako už gyventojų pajamų mokesčio, atsirandančio laimėtojui išmokant apmokestinamosioms pajamoms priskiriamą 5 tūkst. eurų laimėjimą, sumokėjimą. Paprastai tariant, VMI sumokės reikiamą mokesčio sumą, o laimėtojui bus išmokamas visas prizas. Kaip jau skelbta, ne vienerius metus kvitų loteriją žadėjusi rengti VMI praėjusią savaitę paskelbė jos pradžią. Žaidimu siekiama kovoti su nepaskaityta ekonomika, skatinti žmones pirkti tik legaliai. Norintiems dalyvauti tereikia registruoti kasos aparatų kvitus, gautus maitinimo, remonto, kirpimo įstaigose arba turgavietėse už įsigytas prekes bei paslaugas. Pirkti mažiausia 1 Eur kainuojančią prekę turgavietėse arba mažiausia tiek sumokėti už paslaugą (remontą, kirpimą ir pan.). Gautą fiskalinį kvitą reikia registruoti puslapyje kvituzaidimas.vmi.lt. Kiekvieną antradienį 10 kvitų savininkų laimės po 200 Eur. Kiekvieno mėnesio pirmą antradienį vienas kvitas laimės 5 000 Eur. VMI duomenimis, žaidime jau registruota per 40 tūkst. kvitų. 