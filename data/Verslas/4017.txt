Finansinių nusikaltimų tyrimo tarnyba (FNTT) pranešė, kad neįvardijama bendrovė per kelerius metus įsigijo apie 4 mln. litrų benzino ir dyzelino, dalį jo pardavė kitoms degalinėms, dalį naudojo pati. Įtariama, kad grupuotė pardavė apie 57 mln. litrų nelegalaus kuro - didžioji dalis jo parduota Lietuvoje, pasinaudojus Mažeikių bendrovės degalinių tinklu. Įtariama, kad degalus tarptautinės organizuotos grupės nariai įsiveždavo iš vienos Europos Sąjungos šalies, taikant nulinį PVM tarifą. Vėliau, pasinaudojus 9 neveikiančiomis įmonėmis, kuras buvo parduodamas degalinių tinklams, o deklaracijose buvo įrašomi neteisingi duomenis apie bendrovių įsigijimus ir pardavimus. Įtarimai sukčiavimu dideliu mastu dalyvaujant organizuotoje grupėje ir dėl apgaulingo apskaitos tvarkymo pareikšti 5 Latvijos ir 3 Lietuvos piliečiams.