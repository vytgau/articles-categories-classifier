„Užklydau į „Hyper Maxima“ Savanoriuose. Alkoholio skyriuje pamačiau kaip ir reklamą – tai sukėlė nuostabą, kadangi pati dirbu prekybos centre, tik kito tinklo, ir tikrai žinau, kad nuo sausio 1 d. reklama uždrausta“, – pasakojo Edita. Jos darbovietėje, moters teigimu, absoliučiai visi alkoholio pranešimai iš leidinių buvo pašalinti. Šios medžiagos nebeliko ir lentynose: nuimtos vadinamos „karūnėlės“ ar pakabukai, dėti ant alkoholio butelių. Pasak „Maxima“ komunikacijos ir korporacinių reikalų departamento direktorės Ernestos Dapkienės, Alkoholio kontrolės įstatymas draudžia alkoholio reklamą, tačiau numato išlygas tam tikros informacijos apie alkoholinius gėrimus pateikimui prekybos vietoje ir gamintojo ar prekybininko interneto svetainėje. „Prekės ženklu „Skonių dienos“ pažymėtos skrajutės yra skirtos įstatymų leidžiamais būdais pristatyti platų alkoholinių gėrimų pasirinkimą „Maximoje“ ir informacija skrajutėse nežymi sumažintų prekių kainų ar akcijų. Kaip numato minėtas Alkoholio įstatymas, asortimentas pristatomas tik prekybos vietose ir „Maxima“ interneto svetainėje“, – sakė E. Dapkienė. Daugiau skaitykite čia. 