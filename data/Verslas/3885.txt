Tai numatančio įstatymo „Dėl būtiniausio socialinio krepšelio bazinės vertės“ įsigaliojimas pirmąkart sustabdytas 2003 metais, pritrūkus lėšų šių kilnių valdžios ketinimų įgyvendinimui. Įstatymas skelbia, kad Rusijos piliečių 1991 metų birželio 20-ąją tuometinės SSRS Taupomajame banke turėti indėliai būtų atkuriami, juos konvertuojant į Rusijos vyriausybės obligacijas tuometiniu konvertuojamojo rublio kursu. Finansų ministerijos skaičiavimais, 2020 metais tam prireiktų 46,25 trln. rublių (667 mlrd. eurų pagal dabartinį rublio kursą). Nedarbo lygis auga toliau Skelbta, kad nedarbas Rusijoje spalį padidėjo 0,1 procentinio punkto iki 5,1 proc., bedarbių padaugėjus 44 tūkst. iki 3,859 mln. žmonių, pranešė nacionalinės statistikos žinyba „Rosstat“. Nedarbas Rusijoje skaičiuojamas pagal Tarptautinės darbo organizacijos metodiką: bedarbiais laikomi visi darbo neturintys ekonomiškai aktyvūs žmonės, kurie aktyviai jo ieško įvairiais būdais bei yra pasirengę nedelsdami pradėti dirbti. Taip suskaičiuotų bedarbių Rusijoje – pusšešto daugiau nei oficialiai registruotų. Valstybinėse užimtumo tarnybos įstaigose šio mėnesio pradžioje buvo užregistruota 707 tūkst. bedarbių, o ekonomiškais aktyviais buvo laikomi 76,4 mln., arba 52 proc., gyventojų. „Rosstat“ duomenimis, gyventojų Rusijoje per tris šių metų ketvirčius padaugėjo 50 tūkst. iki 146,9 mln. žmonių.