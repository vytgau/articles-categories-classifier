Pasak bendrovės direktorės Laimos Černienės, sprendimas dėl pardavimo priimtas, nes rinkoje išsilaikyti darosi vis sunkiau dėl gamybos bei prekybos įmonių koncentracijos: „Rinkoje daug duonos perprodukcijos. Prekybos tinklai toliau orientuojasi į didmenininkus, kurie turi galimybę reikalauti iš mažų įmonių gerų kainų“. „Alytaus prekybos“ vadovui Viliui Gaveliiui priklauso 51 proc. įmonės akcijų, dar 22 proc. akcijų valdo „Alytaus prekyba“, o likusias – smulkieji akcininkai. Pasak dienraščio, šiuo metu „Alytaus duona“ vykdo veiklą: gamina produkciją, įsiskolinimų neturi, finansinė įmonės padėtis išlieka stabili. Tiesa, pastaruosius metus bendrovės pajamos mažėjo. „Creditinfo" duomenimis, 2016 metais apyvarta siekė 1,35 mln. eurų ir buvo mažesnė nei ankstesniais metais.