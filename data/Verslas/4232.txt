Eksportas praėjusį mėnesį, palyginti su 2016 m. spaliu, Kinijoje ūgtelėjo 6,9 proc. bei nežymiai atsiliko nuo analitikų prognozių (7,2 proc.). Tuo tarpu importas gerokai pralenkė lūkesčius ir per metus šoktelėjo net 17,2 proc. Kinijos prekybos perteklius su antra didžiausia prekybos partnere JAV susitraukė nuo 28,1 mln. dolerių rugsėjį iki 26,6 mlrd. dolerių spalį. Prekyba tarp Kinijos ir JAV bus svarbi tema trečiadienį prasidėsiančio pirmojo prezidento Donaldo Trumpo vizito Kinijoje metu. D. Trumpas tiek kampanijos, tiek prezidentavimo metu ne kartą kritikavo Pekiną ir reikalavo mažinti prekybos deficitą su Kinija.