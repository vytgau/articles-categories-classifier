Iš pretendentų reikalaujama aukštojo išsilavinimo biomedicinos mokslų srityje, ne trumpesnės kaip trejų metų darbo patirties miškininkystės srityje. Padalinio vadovai bus atsakingi už jo valdymą: miškų atkūrimą, priežiūrą, apsaugą, racionalų miškų išteklių naudojimą ir prekybą mediena bei miško ištekliais. Taip pat šie vadovai organizuos miškų atkūrimo, apsaugos, tvarkymo ir miško išteklių naudojimo pažangių technologijų diegimą. Šiuo metu Valstybinių miškų urėdijos laikinuoju vadovu paskirtas buvęs Panevėžio miškų urėdas Valdas Kaubrė. Pirmadienį įmonei pradės vadovauti buvęs „Klaipėdos naftos“ finansų direktorius Marius Pulkauninkas.