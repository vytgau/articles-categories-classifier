Bendrovė „uberX“ antradienį pradėjo veikla Viduržemio jūros mieste, kur gavo licenciją vežti keleivius už mokestį, agentūrai AFP sakė kompanijos atstovė. „Uber“ buvo išvaryta iš Barselonos 2014 metais dėl teisinio spaudimo ir tradicinių taksi automobilių vairuotojų protestų. Ispanijos teismas 2014 metais sustabdė kompanijos „UberPop“ veiklą, o pernai gruodį šį sprendimą patvirtino ES teismas. Galingas Ispanijos taksistų sektorius kelerius metus kovoja su pavėžėjimo paslaugas teikiančiomis bendrovėmis, kaip „Uber“ ir vietos bendrovė „Cabify“, kurias kaltina nesąžininga konkurencija.