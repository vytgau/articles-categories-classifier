JAV iždo departamentas sausį paviešino sąrašą, į kurį buvo įtraukti turtingi Rusijos verslininkai, turintys artimų sąsajų su Kremliaus režimu. Tarp sąraše atsidūrusių žmonių buvo ir „Lukoil“ vadovas Vagitas Alekperovas. „Bankai prašo papildomos informacijos. Visos procedūros dabar yra sudėtingesnės. Tokie sąrašai yra blogi“, - konferencijos Sočyje metu žurnalistams teigė V. Alekperovas. Pats Vašingtono sudarytas sąrašas nereiškia, kad jame atsidūrusiems asmenims yra taikomos vienokios ar kitokios sankcijos, tačiau jame atsidūrę verslininkai yra didesnėje sankcijų rizikos zonoje.