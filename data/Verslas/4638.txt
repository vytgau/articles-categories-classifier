Naujoji gamykla, pasak „Wall Street Journal“ šaltinių, bus statoma Šanchajaus laisvosios prekybos zonoje bei leis „Tesla“ drastiškai sumažinti automobilių gamybos kaštus Kinijoje, kuri yra didžiausia pasaulyje elektromobilių rinka. Be to, kad Kinijos elektromobilių rinka ir taip jau yra didžiausia pasaulyje, manoma, kad ji toliau augs itin greitais tempais, ypač žinant, kad valdžia nu 2019 m. planuoja visų gamintojų reikalauti, jog elektromobiliai sudarytų tam tikrą procentą visos jų produkcijos. Verta pažymėti, kad Kinija paprastai užsienio automobilių bendrovėms liepia kurti bendras įmones su vietinėmis įmonėmis, dėl to kompanijoms tenka dalintis pelnu ir atskleisti kai kurias savo technologines paslaptis. Apie derybas su Šanchajaus valdžia „Tesla“ pranešė dar birželį bei teigė tolesnius planus atskleisianti iki šių metų pabaigos. „Wall Street Journal“ pažymi, kad visiems Šanchajuje pagamintiems „Tesla“ automobiliams vis tiek bus taikomas 25 proc. importo tarifas.