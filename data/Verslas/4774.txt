Darbdaviai sako, kad dar iki šiol gilinasi į pakeitimus, o ilgainiui ir augant poreikiui turėtų būti naudojamos dažniau. Liepą įsigaliojusiame Darbo kodekse numatyta daugiau darbo sutarčių formų. Vis dėlto, darbo paieškos skelbimų portalų atstovai sako nepastebintys, kad šios sutartys būtų aktyviai naudojamos. Jas dažniau renkasi įmonės, įdarbinančios laisvai samdomus žmones. Šiek tiek padaugėjo taip įdarbintų studentų. Tuo metu darbdavių atstovų teigimu, kol kas dar gilinamasi į kodekso pakeitimus, vyksta mokymai. Be to, tvyrant įtampai darbo rinkoje, stabiliai veikiančių įmonių vadovai nenori kelti sumaišties. Vis dėlto, manoma, kad ilgainiui, pripratus prie atsiradusių įdarbinimo formų, su naujais darbuotojais bus pasirašomos vis įvairesnės sutartys.