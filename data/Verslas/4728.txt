Uždaro posėdžio prašė saulės elektrinių projektą vysčiusios Baltarusijos įmonės „Investenergostroj“ akcininko R. Nigmetzianovo, turinčio nuolatinį leidimą gyventi Lietuvoje, advokatės Eglės Latauskienės atstovė. Tačiau komisija su tuo nesutiko. Norint apklausti liudytoją uždarame posėdyje, reikalingas Seimo valdybos leidimas, o siekdama greičiau baigti darbą, komisija nutarė jo neprašyti. R.Nigmetzianovas komisijai pareiškė norėjęs įsigyti 40 proc. „Investenergostroj“ akcijų, bet planus pakeitė ir apsiribojo 20 proc., nes neturėjo pakankamai lėšų. S. Skardžiuvienė vėl neatvyko Antikorupcijos komisija parlamentaro žmonos nesulaukė ir antrą kartą - vietoje Snieguolės Skardžiuvienės į komisijos posėdį vėl atvyko advokatas Augustinas Vaičiūnas. „Dar jos sveikatos būklė nėra tokia, kuri leistų dalyvauti (komisijos posėdyje - BNS)“, - komisijos nariams trečiadienį teigė S. Skardžiuvienės advokatas. S. Skardžiuvienė yra saulės elektrinių projektą vysčiusios Baltarusijos įmonės „Investenergostroj“ akcininkė. Įmonei ji paskolino 100 tūkst. eurų. Advokatas komisijai pranešė, kad įmonė dalį paskolos S. Skardžiuvienei praėjusiais metais jau grąžino. Jo žiniomis, dalį paskolos grąžinti žadama ir šiemet.