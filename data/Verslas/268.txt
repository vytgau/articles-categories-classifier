„Mes negaištame laiko su kvailiais“ UX dizaineris Luisas Abreu norėjo įsidarbinti „Apple“, bet jam nepavyko. Tik štai darbo pokalbį jis, matyt, prisimins visą likusį gyvenimą. Apie jį jis parašė savo tinklaraštyje: „Pirmiausia buvo trys ilgi pokalbiai telefonu, tada 5 „FaceTime“ pokalbiai, kelionė į Kupertiną ir penki pokalbiai su skirtingais žmonėmis visą dieną, pietūs „Cafe Macs“. Ir po viso to – šaltas dušas: paniekos pilnas NE. Žinote, ką man pasakė per paskutinį pokalbį? Mes negaištame laiko su kvailiais. Ar galite tuo patikėti?“ „Projekto vystymo grupės darbuotojams – susirinkimai 4 val. ryto“ Buvęs „Apple“ programuotojas Davidas Grahamas: „Prisimenu vyrukus raudonomis akimis, besirenkančius į susirinkimus ketvirtą valandą ryto. Toks laikas pasirinktas neatsitiktinai – jį lemia skirtingos laiko juostos. Tokie susirinkimai vykdavo kiekvieną mielą dieną, tad esu tikras, jog kaip reikiant nukentėjo tų vargšelių asmeninis gyvenimas.“ „Apple“ produktai gaminami gamyklose, kuriose naudojami „Microsoft Windows“ 2014 metais generalinis direktorius Timas Cookas socialiniame tinkle „Twitter“ pasidalino nuotrauka iš „Apple“ gamyklos Azijoje, kur apsilankė. Gamybos linija buvo valdoma ekranais, kuriuose akivaizdžiai matėsi „Microsoft“ gaminama „Windows“ operacinė sistema. „Apple“ pardavėjams – grasinimai mirtimi Štai ką „Business Insider“ papasakojo vienos „Apple“ parduotuvės darbuotojas: „Esu sulaukęs grasinimų susidoroti. Buvo vienas toks gana rimtas, net gerai nepamenu, už ką, lyg ir kažkas dėl garantinio aptarnavimo. Man paaiškino, kad, jeigu nesutaisysime nemokamai, palauks, kol baigsiu darbą, ir partrenks mane automobiliu.“ Jokio darbo namuose Anonimo pastebėjimas: „Darbas namuose netoleruojamas. Bendrovės darbo kultūra labai griežta – žmonės privalo bendrauti gyvai ir visada būti pasiekiami. Tad reikia eiti į darbą – išimtys taikomos tik ligos atveju ir, savaime suprantama, mirties.“ Sekmadienis – darbadienis Donas Meltonas – buvęs interneto technologijų vadovas. Jis parengė specialią tinklalaidę, kurioje pasakoja apie darbo „Apple“ bendrovėje subtilybes. „Sekmadienis – darbadienis visiems „Apple“ darbuotojams, nes pirmadieniais vyksta svarbiausi susirinkimai. Niekam neįdomu, kokie tavo savaitgalio planai – privalai po ranka turėti telefoną ir kompiuterį, ir jokių išimčių.“ „Apple“ pardavėjai uždirba mažai, bet perka „Apple“ produkciją Vieno prisistatyti nenorinčio „Apple“ parduotuvės pardavėjo išpažintis: „Turėjau bičiulį, kuris ten dirbo, jis tiesiog ėjo iš proto dėl tų produktų, imdavo paskolas, kad galėtų įsigyti naujausią „Apple“ produktą. Tikra beprotybė. Vienas iš vadybininkų buvo priverstas išeiti iš darbo parduotuvėje, nes nesugebėjo už gaunamą atlyginimą išsinuomoti buto. Man atrodo, kad jis grįžo gyventi pas tėvus. Jam buvo beveik 40 metų.“ „Apple China“ primena sektą „Nežinau, kaip ten jie dirba Jungtinėse Valstijoje, bet Kinijoje vyksta beprotiški dalykai. Tik įsivaizduokite: ketvirčio susirinkimas. Vadovas užsilipa ant stalo ir pradeda šaukti: „Kas jūs tokie?“ Visi darbuotojai iškelia rankas į viršų ir sustaugia: „Mes – „Apple“.