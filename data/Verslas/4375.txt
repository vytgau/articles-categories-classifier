„Šiuo metu Ispanijoje koncentruojamės į daugiabučių namų administravimo paslaugas. Įsigiję naują įmonę, tampame viena didžiausių šios šakos kompanijų Ispanijoje. Nesustosime ir toliau tęsime investicijas įvairiuose šios šalies regionuose“, - pranešime sakė „City Service“ valdybos narys Edvinas Paulauskas. Anot jo, pirmasis žingsnis naujai įsigytoje įmonėje „Jenasa“ – diegti Lietuvoje praktiškai patikrintus pastatų administravimo standartus. „Lietuvoje daugiabučių priežiūros paslaugos yra labiau išvystytos nei Ispanijoje, todėl į Ispanijoje veikiančias įmones eksportuosime patirtį įgytą Lietuvoje, klientams siūlysime visą inovatyvių savo paslaugų paketą“, - teigė E. Paulauskas. „Jenasa“ aptarnauja 245 daugiabučių bendrijas Madrido mieste. Įmonės apyvarta 2016 metais sudarė 659 tūkst. eurų. Šiuo metu „City Service“ Ispanijoje valdo įmonių grupę „Grupo Aresi de Inversiones“. „City Service“ taip pat veikia Lenkijoje, Latvijoje, Lietuvoje ir Sankt Peterburge. Įmonės akcijos kotiruojamos Varšuvos biržoje.