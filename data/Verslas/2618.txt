13.52 val. Lietuvos laiku bitkoino kursas smuko 12,2 proc. ir siekė 9 tūkst. 962 JAV dolerius. Nors bitkoino kritimas buvo didžiausias, trečiadienį kentėjo ir kitos kriptovaliutos, tokios kaip „Etherum“ ar „Ripple“. Nuosmukį pastaruoju metu lemia kalbos apie tai, kad Kinija ir Pietų Korėja planuoja uždrausti kriptovaliutų prekybą, ir nerimas, jog analogiškus žingsnius vėliau žengs ir kitos šalys. Antradienį vienu metu bitkoino kritimas siekė net 25 proc. Palyginti su gruodį pasiektu rekordu - netoli 20 tūkst. dolerių, virtualiosios valiutos kaina smuko beveik perpus. Pačios sistemos koncepcija buvo publikuota 2008 m. lapkritį. Bet tik pastaraisiais metais bitkoino populiarumas smarkiai šoktelėjo.