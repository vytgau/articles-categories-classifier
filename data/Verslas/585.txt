Bendrovės lėktuvas iš Vilniaus turėjo išskristi 18.45 val. Sostinės oro uostas kol kas nepateikia informacijos, ar bus atšaukti du bendrovės skrydžiai ir trečiadienį. Pirmadienį „Lufthansa“ pranešė, kad dėl viešojo sektoriaus darbuotojų streiko antradienį gali sutrikti įmonės lėktuvų skrydžiai, tačiau trečiadienį skrydžiai vėl vyks pagal tvarkaraštį. „Lufthansa“ keleivius iš Vilniaus į Frankfurtą skraidina du kartus per dieną – ryte ir vakare. Atsako Advokatų kontoros ADER advokatas, turizmo teisės ekspertas Edmundas Rusinas primena, kad „susiklosčius tokiai situacijai, kuomet dėl oro uostų darbuotojų streiko yra atšaukiami arba vėluoja skrydžiai - avialinijos vis vien turi pasirūpinti savo keleiviais - suteikti maistą, gėrimus, ryšio paslaugas. Ar net esant poreikiui - nakvynę viešbutyje ir transportą iki jo ir atgal. Taip pat privalo pasiūlyti nemomamai skrydį artimiausiu reisu. Labai svarbu paminėti, kad jeigu skrydžio atšaukimas susijęs netiesiogiai su streigu, keleivis įgija teisę prašyti iš vežėjų ir kompensacijos už patirtus nepatogumus.”