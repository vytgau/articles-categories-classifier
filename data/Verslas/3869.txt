Rytinėje Kinijos Šandongo provincijoje veikianti kobalto eksporto kompanija „Yantai Cash“ AFP sakė pradėjusi nagrinėti savo tiekimo grandinę po gautos Londono metalų biržos, nustatančios rinkos kainas, prašymą. „Amnesty International“ praėjusią savaitę apkaltino pirmaujančias technologijų ir elektromobilių gamybos kompanijas neužtikrinant, kad baterijų gamybai naudojamų mineralų nekasa vaikai. Organizacijos ataskaitoje nurodoma, kad vos septynerių metų sulaukę vaikai mineralų turtingoje Kongo Demokratinėje Respublikoje ieško kobalto uolienų. „Amnesty International“ skelbia, kad tokios bendrovės, kaip „Microsoft“, „Renault“ ir „Huawei“, nesiėmė „jokių veiksmų“, kad pasidomėtų, kaip jų produktuose naudojamos baterijos yra siejamos su žmogaus teisių pažeidimais. „Financial Times“ trečiadienį pranešė, kad Londono metalų birža tiria, ar joje nevyksta prekyba vaikų iškastu kobaltu. Toks tyrimas pradėtas sulaukus kelių narių nuogąstavimų.