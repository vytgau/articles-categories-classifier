Pietinio Pakistano Karačio uosto pareigūnai šiuo metu žvejoja 21 konteinerį, kurie atsidūrė už borto vienam konteineriniam laivui susidūrus su kitu, antradienį skelbė uosto atstovai. Laimei, per pirmadienį įvykusį incidentą Pietų Azijos Pakistano terminale (SAPT) niekas nenukentėjo, nebuvo sutrikdytas ir uosto darbas, teigia terminalo atstovai. Remiantis žiniasklaidos pranešimais, konteinerinis laivas „Tolten“ besišvartuodamas uoste kliudė stovėjusį laivą „Hamburg Bay“ – po susidūrimo vandenyje atsidūrė dalis krovininių konteinerių. Trečiadienį bus pateiktos oficialios išvados dėl „Tolten“ padarytos žalos. Tikimasi, kad menkiau nukentėjęs „Hamburg Bay“ jau greitai galės išplaukti iš uosto.