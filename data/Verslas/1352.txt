Valstybinė mokesčių inspekcija (VMI) elektroninio deklaravimo sistemoje turėtų pateikti suformuotas preliminariąs pajamų mokesčio deklaracijas. Pajamų deklaravimas kasmet prasideda apie kovo vidurį ir baigiasi gegužės 2-ąją. Šiemet VMI gyventojams yra numačiusi parengti 1,8 mln. preliminarių deklaracijų, iš kurių 1,3 mln. reikės tik patvirtinti vienu mygtuko paspaudimu – į jas bus sukelti visi duomenys. Pernai pajamų deklaracijas pateikė apie 1,27 mln. gyventojų. 731 tūkst. gyventojų deklaravo 95,5 mln. eurų mokesčio permokos, 318 tūkst. gyventojų deklaravo 128,5 mln. eurų mokėtino į biudžetą GPM.