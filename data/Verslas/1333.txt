Pramonės gamyba per metus – sausį, palyginti su 2017-ųjų metų sausiu – Lietuvoje ūgtelėjo 6,4 procento, rodo trečiadienį paskelbti ES statistikos tarnybos duomenys. Spartesnis augimas fiksuotas tik Rumunijoje (8,5 proc.), Estijoje (7,7 proc.), Švedijoje (7,1 proc.) ir Vengrijoje (6,6 proc.). Latvijoje pramonė per metus ūgtelėjo 4,2 procento. Per mėnesį – sausį, palyginti su gruodžiu – Lietuvos pramonė susitraukė 1,1 proc., Latvijoje – 1,6 proc., Estijoje – ūgtelėjo 1,9 procento. Visoje ES pramonė per metus padidėjo 3 proc., per mėnesį – smuktelėjo 0,7 procento.