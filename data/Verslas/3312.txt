„Rekonstrukcija yra baigta laiku, visi įsipareigojimai pagal sutartį įvykdyti“, – BNS teigė turgavietės valdytojos KTVG direktoriaus pavaduotoja Ingrida Talžūnienė. Ji nekomentavo, kiek kainavo rekonstrukcija. Anksčiau skelbta, kad planuojama investuoti 7,5 mln. eurų. 2014 metų kovo mėn. pradėta rekonstrukcija buvo vykdoma etapais, kad turgavietė nebūtų uždaroma. Nuo 2011 metų pabaigos KTVG („Kalvarijų turgaus valdymo grupė“) turgavietę nuomojasi iš Vilniaus miesto savivaldybės. Nuomos terminas – 25 metai.