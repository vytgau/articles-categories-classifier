Antradienį, lapkričio 14 d., Šiaurės Korėjos sostinėje Pchenjane duris atvėrė gimtojoje šalyje gaminamų maisto produktų paroda. Keletas kadrų iš 7-osios nacionalinės maisto produktų ir gėrimų parodos buvo pademonstruoti valstybiniu Šiaurės Korėjos naujienų kanalu KCNA. Iš nufilmuotos medžiagos matyti, kaip parodos lankytojai apžiūrinėja tradicinių vynų ir sojų pastos ekspoziciją. Remiantis valstybinės naujienų agentūros pranešimu, iš viso parodoje buvo pademonstruota apie 1 800 rūšių šalies įmonėse gaminamų gėrimų ir maisto produktų. Paroda tęsis iki lapkričio 17 d.