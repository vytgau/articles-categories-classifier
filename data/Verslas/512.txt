„Iki šiol tai buvo galima padaryti tik atėjus į banko skyrių, o dabar rezervuoti ir pirkti užsienio valiutą galima internetu. Valiutą užsakęs klientas visada galės atsiimti ją norimu laiku ir norimoje vietoje“, – pranešime cituojama Dalia Klišauskienė, Medicinos banko administracijos vadovė ir valdybos pirmininkė. Medicinos banko siūloma valiutų įsigijimo paslauga vienintelė tokia Lietuvos rinkoje. Medicinos bankas – lietuviško kapitalo bankas, veiklą pradėjo 1992 metais Vilniuje. Šiuo metu Medicinos bankas turi 52 klientų aptarnavimo padalinius. Pagrindiniai banko klientai: smulkios ir vidutinės įmonės, ūkininkai ir privatūs asmenys.