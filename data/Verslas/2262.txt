Tuo pačiu laikotarpiu parengti ir 4 raštai, kuriais atsisakyta išduoti sutikimą įsigyti žemės ūkio paskirties žemę, kadangi turimas žemės ūkio paskirties žemės plotas viršija 500 ha. Per sausio mėnesį į teritorinius NŽT skyrius asmenys kreipėsi ir dėl sutikimų įgyti teisę valdyti juridinį asmenį ar jo dalį, kuriam nuosavybės teise priklauso daugiau kaip 10 ha žemės ūkio paskirties žemės. Išduota jau vienuolika tokio pobūdžio sutikimų (pirmus 2 sutikimus sausio 12 d. išdavė Jurbarko skyrius). Iš viso per pirmą šių metų mėnesį NŽT buvo gauti 1664 prašymai išduoti sutikimą žemės ūkio paskirties žemei įsigyti. Sutikimų išdavimo ar atsisakymo išduoti sutikimą procedūra, kaip numatyta, gali užtrukti iki 15 darbo dienų nuo prašymo išduoti sutikimą gavimo dienos.