Konkurse dalyvavo bendrovės „Irdaiva“, „Montuotojas“, „Imstata“ (siūloma darbų kaina - 12,9 mln. eurų), „Conresta“ (13,16 mln. eurų), „Panevėžio statybos trestas“ (13,94 mln. eurų), Eeikos statyba“, „Satela“ bei „Litana ir Ko“ (14,17 mln. eurų), „YIT Kausta“ (14,75 mln. eurų), „Mitnija“ ir „Vilmeta“ (15,29 mln. eurų), „Merko statyba“ ir „Merko Ehitus Eesti“ (15,67 mln. eurų). Bendrovės „Infes“, „Naresta“ ir „Dailista“ nebuvo pakviestos teikti pasiūlymo po kvalifikacinės atrankos, o įmonės „LitCon“ ir „Dzūkijos statyba“ pasiūlymo nepateikė savo iniciatyva. Konkursą centro statyboms „Litgrid“ paskelbė kovą. Tuomet skelbta, jog rangovas per 16 mėnesių Viršuliškių skersgatvyje turės pastatyti specialiosios paskirties sistemos valdymo ir duomenų centro pastatą, kurio plotas 5,8 tūkst. kv. metrų. 2015 metų rugsėjį šį projektą Vyriausybė pripažino valstybei svarbiu ekonominiu projektu. Energetikos ministerijos teigimu, centras užtikrintų stabilesnį ir saugesnį šalies energetikos sistemos darbą ir perdavimo srautų valdymą. Buvęs energetikos viceministras Rokas Baliukovas anksčiau BNS teigė, kad centrą „Litgrid“ turės jau 2019 metais, bet jo vertės neatskleidė - esą ji paaiškės, pasirinkus rangovą. Audito bendrovės „Ernst & Young Baltic“ vertinimu, projekto preliminari vertė gali siekti 6,372 mln. eurų.