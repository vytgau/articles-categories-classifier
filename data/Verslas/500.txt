Dienraštis primena, kad pernai Lietuvoje sudaryti 480 mln. eurų vertės 88 įmonių susijungimų ir įsigijimų sandoriai – 14 proc. daugiau nei 2016 metais ir daugiausia per pastaruosius trejus metus. 2017 metais neįvykusių sandorių potenciali vertė irgi yra solidi ir viršija 316 mln. eurų. Pernai buvo atšaukti paskelbti „Eurovaistinių“ tinklą valdančios įmonės „Euroapotheca“, vaistinių tinklo „Camelia“, Baltijos šalių kelionių organizatoriaus „Novaturas“, higieninio popieriaus gamintojai „Grigeo" priklausančios medienos plaušų plokščių gamintojos „Grigeo Baltwood“, inžinerijos įmonės „Arginta Engineering“, bendrovės „Auga Group“ pardavimai.