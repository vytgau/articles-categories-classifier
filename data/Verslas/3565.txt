Bendras stambiausių regiono įmonių akcijų indeksas „Stoxx Europe 600“sumažėjo 0,15 proc. iki 386,9 punkto. Paryžiaus, CAC 40 sumažėjo 0,22 proc., Frankfurto DAX – 0,06 proc., o Londono FTSE 100 ūgtelėjo 0,18 proc. Didžiosios Britanijos mažmeninės prekybos įmonių konsorciumas (BRC) ir KPMG skelbia, kad mažmeninės prekybos apimtys šalyje lapkritį per metus išaugo 1,5 proc. po spalį fiksuoto sumažėjimo. Daugiausia išaugo maisto produktų pardavimai. Po tokios žinios ėmė brangti mažmeninės prekybos įmonių akcijos. „Sainsbury“ akcijos pabrango 3,1 proc., „Morrison“ – 3,1 proc., o „Tesco“ – 3,9 proc. Antradienį daugiausia pinga kasybos kompanijų akcijos. „Anglo American“ akcijos atpigo 1,4 proc., „Rio Tinto“ – 1,1 proc., o „Glencore“ – 1,6 proc.