Taip pat nuspręsta ginti vartotojus, kai už laikotarpius, už kuriuos vartotojas jau yra atsiskaitęs, o nepriemoka (skola) susidarė ne dėl vartotojo kaltės. Šio įstatymo projektu siekiama nustatyti, kad dėl energetikos įmonės kaltės susidariusi nepriemoka už suvartotą energiją vartotojui gali būti skaičiuojama ne daugiau kaip už du mėnesius, ėjusius prieš einamąjį mėnesį, neskaičiuojant delspinigių, palūkanų ar baudų, o permoka už suvartotą energiją ir (ar) energijos išteklius vartotojui būtų skaičiuojama už visą klaidingai skaičiuotą laikotarpį. Komitetas siūlo, kad šis įstatymas įsigaliotų nuo jo priėmimo.