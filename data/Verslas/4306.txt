Tai yra pirmas žinomas atvejis, kai Artimųjų Rytų regiono avialinijos investuoja į Rytų Azijos skrydžių bendrovę. Dėl šio sandorio „Qatar Airways“ taps trečiu didžiausiu „Cahtay Pacific“ akcininku. Pranešime Honkonge veikiančios avialinijos teigė, kad „Air China“ bei konglomeratas „Swire Pacific“ toliau turės beveik 75 proc. „Cathay Pacific“ akcijų. Kinija yra sparčiausiai auganti aviacijos rinka, kuri artimiausiais metais turėtų tapti didžiausia visame pasaulyje. Šis sandoris turėtų padėti „Qatar Airways“ didinti savo rinkos dalį Kinijoje. Praėjusį mėnesį Tarptautinė oro transporto asociacija dvejais metais paankstino prognozę, kada Kinija aplenks JAV bei taps didžiausia aviacijos rinka. Paskelbus apie sandorį, „Cathay Pacific“ akcijos smuko beveik 5 proc., bet vėliau sumažino savo praradimus - kritimas siekė apie 1,5 proc.