Kauno ir Panevėžio apskrityse bei Švenčionių rajone eismo sąlygas sunkina rūkas, matomumas vietomis sumažėjęs ir siekia iki 100 metrų. Lietuvoje be kritulių. Didžiojoje šalies dalyje oro temperatūra nuo 5 iki 10 laipsnių šalčio, o Vilniaus, Kauno ir Panevėžio apskrityse vietomis iki 14 laipsnių šalčio. Kelias į Rusnę apsemtas iki 43 centimetrų, lengvųjų automobilių eismas draudžiamas, jie keliami specialiu transportu. Hidrometeorologijos tarnybos duomenimis, dieną kritulių nenumatoma. Rytą kai kur tvyros rūkas. Aukščiausia oro temperatūra nuo 2 iki 7 laipsnių šalčio.