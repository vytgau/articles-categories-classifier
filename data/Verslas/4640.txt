Anksčiau didžiausia Azijos žaliavų prekybos bendrove buvusi „Noble Group“ pastaruoju metu išgyvena sunkų laikotarpį bei yra priversta atleidinėti darbuotojus ir pardavinėti turtą. Liepą kompanija sutiko „Mercuria“ parduoti mažesnį dujų ir energijos verslą bei susikoncentruoti į anglies prekybą ir suskystintas gamtines dujas. Pirmadienį paskelbtame pranešime „Noble Group“ taip pat perspėjo, kad trečiąjį ketvirtį įmonės praradimai turėtų siekti tarp 1,1 ir 1,25 mlrd. dolerių. Palyginimui, antrąjį ketvirtį bendrovės finansiniai praradimai siekė 1,75 mlrd. dolerių. „Noble Group“ yra svarbus žaidėjas fizinėje naftos rinkoje, prekiaujantis naftos žaliava bei gatavais produktais. Tačiau kompanija 2015 m. dėl tariamai pervertintų pelno rodiklių ir sumažėjusių naftos kainų pakliuvo į krizę. Palyginimui, 2015 m. vasarį „Noble Group“ vertė siekė 6 mlrd. dolerių. Dabar kompanija vertinama viso labo 400 mln. dolerių.