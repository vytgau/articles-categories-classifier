Latvijai šiemet prognozuojamas 3,9 proc. BVP augimas, Estijos ekonomika turėtų augti 3,7 proc., o Lietuvos – 3,5 proc., teigiama „Nordea“ naujausioje ekonomikos apžvalgoje „Economic Outlook“. Prognozuojama, kad 2019 metais Baltijos šalyse sparčiausiai taip pat augs Latvijos ekonomika – 3,5 proc., tuo metu Lietuvos ir Estijos BVP augimas bus atitinkamai 3,4 proc. ir 3 procentai. „Nordea“ analitikų vertinimu, pernai Estijos ekonomikos augimas siekė 4 proc., Latvijos – 3,8 proc., Lietuvos – 3,5 procento. Vidutinė metinė infliacija Lietuvoje šiemet turėtų būti 2 proc., Latvijoje – 3 proc., Estijoje - 3,4 proc., o 2019 metais – atitinkamai 2,1 proc., 2,5 proc. ir 2,5 procento.