Atsijungus „NordBalt“ jungčiai buvo aktyvuotas Kruonio hidroakumuliacinės elektrinės teikiama avarinio rezervo paslauga (400 MW), pranešė elektrinę valdanti „Lietuvos energijos gamyba“. Jungtis su Švedija pastarąjį kartą neveikė gruodžio 19 dieną. „NordBalt“ sausumos kabelio movos, dėl kurių jungtis dažnai genda, turėtų būti keičiamos nuo liepos 30 dienos iki spalio 10 dienos.