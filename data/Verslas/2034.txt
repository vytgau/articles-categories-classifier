Pirmadienį ji kartu su susisiekimo ministru Roku Masiuliu Vilniaus Gedimino technikos universitete (VGTU) dalyvaus diskusijoje apie Europos Sąjungos ir Lietuvos transporto politiką ir Europos ateitį. Antradienį V. Bulc susitiks su Seimo pirmininku Viktoru Pranckiečiu, premjeru Sauliumi Skverneliu, R. Masiuliu, Seimo Europos reikalų komiteto bei kitų Seimo komitetų nariais ir aptars Europos Komisijos iniciatyvas transporto srityje, projektą „Rail Baltica“, saugumo keliuose, susisiekimo oro transportu, konkurencijos geležinkelių srityje bei kitus klausimus. Trečiadienį eurokomisarė taip pat lankysis VGTU Antano Gustaičio aviacijos institute ir Signatarų namuose.