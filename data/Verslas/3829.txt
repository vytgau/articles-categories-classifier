Naujausia Lietuvos pašto apklausa rodo, kad kas trečias šalies gyventojas, įprastai perkantis internetu, apsiperka ir šį „juodąjį penktadienį“. Populiariausios mados prekės – drabužiai, aksesuarai ir kosmetika. Lietuvos pašto atstovai pastebi, kad kol kas Lietuvoje apsipirkimas per „juodąjį penktadienį“ nėra toks populiarus kaip Jungtinėse Valstijose ar Jungtinėje Karalystėje, kur per šventinį laikotarpį nuo šio dienos iki Kalėdų sugeneruojama trečdalis metų apyvartos. „Juodąjį penktadienį“ didžioji dalis prekybininkų, tiek pasaulyje, tiek Lietuvoje, taiko itin dideles nuolaidas ir dirba ilgiau nei įprasta. Kritikai sako, kad tai yra besaikio vartojimo simbolis, todėl ragina minėti „Nieko nepirkimo dieną“.