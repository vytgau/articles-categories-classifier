Nuo spalio 2 d., praėjus dienai po ginčytino balsavimo, iki spalio 19 d. iš viso 1185 įmonės perkėlė savo juridinį adresą kitur, kad sumažintų nestabilumą, rodo duomenys. Pikas buvo pasiektas praėjusį ketvirtadienį, kai iš Katalonijos savo juridinį adresą iškėlė 268 įmonės. Katalonijos smulkių ir vidutinių įmonių asociacijos „Pimec“ atliktos paklausos rezultatai parodė, kad maždaug 1300 iki 250 darbuotojų turinčių įmonių nusprendė perkelti savo juridinį registracijos adresą kitur, tačiau tai nereiškia, kad jos jau pradėjo perkėlimo procesą. Maždaug 35 proc. apklaustų įmonių teigė, kad Katalonijos siekis atsiskirti turės neigiamos įtakos jų veiklai, o 19 proc. pranešė, kad dėl to įšaldė investicijas arba ketina tai padaryti. Dėl Katalonijos situacijos Ispanijos centrinis bankas taip pat sumažino šalies ateinančių metų ūkio prieaugio prognozę iki 2,3 proc.