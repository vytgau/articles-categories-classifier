„Tai bus ministro susipažinimas su svečiu iš Lenkijos, bus apsikeista nuomonėmis aktualiais klausimais“, – BNS teigė susisiekimo ministro patarėja Vytautė Šmaižytė. Trys Baltijos šalys ir Lenkija bendradarbiauja, įgyvendinant europinės vėžės geležinkelio projektą „Rail Baltica“. Lietuvos ir Lenkijos geležinkeliai 2016 metais susitarė dėl keleivių vežimo iš Kauno į Balstogę. Tai buvo pirmasis maršrutas tarp miestų po 76 metų pertraukos, nekeičiant riedmenų. Šiuo metu traukiniai tarp šių miestų važiuoja penkis kartus per savaitę, o kelionė trunka apie 5 val.