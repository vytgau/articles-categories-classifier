Pietvakarinėje Kinijos Sičuano provincijoje esančiame Jibino mieste antradienį oficialiai pristatytas naujas tiltas, kuriuo, baigus darbus, galės važiuoti tiek automobiliai, tiek traukiniai. „Jinsha“ tiltas pats vienu iš svarbiausių Kinijos pietvakarinės dalies transporto jungčių. Jis sujungs Sičuano sostinę Čengdu ir kaimyninės Guižou provincijos sostinę Guijangą. 1875 metrų ilgio tiltas kerta Jinšos upę, o pagrindinės jo arkos ilgis net 336 metrai – ji ilgiausia pasaulyje. Skelbiama, kad šis tiltas skirtas tiek lengvosioms ir sunkioms transporto priemonėms, tiek traukiniams. Eismas jame vyksta dviem aukštais, o juos skiria 32 metrai. Viso Čengdu ir Guijangą jungiančio geležinkelio ilgis – 632 kilometrai. Juo keliaujantys traukiniai išvysto iki 250 kilometrų per valandą greitį. Geležinkelis vinguriuoja kiaurai aukštų kalnų ir virš didžiausių pietvakarinės Kinijos upių. Tilto tiesimo darbai bus baigti 2019 metų gruodį. Tikimasi, kad kelionės iš vieno miesto į kitą laiką jis nuo 12 valandų sutrumpins iki vos 3 valandų.