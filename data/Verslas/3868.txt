Pigiausio 82 proc. riebumo sviesto vidutinė kaina lapkritį pakilo 1,1 proc., rašoma Pricer.lt pranešime spaudai atlikus analizę lapkričio 13 d. Pigiausia varškė, pienas, fermentinis sūris ir kefyras atpigo atitinkamai 1,6 proc., 3,8 proc., 6,1 proc. ir 0,1 proc. Tyrimo autoriai skelbia, kad kad šį vidutinės kainos pokytį lėmė šių produktų kainų mažėjimas (tyrimo metu) parduotuvėse „Lidl“ ir „Aibė“. Lapkričio mėnesio duomenys parodė, kad toliau brangsta obuoliai, pomidorai, bet pinga bananai. Daugelyje parduotuvių pakilo kiaušinių kainos: pigiausių M dydžio kiaušinių kaina per mėnesį padidėjo 8,8 proc., o nuo metų pradžios šis augimas pasiekė jau 20,5 proc. Palyginus su balandžio mėnesiu, kai kuriose parduotuvėse, jų kaina padvigubėjo. Skelbiama, kad išvedus pigiausių maisto prekių krepšelio indeksą paskaičiuota, kad lapkritį vidutinė pigiausių maisto produktų krepšelio kaina sumažėjo 2,85 proc. palyginus su spalio mėnesiu ir pigiausių maisto produktų krepšelio kaina buvo artima balandžio ir gegužės mėnesių vidutinių krepšelių kainoms. Manoma, kad kainos mažėjimą lėmė atpigę pigiausi maisto produktai (tyrimo metu) parduotuvėse „Lidl“ ir „Aibė“. Lapkričio 13 dieną parduotuvėje „Lidl“ užfiksuotas 9,2 proc., o parduotuvėje „Aibė“ – 11 proc. pigiausių maisto produktų krepšelio kainos mažėjimas palyginus su spaliu. Šis pokytis nulėmė ir naują rikiuotę lapkričio mėnesio pigiausių produktų reitinge. Pirmoje vietoje – „Lidl“, antroje – „Norfa“, trečioje „Maxima“. Brangiausiai tyrimo krepšelio produktai kainavo buvo parduotuvėje „Iki“. Skelbiama, kad tyrimą atlikę kainų palyginimo portalo atstovai kainas fiksavo lapkričio 13 dieną, Lietuvos prekybos centruose „Maxima“, „Iki“, „Norfa“, „Rimi“, „Lidl“, „Aibė“, bei internetinėje parduotuvėje „Barbora“.