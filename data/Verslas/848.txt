Įmonė pranešė, kad sausį-vasarį pajamos smuko dėl mažesnių elektros ir dujų kainų vartotojams. ESO koreguotas pelnas prieš palūkanas, mokesčius, nusidėvėjimą ir amortizaciją (EBITDA) šiemet per pirmuosius du mėnesius, palyginti su pernai tuo pačiu metu, pakilo 6,4 proc. iki 34,3 mln. eurų. Bendrovė nurodo, kad didesnę EBITDA lėmė didesnis įmonės efektyvumas. Pernai ESO gavo 612,3 mln. eurų pajamų - 5,8 proc. mažiau nei 2016 metais, kai pajamos siekė 650,1 mln. eurų. Grynasis bendrovės pelnas smuko 16,2 proc. iki 77,6 mln. eurų.