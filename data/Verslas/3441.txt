Pasak įmonės pranešimo, 3.15 val., į sostinės gatvėse, ant tiltų ir viadukų, dirbo 33 druskų tirpalų bei smėlio ir druskų mišinio barstytuvai, praneša įmonė „Grinda“. Iš viso Vilniuje barstomos ir valomos 539 gatvės: 298 prioritetinės gatvės (magistralinės ir tos, kuriomis vyksta tranzitinis ir viešojo transporto eismas) barstomos šlapiomis druskomis, 173 aptarnaujančios ir kvartalinės gatvės barstomos smėlio ir druskos mišiniu, 68 centrinės miesto dalies gatvės barstomos druskomis. Druskų barstytuvų ir kitos technikos darbą galima stebėti interaktyviame žemėlapyje: http://vilnius.lt/map/grinda. Pranešti apie slidžias ir pavojų vairuotojams keliančias gatves vilniečiai gali visą parą veikiančiu tel. 1355, primena „Grinda“.