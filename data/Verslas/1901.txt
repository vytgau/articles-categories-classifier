Lietuvoje magistralinių kelių dangos daugiausia drėgnos, vietomis yra šlapių kelių ruožų. Krašto keliai taip pat drėgni, tik Utenos ir Vilniaus apskrityse vietomis su šlapio sniego provėžomis. Visoje Lietuvoje mažesnio eismo intensyvumo rajoniniai keliai drėgni, vietomis provėžoti, padengti prispausto sniego sluoksniu, slidūs, informuoja Lietuvos automobilių kelių direkcija. Vandens gylis krašto kelio Nr. 206 Šilutė-Rusnė apsemtame ruože, kurio - ilgis 4,7 km (nuo 2,0 iki 6,70 km), išlieka 81 cm. VĮ „Kelių priežiūra“ Klaipėdos padalinys nustojo kelti transporto priemones vandens lygiui pakilus iki 80 cm. Perkėlimo klausimus sprendžia Šilutės rajono savivaldybė, kuri paskelbė ekstremalią situaciją. Hidrometeorologijos tarnybos duomenimis, naktį daug kur pasnigs, formuosis plikledis. Žemiausia oro temperatūra naktį nuo 3 iki 8 laipsnių šalčio, vietomis iki 10 laipsnių šalčio.