S. Mavrodis naktį iš sekmadienio į pirmadienį greitosios pagalbos automobiliu buvo atgabentas į vieną Maskvos ligoninių, kur skundėsi silpnumu bei skausmais širdies srityje. Gydytojams jo gyvybės išgelbėti nepavyko. Baigęs aukštąją mokyklą S.Mavrodis dirbo inžinieriumi matematiku mokslinio tyrimo institute, 1980-aisiais tapo programuotojų grupės vadovu, lygiagrečiai vertėsi nelegalia garso ir vaizdo įrašų gamyba, vėliau ėmėsi verslo. 1988 metais Sergejus Mavrodis įkūrė piramidinės veiklos principu paremtą akcinę bendrovę „MMM“. Jos akcininkais buvo 10 – 15 mln. žmonių. 1994 metais S. Mavrodžiui tapus Valstybės Dūmos deputatu, anksčiau iškeltos baudžiamosios bylos dėl stambaus masto sukčiavimo buvo sustabdytos, nes jį gynė parlamentaro neliečiamybė. 2003 metais S. Mavrodžiui buvo iškeltos kelios baudžiamosios bylos dėl pajamų slėpimo ir sukčiavimo. „MMM“, žadėdama dideles palūkanas, paėmė iš gyventojų milijardus rublių indėlių ir jų negrąžino. Tada jam buvo skirta 13 mėnesių laisvės atėmimo bausmė, o 2007 metais Mavrodis nuteistas 4,5 metų laisvės atėmimo bausme. Praėjusio amžiaus paskutiniame dešimtmetyje milžinišką finansinę piramidę įsteigęs S. Mavrodis inicijavo ir „МММ-2011“, o gegužės pabaigoje pareiškė pradedantis naują projektą „MMM-2012“, dėl ko buvo pristabdytos išmokos „МММ-2011“ dalyviams. 2016 metais S. Mavrodis pranešė kuriantis savo kriptovaliutą - mavrą.