2018 m. sausį, lyginant su to pačiu 2017-ųjų mėnesiu, euro zonos pramonės gamyba išaugo 2,7 proc., o visoje ES fiksuotas 3 proc. prieaugis. Lietuvoje pirmąjį šių metų mėnesį, lyginant su gruodžiu, pramonės gamyba sumažėjo 1,1 proc., o lyginant su 2017 m. sausiu, ūgtelėjo 4,2 proc. Mėnesinį pramonės gamybos kritimą euro zonoje daugiausiai lėmė 6,6 proc. kritusi energijos gamyba, 1,9 proc. smuktelėjusi ilgalaikio vartojimo prekių gamyba bei 1 proc. kritusi tarpinio vartojimo prekių gamyba. Tuo tarpu kapitalo prekių gamyba šoktelėjo 1,2 proc., o trumpalaikio vartojimo prekių - 0,1 proc. Visoje ES kritimą lėmė 3,3 proc. sumažėjusi energijos gamyba, 1,4 proc. smuko ilgalaikio vartojimo prekių gamybos apimtys, o tarpinio ir trumpalaikio vartojimo prekių gamybos apimtys smuktelėjo atitinkamai po 0,6 ir 0,3 proc. Kapitalo prekių gamyba išaugo 1,2 proc. ES narių duomenimis, sausį, palyginti su praėjusių metų gruodžiu, pramonės gamyba labiausiai padidėjo Portugalijoje (2,5 proc.), Estijoje (1,9 proc.) ir Danijoje (1,8 proc.). Tuo tarpu didžiausi nuosmukiai fiksuoti Nyderlanduose (5,7 proc.), Rumunijoje (2,9 proc.) ir Ispanijoje (2,5 proc.). 2018 m. sausį, palyginti su tuo pačiu 2017 m. mėnesiu, pramonės gamyba euro zonoje pakilo 2,7 proc. Tam didžiausią įtaką turėjo 8,5 proc. išaugusi kapitalo prekių gamyba, 5,1 proc. paaugo tarpinių prekių gamyba, ilgalaikio vartojimo prekių gamyba kilo 3,8 proc., o trumpalaikio vartojimo - 3 proc. Energijos gamyba per šį laikotarpį krito 10,4 proc. Tuo tarpu analogišku laikotarpiu visoje ES didžiausią įtaką pramonės gamybai turėjo 8,3 proc. augusi kapitalo prekių gamyba, 5,1 proc. padidėjusios tarpinio prekių vartojimo gamybos apimtys, ilgalaikio vartojimo prekių gamyba išaugo 4,2 proc., trumpalaikio vartojimo - 2,7 proc., o energijos gamybos apimtys smuktelėjo 7,4 proc. Visoje ES sausį, lyginant su pirmuoju 2017 m. mėnesiu, pramonės gamyba daugiausiai paaugo Rumunijoje (8,5 proc.), Estijoje (7,7 proc.) ir Švedijoje (7,1 proc.). Didžiausi nuosmukiai pastebėti Nyderlanduose (6,6 proc.), Maltoje (1,7 proc.) ir Graikijoje (1,6 proc.).