Štai 5 tokie atvejai. 1. Darbinantis Finansų įstaigos bene geriausiai žino, kad prognozuojant žmogaus elgseną ateityje, verta nukreipti žvilgsnį į elgseną praeityje. Todėl didžiausia tikimybė, kad kredito istorija bus patikrinta yra dalyvaujant atrankose į pareigas finansų įstaigose. Taip pat norint įsidarbinti ten, kur darbuotojai kasdien prisiliečia prie grynųjų (pvz., degalinės operatoriaus darbas), yra atsakingi už didelius finansinius išteklius, privalo turėti nepriekaištingą reputaciją. Kai darbdavys gali rinktis iš kelių kandidatų, natūralu, kad jis prioritetą skiria tam, kuris iki šiandien elgėsi finansiškai racionaliai ir apgalvotai. Kaip darbdaviai įvertina kredito istoriją? Gavę asmens sutikimą patikrina el. būdu, taip pat gali paprašyti atsinešti arba atsiųsti ataskaitą el. paštu. 2. Imant studijų paskolą Kartais tenka girdėti, kad studijų paskolos išduodamos visiems studentams, kurie jų pageidauja. Tačiau yra ne taip. Studijų paskola iš esmės yra toks pats finansinis įsipareigojimas kaip lizingo ar vartojimo kredito sutartis. Todėl prieš išduodami paskolą studijoms, bankai visada domisi ligšioline finansine drausme – ar tvarkingai mokėjote kredito įmokas, telefono, interneto, elektros ir kitas sąskaitas. Kaip bankai įvertina kredito istoriją? Kreipiantis paskolos gauna asmens sutikimą ir patikrina el. būdu. 3. Sukėlus eismo įvykį Jei sukėlėte eismo įvykį ir draudimo bendrovė jums išrašė sąskaitą atlyginti daliai žalos, kartais galima susitarti dėl žalos atlyginimo išskaidant mokėjimus į kelias dalis. Savo ruožtu draudimo įmonė, norėdama įsitikinti, kad laikysitės sutarto grafiko, tikėtina, pasidomės ir kredito istorija. Kaip draudimo įmonės įvertina kredito istoriją? Prieš sudarant mokėjimų grafiką gauna asmens sutikimą ir patikrina el. būdu. 4. Ieškant nuomojamo būsto Studijavę ir gyvenę Vokietijoje žino, kaip vokiečiai mėgsta patikimus nuomininkus. Praktika „pasitikėti, tačiau tikrinti“ atkeliauja ir į Lietuvą. Tiesa, nedideliais žingsneliais. Atėjus apžiūrėti senesnės statybos buto nuomai parodyti savo ataskaitos tikriausiai niekas neprašys. Tačiau ieškodami aukštesnės klasės būsto Vilniaus ar Kauno centre, nenustebkite jei būsto šeimininkas nuomininkų atrankai pasitelks vokiškąjį modelį ir prieš įteikdamas buto raktus žvilgtels į jūsų ataskaitą. Kaip nuomotojai įvertina kredito istoriją? Dažniausiai paprašo ataskaitą atsinešti arba atsiųsti el. paštu. 5. Nuomojantis įrankius ir techniką Kai kurios įmonės, nuomojančios įrankius, statybos bei žemės ūkio techniką vengia teikti paslaugas privatiems asmenims, o visą dėmesį skiria juridiniams asmenims. Tos, kurios nuomoja techniką ir gyventojams, prašo jų palikti užstatą įrankių negrąžinimo ar sugadinimo atveju. Taip pat plinta praktika papildomai su paliktu užstatu patikrinti ir kliento kredito istoriją, ypač jei išnuomojama didelės vertės technika, sunkvežimio priekaba ir panašiai. Kaip technikos nuomos įmonės įvertina kredito istoriją? Gavusios asmens sutikimą patikrina el. būdu, taip pat gali paprašyti atsinešti arba atsiųsti el. paštu.