„Šis susitarimas yra svarbus žingsnis, tapsiantis tvirtu pagrindu reguliariems ir intensyvesniems Lietuvos ir Jungtinių Arabų Emyratų santykiams“, - po sutarties pasirašymo sakė L. Linkevičius. Dubajuje vykusio ir didžiulio vietos verslo susidomėjimo sulaukusio Lietuvos ir Jungtinių Arabų Emyratų verslo forumo atidaryme kalbėjęs ekonomikos ministras Sultanas Bin Sajedas Al Mansooris pažadėjo kitais metais atvykti į Lietuvą su verslo delegacija. Vizito metu Lietuvos diplomatijos vadovas taip pat susitiko su Jungtinių Arabų Emyratų užsienio reikalų valstybės ministru Dr. Anwaru Mohammedu Gargashu bei švietimo ministru Dr. Ahmedu Bahloulu. Susitikimo metu buvo aptarta saugumo situacija abiejuose regionuose ir bendradarbiavimo galimybės kovojant su terorizmu, ypač užkertant kelią kibernetinėms grėsmėms. Jungtinių Arabų Emyratų švietimo ministras itin domėjosi bendradarbiavimu aukštųjų technologijų srityse.