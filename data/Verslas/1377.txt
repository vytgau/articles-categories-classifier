„Šiemet planuojame 2–5 proc. augimą. Dar smarkiau padidinti svečių skaičių nebeturime galimybių, nes beveik visiškai išnaudojame turimus pajėgumus. Jei SPA centro užimtumas artėja prie 70–80 proc., tai jau riba, nes SPA – ne viešbutis prie stoties, žmonės nori gauti procedūrų ir išvykimo dieną“, – tvirtino SPA centrą „SPA Vilnius“ valdančios įmonės „Raminora“ generalinis direktorius Valdas Trinkūnas. Savo ruožtu „Eglės“ sanatorijos generalinis direktorius Artūras Saida teigė, jog lėtesnį augimą pastaruoju metu lemia sumažėję turistų srautai iš pačios Lietuvos.