Pajamos sumažėjo 5,1 proc. iki 41 mlrd. rublių, iš jų eksporto – 10,9 proc. iki 27,3 mlrd. rublių. Eksporto pajamų kritimą „Inter RAO“ aiškina 14,1 proc. sumažėjusiu tiekimu į Baltarusiją, 4,6 proc. – į Suomiją, taip pat nepalankiais valiutų kursų pokyčiais. Elektros eksportas pernai sumenko 1,8 proc. iki 16,7 mlrd. kilovatvalandžių (kWh), o importas išaugo 98 proc. iki 6,23 mlrd. kWh. Elektros gamyba augo 0,7 proc. iki 134,8 mlrd. kilovatvalandžių (kWh), iš jų Rusijoje – 1,7 proc. iki 122,1 mlrd. kWh. „Inter RAO“ kontroliuojamų elektrinių bendra galia 2017-ųjų pabaigoje siekė 32,715 gigavato. Įmonės, kurios kontrolinį akcijų paketą valdo valstybė, grynoji skola per praėjusius metus padidėjo penktadaliu iki 50,1 mlrd. rublių.