„AirBaltic“ patvirtina, kad šiandien, gruodžio 6-ąją, dėl stiprių vėjo gūsių ir slidaus tako iš Rygos į Maskvos Šeremetjevo tarptautinį oro uostą atskridęs lėktuvas „Boeing 737-500“ po nutūpimo nuslydo nuo kilimo ir tūpimo tako“, - pažymi kompanijos atstovai. Pasak jų, visi keleiviai buvo nugabenti į oro uosto terminalą, o lėktuvas nutemptas į stovėjimo aikštelę papildomai patikrinti. „Nė vienas keleivis nenukentėjo, lėktuvas taip pat neturi jokių vizualių defektų. „AirBaltic“ atsiprašo keleivių už patirtus nepatogumus. Išsamesnę informaciją bus galima pateikti visiškai ištyrus situaciją“, - sakoma pranešime. Trečiadienį Šeremetjevo oro uoste Latvijos aviacijos kompanijos „AirBaltic“ lėktuvas nuriedėjo nuo kilimo ir tūpimo tako. Orlaivyje buvo 52 žmonės. Dėl incidento buvo sumažėjusi oro uosto praleidžiamoji galia.