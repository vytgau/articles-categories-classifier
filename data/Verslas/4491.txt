„Vartotojas išsirenka prekę lentynoje, aiškiai mato kainą, ateina prie kasos ir jam „išmušama“ gerokai didesnė kaina. Kai prekė smulki, kaina gali viršyti ir dvigubai, kai prekė brangesnė, skirtumas būna keli eurai. Gerai, kai vartotojai tai pastebi iš karto, prie kasos – tada jie gali iš karto atgauti pinigus ir grąžinti prekę“, – pasakoja M. Močiulskis. Tačiau, pasak jo, dažnai pasitaiko ir taip, kad žmonės parsineša namo produktų krepšelį, atidžiai peržiūri kasos čekį ir nustemba, nes prekių kaina čekyje būna kitokia nei ta, kuri buvo nurodyta lentynoje. Tada pirkėjai turi arba grįžti į parduotuvę, arba rašyti skundą Vartotojų teisių tarnybai. Taip pat jis pabrėžė, kad akcijų ir spalvotų etikečių prekybos centruose yra per daug ir tai klaidina vartotojus. „Žmogus perką kavą ir galvoja, kad jai galioja akcija. Bet vėliau išsiaiškina, kad geltoniems lipdukams akcija negalioja – ji taikoma raudoniems. Bet jeigu jūs perkate iš reklaminio laikraštuko, tai akcija netaikoma nei geltoniems, nei raudoniems“, – apie painiavą aiškina Ekonominių interesų departamento direktorius. Pasak jo, net ir Vartotojų teisių tarnyba ne visada supranta, kokiai prekei ir kada buvo taikyta akcija.