Kaip nurodo finansų maklerio įmonė „RoboMarkets“, nuosmukį lėmė kalbos apie griežtesnį šios rinkos reguliavimą. „Kriptovaliutų kainų kritimą skatino įvairių pasaulio šalių reguliatorių kalbos apie spekuliavimo kriptovaliutų biržose ribojimą bei reguliavimą, griežtinantį atsiskaitinėjimą kriptovaliutomis“, - savaitinėje rinkų apžvalgoje nurodo „RoboMarkets“. Populiariausia kriptovaliuta bitkoinas dolerio atžvilgiu per savaitę silpnėjo 30,48 proc. Eteriumas dolerio atžvilgiu per savaitę silpnėjo 31,77 proc., o riplas dolerio atžvilgiu per savaitę silpnėjo 37,69 proc. Be to, pasak „RoboMarkets“, vasaris finansų rinkose prasidėjo dideliais svyravimas ir seniai nematytais kritimais. JAV akcijų indeksai patyrė didžiausią nuosmukį nuo 2016 metų birželio, kai buvo balsuojama dėl Jungtinės Karalystės pasitraukimo iš Europos Sąjungos. Toliau silpnėjo ir JAV. Pagrindiniu korekcijos „varikliu“ buvo įvardijamas nerimas, kad finansiniai aktyvai pervertinti ir matoma vis daugiau finansinių burbulų požymių. JAV „Dow Jones“ indeksas praėjusią savaitę susilpnėjo 4,66 proc., „S&P 500“ indeksas smuko 4,17 proc., o „Nasdaq 100“ susilpnėjo 3,92 proc. Europoje „FTSE 100“ (Didžiosios Britanijos) indeksas susilpnėjo 3,99 proc., „DAX“ (Vokietijos) - 4,56 proc., „CAC 40“ (Prancūzijos) - 4,05 proc., o „OMX VILNIUS“ (Lietuvos) indeksas praėjusią savaitę susilpnėjo 4,92 proc. Azijos „NIKKEI“ (Japonijos) indeksas praėjusią savaitę susilpnėjo 3,94 proc., „SHANGHAI 50“ (Kinijos) indeksas sustiprėjo 1,94 proc. „RoboMarkets“ nurodo, kad valiutų rinkoje JAV doleris išliko silpnas, o Didžiosios Britanijos svaras toliau buvo paklausiausia didžiojo septyneto (G7) valiuta. Euras dolerio atžvilgiu per savaitę sustiprėjo 0,5 proc. Svaras dolerio atžvilgiu per savaitę sustiprėjo 0,14 proc. Doleris Japonijos jenos atžvilgiu per savaitę sustiprėjo 0,89 proc. Doleris Šveicarijos franko atžvilgiu per savaitę susilpnėjo 0,65 proc. Tuo metu euras Didžiosios Britanijos svaro atžvilgiu sustiprėjo 0,25 proc., o Japonijos jenos atžvilgiu sustiprėjo 1,52 proc. Žaliavų kainos, koreliuodamos su pasaulio akcijų indeksais ir kitais vadinamais „rizikingais aktyvais”, taip pat rodo prasidėjusios korekcijos signalus. BRENT nafta praėjusią savaitę atpigo 2,12 proc., auksas per savaitę atpigo 0,48 proc., gamtinės dujos atpigo 0,48 proc., o sidabras - 2,5 proc. „RoboMarkets“ pateikta informacija nėra patarimas pirkti, parduoti ar kitaip disponuoti finansinėmis priemonėmis ir yra tik informacinio pobūdžio.