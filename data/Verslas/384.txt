„Rūmai per pastaruosius metus tapo matoma, girdima, žinoma organizacija, tvirtai atstovaujanti savo narių interesams. Praėjusios kadencijos Taryba ir Rūmų administracija aukštai užkėlė organizacijos progreso kartelę, todėl sieksiu su naujai išrinktais Tarybos nariais įgyvendinti tą kokybinį veiklos šuolį, kuriam Rūmai jau yra pasiruošę“, - pažymi S. Leonavičius, pridurdamas, kad organizacijos tikslas - lyderiaujančios verslo organizacijos Lietuvoje pozicija. Anot pranešimo, VPPAR, kurių narių skaičius per pastaruosius ketverius metus augo 30 proc. ir perkopė pusę tūkstančio, prezidentas pažymi, kad organizacija tęs pradėtas veiklas, kurios augino VPPAR ir buvo naudingos nariams. Patvirtintose strateginėse veiklos kryptyse taip pat numatytas organizacijos siekis labiau konsoliduoti visų Lietuvos regioninių rūmų veiklą, tapti artimesniu valdžios partneriu gerinant verslo sąlygas šalyje bei plėtoti naudingas nariams ir partneriams tarptautines veiklas. Vilniaus, Alytaus, Ukmergės ir kitų Lietuvos regionų skirtingų verslo sektorių įmones vienijančios organizacijos viceprezidentais išrinkti: Laura Kovaliovaitė (MB „Kokybės klubas“ savininkė), Gintautas Kvietkauskas (UAB „Arginta group“ direktorius), Dr. Birutė Miškinienė (Vilniaus universiteto verslo mokyklos direktorė), Dr. Pranas Kiznis (UAB „Lietpak“ įkūrėjas, pagrindinis akcininkas ir direktorius), Tautginas Sankauskas (UAB TEF „Vilteda“ generalinis direktorius), Viktoras Budraitis (AB „Šiaulių bankas“ Vilniaus regiono projektų vadovas, Ukmergės klientų aptarnavimo skyriaus įgaliotas atstovas). Tarybos nariais išrinkti: Vyda Mozūriūnienė, Arūnas Šarka, Danutė Remeikienė, Taurimas Valys, Aleksandras Toropčinas, Gintaras Ciganas, Vilma Eidukynaitė, Virginijus Adutavičius, Irena Jokšienė, Kęstutis Černeckas, Egidijus Langys, Nerijus Keršys, Alijus Aleksandrovičius, Laisvūnas Bartkevičius. Vilniaus prekybos, pramonės ir amatų rūmai vienija per 500 Lietuvos įmonių iš įvairių verslo sektorių.