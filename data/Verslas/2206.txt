Už tai Lietuvos Respublikos Baudžiamasis kodeksas numato laisvės atėmimą iki septynerių metų, rašoma policijos pranešime spaudai. Ikiteisminis tyrimas pradėtas gavus duomenų, kad dabartiniai įmonės savininkai ir vadovai turtą naudojo ne pelno siekimo tikslais, o priešingai – jį iššvaisto. Pareigūnai, siekdami per kiek įmanoma trumpesnį laiką surinkti ikiteisminiam tyrimui reikšmingus duomenis ir užkardyti dokumentų ir kitų tyrimui svarbių daiktų slėpimą ar sunaikinimą, sausio 31 d. „Travelonline Baltics" vykdomos veiklos vietoje, savininkų gyvenamuosiuose vietose ir su šia bendrovę susijusiose kitose bendrovėse atliko kratas, kurių metu surado ir paėmė buhalterinės apskaitos dokumentus, kompiuterius, išorines duomenų laikmenas. Ikiteisminis tyrimas tęsiamas, jį kontroliuoja Vilniaus apygardos prokuratūros 2-ojo baudžiamojo persekiojimo skyriaus prokurorai. DELFI skelbė, kad Turizmo departamentas prie Ūkio ministerijos informavo, kad iki sausio 29 d. 17 val. nesulaukęs oficialių duomenų, reikalingų patikrinti, ar įmonės draudimo suma yra pakankama, naikina kelionių organizatoriaus „Travelonline Baltics“ pažymėjimo galiojimą. Įmonės vadovė Eglė Lenkovičienė ir akcininkas Paulius Jasaitis 5 metus nebegalės verstis kelionių organizavimu.