Bendros JAV naftos atsargos krito 1,1 mln. - mažiau, nei tikėjosi analitikai, bet, nepaisant to, šalies atsargos krito jau dešimtą savaitę paeiliui, teigia Energetikos informacijos administracija (EIA). Prekybininkai taip pat pažymi, kad kainoms paramos suteikė ir toliau smunkantis doleris. „Brent“ rūšies naftos ateities sandorių kaina pašoko 29 centais, iki 70,26 dolerio už barelį. JAV „West Texas Intermediate“ (WTI) nafta pabrango 82 centais, iki 65,28 dolerio už barelį. Tiek „Brent“, tiek WTI nafta šiuo metu kainuoja daugiausiai nuo 2014 m. gruodžio. Specialistai teigia, kad JAV atsargų mažėjimo pabaiga yra laiko klausimas, nes šalies perdirbimo įmonių darbo apimtys pastaruoju metu sumažėjo 2,1 proc., o naftos gavybos apimtys pasiekė 9,9 mln. barelių per parą ir yra visiškai arti 10 mln. barelių ribos. Nors rinka mano, kad naftos kainos šiuo metu yra netoli savo lubų, staigus kainų kritimas naftai artimiausiu metu nėra prognozuojamas.