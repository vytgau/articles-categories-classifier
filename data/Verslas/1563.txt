„Suformuotos preliminarios gyventojų pajamų mokesčio deklaracijos gyventojams VMI elektroninio deklaravimo sistemoje bus pasiekiamos jau kovo viduryje. Gyventojai savo pajamas ir turtą turi deklaruoti iki gegužės 2 d. imtinai“, – ELTA teigė Valstybinės mokesčių inspekcijos (VMI) Mokestinių prievolių departamento direktorė Stasė Aliukonytė-Šnirienė Deklaracijas laiku šiemet pateikė 92 proc. darbdavių ir 98 proc. privalančiųjų teikti tam tikrą informaciją apie išmokas. Mažiau – apie sumokėtas gyvybės draudimo, studijų, paskolų įmokas. Iš viso metines su gaunamu darbo užmokesčiu susijusias A klasės išmokų deklaracijas šiemet iki vasario 15 dienos privalėjo pateikti 108,5 tūkst. asmenų, tikino S. Aliukonytė-Šnirienė. Metines B klasės išmokų deklaracijas, kurios aktualios individualią veiklą vykdantiems asmenims bei gyventojams, gavusiems pajamas iš turto perleidimo, prizų bei kitų laimėjimų, laiku pateikė 98 proc. privalančiųjų teikti šią informaciją. Tuo tarpu duomenis apie Lietuvos gyventojų sumokėtas gyvybės draudimo, studijų, studijų paskolų, būsto paskolos palūkanų ir pensijų kaupimo fondų įmokas pateikė 74 proc. juridinių asmenų.