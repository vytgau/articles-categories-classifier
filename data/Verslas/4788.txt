Finansinės elgsenos institucija (angl. Financial Conduct Authority, FCA) paskelbė, kad ekspertams kelia susirūpinimą 18-34 metų amžiaus šalies gyventojų skolos. Nemokių šios amžiaus grupės žmonių skaičius 2015-2016 metais išaugo 31,3 proc. Jaunimą labiausiai klampina trumpalaikės paskolos automobiliams, kreditinių kortelių paslaugos, greitieji kreditai. Už visa tai tenka pakloti nemažas palūkanas. Labiausiai prasiskolinę yra Velso ir pajūrio gyvenviečių gyventojai, sąrašo viršūnėje – Isle of Weigh, Torbay ir Scaraborough miestai. FCA vadovas Andrew Bailey priminė, kad įsiskolinimo mastai artėja prie finansinės krizės metų ir dabar siekia 200 milijardų svarų sterlingų – ši suma pasiekta pirmą kartą nuo ekonominio nuosmukio. „Tendencijos visuomenėje rodo, kad tai lemia brangus pasiskolinimas – stebime jį iš labai arti, nes ten yra dalykų, kurie mums labai nepatinka“, – sakė FCA vadovas. Jo nuomone, jaunimo prasiskolinimą lemia ne tik neatsakingas elgesys su finansais, bet ir būtent šiai kartai būdingi veiksniai – kainos auga sparčiai, o pajamos – lėčiau, ši karta taip pat yra sukaupusi mažiau turto. Daugiau naujienų saviems Jungtinėje Karalystėje - tiesa.com.