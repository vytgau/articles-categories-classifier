Pasak priežiūros institucijos atstovės atstovės Ievos Uplėjos, toks sprendimas priimtas per skubų Finansų ir kapitalo rinkos komisijos posėdį vasario 18-ąją, vykdant Europos centrinio banko (ECB) nurodymą. Jame teigiama, jog tokia priemonė būtina ABLV padėčiai veiklai stabilizuoti. Kaip skelbta anksčiau, Jungtinių Valstijų iždo departamentas trečiam pagal turto vertę, 2017 m. rugsėjo duomenimis, Latvijos komerciniam bankui ABLV įvedė sankcijas, pareiškęs, kad šis bankas užsiėmė pinigų plovimu, sudarė sąlygas neteisėtiems atsiskaitymams ir korupcijai. JAV finansų įstaigoms uždrausta atidaryti ir tvarkyti ABLV korespondentines sąskaitas. Tai iš esmės reiškia, kad šis Latvijos bankas netenka galimybės vykdyti finansines operacijas JAV doleriais. 1993-aisiais veiklą pradėjusio ABLV pagrindiniai akcininkai yra Olegas Filis, Ernestas ir Nika Berniai, tiesiogiai ir netiesiogiai valdantys 87,04 proc. akcijų. ABLV obligacijos kotiruojamos Rygos „Nasdaq“ biržoje. ABLV, kaip ir kiti du didieji Latvijos bankai – „Swedbank“ ir SEB, yra tiesiogiai prižiūrimi Europos centrinio banko.