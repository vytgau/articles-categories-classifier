Rašyta, kad elektros nėra Dainavos mikrorajone, V. Krėvės ir Savanorių prospektuose. Portalo „Kas vyksta Kaune“ žurnalistai susisiekė su Energijos skirstymo operatoriaus „Eso“ atstove ryšiams su visuomene Akvile Adomaityte. Jos teigimu, pirmadienio rytą apie 2000 kauniečių liko be elektros tiekimo dėl dalies elektros pastotės gedimo (aut. past. tai – pastatas, kuris laidais paskirsto elektros srautus). Jos teigimu, šįkart sugedo ne kabelis kaip esą dažniausiai būna, o pastotė, iš kurios elektra tiekiama daugiausiai Dainavos mikrorajono gyventojams. Paklausta, kaip dažnai tokie atvejai nutinka, A. Adomaitytė sakė, jog tai – nedažnas reiškinys. Tačiau, kai problema pasireiškia miestuose, tai paliečia didelį skaičių žmonių, todėl yra greitai pastebima, bet esą stengiamasi nedelsiant pašalinti gedimo priežastį. „Elektros energiją galima tiekti ne iš vieno šaltinio, stengiamės tokiais atvejais ją tiekti iš kitų alternatyvių šaltinių – naudojame turimą rezervo resursą“, – aiškino pašnekovė. Daugiau skaitykite čia.