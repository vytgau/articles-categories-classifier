„Man iki šiol niekas deramai nepaaiškino, kaip branduolinė jėgainė bus integruota į šalies ekonomiką“, - pareiškė A.Lukašenka per kasmetinį kreipimąsi į tautą ir Nacionalinį susirinkimą. Jis sakė, jog „asmeniškai premjerą“ įpareigojęs tuo užsiimti. „O tada pažiūrėsim, kas kiek yra padaręs“, - pabrėžė A. Lukašenka. Netoli Lietuvos pasienio statomoje Astravo AE bus įrengti du rusiško VVER projekto reaktoriai, kurių kiekvieno galia - 1200 megavatų Projektą finansuoja Rusijos vyriausybė, jį įgyvendina Rusijos valstybinė branduolinė energetikos korporacija „Rosatom“. Branduolinį kurą į pirmąjį reaktorių planuojama įkrauti 2019-ųjų vasarį. Jėgainę prie elektros perdavimo tinklų planuojama prijungta 2019-ųjų viduryje, po to bus pamažu didinama jos galia. Antrąjį reaktorių planuojama įjungti 2020 metų viduryje.