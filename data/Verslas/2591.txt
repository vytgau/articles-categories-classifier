Trečiąjį praėjusių metų ketvirtį, palyginti su 2016 metų liepos–rugsėjo mėnesiais, būstas Lietuvoje pabrango 8,5 proc., rodo ketvirtadienį paskelbti ES statistikos tarnybos duomenys. Labiausiai būstas brango Čekijoje (12,3 proc.) ir Airijoje (12 proc.). Latvijoje būstas per metus pabrango 9,5 proc., Estijoje – 4,7 procento. Per ketvirtį – trečiąjį praėjusių metų ketvirtį, palyginti su antruoju ketvirčiu, būsto kainos Lietuvoje išaugo 1,9 proc., Latvijoje – 0,8 proc., Estijoje – 3,4 procento. Visoje ES būsto kainos per metus vidutiniškai padidėjo 4,6 proc., o per ketvirtį – 1,7 procento.