Trečias didžiausias šalies bankas į teisėsaugos akiratį pateko dėl įtartinų sandorių su pramoniniu ir komerciniu Kinijos banku (ICBC). Teismas teigia, kad dešimtyje „Caixabank“ padalinių darbuotojai laikotarpiu nuo 2013 iki 2015 m. padėjo nusikalstamomis veikomis įtariamiems kinams Ispanijoje pervesti apie 99 mln. eurų į sąskaitas Kinijoje ir Honkonge. Patys „Caixabank“ kategoriškai neigia savo vaidmenį ICBC pinigų plovimo schemose. ICBC taip pat yra tiriami dėl pinigų plovimo per savo padalinį Madride. ICBC byla į viešumą iškilo 2016 m. vasarį, kai Madride buvo sulaikyti šeši vietinio padalinio vadovai. Kinų bankas, savo ruožtu, taip pat neigia visus jam mestus kaltinimus, save vadindamas „įstatymų besilaikančia kompanija“.