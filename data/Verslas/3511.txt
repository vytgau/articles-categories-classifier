Tai – vadinamosios „Sodros“ įmokų grindys, dėl kurių, anot parlamentarų, ne visą dieną dirbantys žmonės užsidirbtų pensijai būtiną stažą. Verslo teigimu, viskas būtų gerai, jeigu susimokėti mokesčius politikai būtų pavedę patiems darbuotojams. Dabar tik įvedamas apsunkinimas darbdaviams, dėl kurio dalis žmonių bus tiesiog atleisti. Parlamentarai pritarė pataisai, pagal kurią darbdaviai už minimalios algos negaunančius darbuotojus „Sodrai“ privalėtų mokėti kaip už gaunančius. Tokių Lietuvoje – beveik 190 tūkst. arba 14 proc. visų dirbančiųjų. Reikalavimas negaliotų tik tokiu atveju, jeigu žmogus dirba keliose vietose, gauna pensiją, yra neįgalus ar jaunesnis nei 24 metų. Juos atmetus, lieka 150 tūkst. žmonių, kurių oficialios mėnesio pajamos nesiekia minimalios algos. Pataisa, anot verslo, nebūtų bloga, jeigu politikai būtų ryžęsi įteisinti, kad mokesčius turi susimokėti patys darbuotojai, kurie metų pabaigoje matytų, ar yra pervedę minimalias įmokas, ar sukaups būtiną stažą. Vadinamosios „Sodros“ įmokų grindys, jeigu jas palaimins prezidentė, atsiras įsigalios nuo sausio.