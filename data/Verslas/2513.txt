Kas yra Davosas? Davoso forumu vadinamas Pasaulio ekonomikos forumas, kurį dar 1971 metais pradėjo rengti vokietis verslo profesorius Klausas Schwabas, kaip galimybę Europos įmonių vadovams mokytis iš jų amerikiečių kolegų. Politiniai lyderiai forume pradėjo dalyvauti vėliau, ir šis forumas virto didelės svarbos kasmetiniu pasaulio elito – verslininkų, politikų, intelektualų, aktyvistų, garsenybių, o kartais ir protestuotojų, – susirinkimo vieta aptarti svarbiausias pasaulines problemas. Kas dalyvauja? Svarbiausias klausimas yra ne tas, kas dalyvauja, bet – kas nedalyvauja. Iš viso forume bus 2500 delegatų. Vienas pirmųjų pagrindinių pranešėjų antradienį bus Indijos ministras pirmininkas Narendra Modi. Forume dalyvaus visi pagrindiniai Europos lyderiai, įskaitant Prancūzijos prezidentą Emmanuelį Macroną, Vokietijos kanclerę Angelą Merkel, britų premjerę Theresą May ir Italijos vyriausybės vadovas Paolo Gentiloni. Davoso forume dalyvaus ir Lietuvos Prezidentė Dalia Grybauskaitė. Be politikų, forume dalyvaus ir įtakingi mąstytojai, kai „Homo Deus“ autorius Yuvalis Noah Harari, Harvardo psichologas Stebenas PInkeris bei pakistanietė Nobelio taikos premijos laureatė Malala. Garsenybių frontui atstovayus Eltonas Johnas, Cate Blanchett ir Bolivudo „blogiukas“ aktorius Shahas Rukhas Khanas. Tačiau visus juos neabejotinai nustelbs Jungtinių Valstijų prezidentas Donaldas Trumpas, kuris turėtų penktadienį pasakyti finalinę kalbą. Tiesa, jeigu jo nesustabdys JAV vyriausybės uždarymas. Verta paminėti, kad jo „mantra“ – „Pirmiausia Amerika“ – yra laikoma taip Davoso publikos vertinamos liberalaus pasaulio antitezė. Šių metų darbotvarkė Pagrindinė šių metų Davoso forumo tema –„Sukurti bendrą ateitį susiskaldžiusiame pasaulyje“. Daugelis diskusijų bus sutelktos į „Ketvirtąją pramoninę revoliuciją“ ir kaip padėti šiandienos darbuotojams išgyventi automatizavimo ir dirbtinio intelekto atėjimą. Taip pat bus daug kalbama apie geostrateginius iššūkius D. Trumpo, „Brexit“ ir identiteto politikos eroje, kaip atskirti faktus nuo fantazijų melagingų naujienų amžiuje, kaip panaudoti dirtinį intelektą sveikatos priežiūros sistemoje ir kaip išvengti grėsmės finansų rinkoms, kaip skatinti ekonomiką. Nors moterys sudarys tik penktadalį visų Davoso forumo dalyvių, nemažai dėmesio bus skirta ir judėjimui #MeToo ir bus kalbama apie lyčių lygybę. Taip pat būtų didelis netikėtumas, jeigu JAV prezidentas sudalyvauti specialioje sesijoje, iliustruojančioje vieną dieną pabėgėlio gyvenime. Tokia sesija vyks ketvirtadienį. Galiausiai buvęs JAV viceprezidentas Alas Gore‘as pristatys savo dokumentinio filmo apie klimato šilimą „Nepatogi tiesa“ (angl. Inconvenient Truth) tęsinį „Nepatogus tęsinys: nuo tiesos iki galios“ (angl. An Inconvenient Sequel: Truth to Power). Ar bus galima atsipalaiduoti? Šiais metais tai padaryti bus gana sudėtinga, nes pastaruoju metu Šveicarijos Alpėse esančiame kalnų kurorte Davose snigo gausiau nei įprastai. Dėl sniego sutriko traukinių eismas ir susisiekimas keliais iš šalia esančio Ciuricho. Tiesa, tai neturėtų sukelti pasaulio galingiesiems ir turtingiesiems, kuri dažnai į Davosą atskrenta sraigtasparniu. O „eiliniams“ delegatams, norėsiantiems pasivaikščioti po parduotuves, taip pat teks nusivilti. Daugelis parduotuvių ir net vietos bažnyčia – brangiai – išnuomoja savo patalpas atvykusiems į forumą. Norintiems apsistoti privačiame sektoriuje ar viešbučiuose teks gerokai paploninti kišenes. Nelabai pageidaujamas D. Trumpo dalyvavimas Davoso forume paskatino antiglobalistų pasipiktinimą. Nors saugumą Davose užtikrins maždaug 4 tūkst. Šveicarijos karių ir policininkų, viena jaunų socialistų grupė ketina surengti miestelyje mitingą ketvirtadienį, kai atvyks Amerikos prezidentas. Ši protestuotojų grupė bus tik dalis iš beveik 17 tūkst. žmonių, kurie pasirašė peticiją, raginančią paskelbti, jog D. Trumpas Šveicarijoje nėra pageidaujamas. Dar didesnis prieš D. Trumpą nukreiptas protestas antradienį organizuojamas Ciuriche.