Plataus masto tyrime dėl galimo „Brexit” poveikio šalies verslui, kurį atliko Vidaus reikalų ministerijos Migracijos patarėjų komitetas (Home Office’s Migration Advisory Committee) nustatyta, kad JK darbdaviai jaudinasi dėl būsimų naujų migracijos apribojimų po šalies pasitraukimo iš ES. Baiminamasi, kad tam tikrų sričių kompanijos gali likti be kvalifikuotų darbuotojų. Nepaisant to, ataskaitoje teigiama, kad „tai kas gali būti naudinga individualiam darbdaviui, nebūtinai naudinga visuomenei”. Tačiau ataskaitos, kurią užsakė Vidaus reikalų ministrė Amber Rudd, sekcijoje „Darbo motyvacija bei lankstumas”, tyrėjai priversti atkreipti dėmesį, kad yra tikėtina, kad imigrantai iš ES šalių „kartais yra aukštesnės kokybės darbo jėga” palyginus su Britanijoje gimusiais darbininkais, dirbančiais panašiose pozicijose ir gali suteikti „aukštesnės kokybės paslaugas už tą pačią kainą”. Ataskaitoje taip pat atkreipiamas dėmesys, kad ES piliečių nedarbo lygis yra mažesnis, t.y. jie darbingi būna daugiau dienų nei britai. Mokslininkai suskaičiavo, kad žemos kvalifikacijos darbuose, imigrantai iš Rytų Europos net 40 proc. mažiau linkę prašyti išeiginių. Standard.co.uk duomenimis, ataskaitoje teigiama, kad šiuo metu darbuotojai iš ES sudaro apie 10 proc. Londono gyventojų. Tuo tarpu šalies darbdaviai baiminasi naujų migracijos ribojimų ir norėtų, kad darbuotojai iš ES ir toliau galėtų laisvai patekti į šalį. Daugiau naujienų saviems Jungtinėje Karalystėje - tiesa.com