Jis bus užpildytas dujų prekybos bendrovės „Lietuvos dujų tiekimas“ (LDT) dujomis, tačiau kol kas nepranešama, kam jos skirtos. Tai jau antrasis LDT dujų krovinys, parduotas „Shell“. LDT atstovas Paulius Jakutavičius BNS sakė negalintis pasakyti, kur laivas su dujomis plauks toliau. Suskystintų gamtinių dujų (SGD) terminalo operatorė „Klaipėdos nafta“ pranešė, jog „Cardissa“ atplaukė antradienio rytą. Tai bus 40-as terminale aptarnautas dujovežis nuo jo darbo pradžios 2014 metų pabaigoje. „Cardissa“ bus pripildytas apie 6 tūkst. kubų dujų iš SGD laivo-saugyklos „Independence“. LDT rugsėjo viduryje „Shell“ pardavė 1 tūkst. kubų SGD, dalis krovinio tuomet skirta „Klaipėdos naftos“ SGD skirstymo stoties bandymams. LDT dujas perka iš JAV bendrovių „Cheniere Marketing International“, „Koch Supply & Trading“ ir Ispanijos „Gas Natural Fenosa“.