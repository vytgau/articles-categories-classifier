Seimo narių Aušros Maldeikienės ir Ingridos Šimonytės parengtiems Gyventojų pajamų mokesčio įstatymo pakeitimams Seimas antradienį po pateikimo pritarė ir toliau svarstys pavasarį. Socialdemokratas Algirdas Sysas siūlė į šį sąrašą, kuriame dabar yra tik politikai, įtraukti ir teisėjus, Vyriausybės narius. „Esu linkęs, kad šis ratas šiek tiek praplatėtų“, – teigė A. Sysas. Duomenis, kuriuos reikėtų pateikti deklaracijoje, nustatytų Vyriausybė. Deklaracijoje atskirai būtų išskiriamos apmokestinamųjų pajamų rūšys ir neapmokestinamos pajamos. Pakeitimų iniciatorės sako, kad deklaracijų duomenys, skelbiami per rinkimus, pateikiami labai apibendrinti, todėl nėra galimybės jų palyginti su ankstesniais laikotarpiais.