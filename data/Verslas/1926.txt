„Pirmiausia, esu trijų visiškai nuostabių dukrų mama. Nors mano draugai sako, kad tobulu nebūsi, bet aš noriu būti tobula mama, žmona ir vadybininkė. Taip pat esu ir mokytoja. Mokytoja, kuri keičiasi, kuri pagaliau pradeda išmokti klausytis“, – į jau tradiciniu tapųsį laidos „Boso valanda su S. Jovaišu“ vedėjo klausimą „kas jūs tokia?“ atsakė Rasa Bagdonienė. Rasa Bagdonienė yra dirbusi ryšių su visuomene Lietuvai, vėliau – Baltijos šalims vadove, korporatyvinių reikalų vadove Vidurio Europai vienoje didžiausių pasaulyje maisto produktų grupių "Mondelez International" (buvusi "Kraft Foods") įmonėje "Kraft Foods Lietuva", taip pat komunikacijos vadove VšĮ „Versli Lietuva“ komandoje. Laidos vedėjo paklausta, kodėl organizacijos savo komunikaciją dažnai įvardina kaip probleminę sritį, R. Bagdonienė pamini didžiausią skirtingų organizacijų daromą klaidą. „Didžiausia klaida yra ta, kad galvojama, štai sutvarkysime komunikaciją, o tada – visa kita. Pirmiausia, kiekvienas tobulai sutvarkykime save, o tada – tą tobulą aplinką. Ta terpė, kurią mes vadiname komunikacija, niekada nebus tobula. Kai priimi kažkokį dalyką, net ir probleminį, kaip neišvengiamybę, tai išlaisvini save. Išsilaisvinęs gali sakyti, darome, ką galime geriausiai tuo metu. Ir turėkime tokį tikslą“, – sakė R. Bagdonienė. Pradėti daryti, ką galime geriausiai, anot R. Bagdonienės, turime nuo įsiklausymo, kas vyksta aplinkui. Tai padaryti dažnai trukdo egocentriškumas. „Egocentrinis požiūris, neklausant arba neadekvačiai save suvokiant, ir žmogų, ir organizaciją, kuri yra žmonių grupė, žudo. Jeigu vadovas visada žino ir neklauso, jis žudo komandą. Niekas ten nevyksta. Sekite naujienas vadovams kartu! Prisijunkite prie „Boso valandos su S. Jovaišu” paskyros socialiniame tinkle „Facebook”! Užsiregistruokite „Boso valandos“ naujienlaiškiui. Jame naujausia informacija vadovams, kurie nori tobulėti: aktualūs straipsniai savišvietai ir saviugdai, Sauliaus Jovaišo įžvalgos įvairiomis temomis ir atsakymai į jūsų užduotus klausimus, vaizdo reportažai ir, žinoma, naujausios „Boso valanda“ laidos. Ieškokite Facebook.com/BosoValanda.