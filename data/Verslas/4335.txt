Europos Sąjungos (ES) nare nesančio Lichtenšteino nedarbo lygis siekia 1,6 proc. bei, remiantis ES rugsėjo duomenimis, yra žemesnis nei bet kurioje sąjungos valstybėje. Nykštukinėje monarchijoje dirba maždaug 37,5 tūkst. žmonių, nepaisant to, kad ji turi vos 38 tūkst. gyventojų. Šis reiškinys aiškinamas tuo, kad daugiau nei pusė Lichtenšteine dirbančių asmenų į šalį dirbti važinėja iš kaimyninių Austrijos ir Šveicarijos. Lichtenšteino ekonomika daugiausiai pasikliauja pramoniniu, paslaugų ir bankininkystės sektoriais, tad didžioji dalis darbo jėgos šalyje dirba būtent šiose srityse.