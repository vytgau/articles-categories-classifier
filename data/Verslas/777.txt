Skelbiama, kad paskelbus prekybą, akcijos kaina siekė 165,9 dolerio, tačiau netrukus vieneto kaina kiek sumažėjo, tačiau nenusileido žemiau 160 dolerių už vienetą ribos. Skaitmeninė muzikos bendrovė kol kas akcijomis biržoje tiesiogiai neprekiauja, o tai reiškia, kad bent jau kol kas tokiu būdu pinigų neuždirba. „Spotify“ nusprendė ne paskelbti viešą akcijų pardavimą, o pasuko tiesioginio listingavimo keliu – tai reiškia, kad akcijų buvo pasiūlyta uždaram pirkėjų ratui (tokiu atveju dabartiniai akcininkai, pavyzdžiui, darbuotojai ir investuotojai, savo akcijų tiesiogiai siūlo akcijų rinkos investuotojams). Prireikė šiek tiek laiko, kol paaiškėjo, jog „Spotify“ ketina elgtis būtent šitaip. Anot ekspertų, „Spotify“ siekia atgaivinti veiklą antrinėje rinkoje. Bendrovės atstovų teigimu, 2018 metais „Spotify“ akcijos privačiose rinkose kainavo nuo 90 iki 132,5 dolerių. „Spotify“ nepanoro vykdyti tradicinio viešo akcijų siūlymo (IPO), tad turėjo galimybę nustatyti pageidaujamą kainą – tai buvo 132 doleriai už akciją. Tokiu atveju, bendrovės vertė rinkoje siektų 23,5 mlrd. dolerių. Akcentuojama, jog, skirtingai nei IPO atveju, kai darbuotojai kelis mėnesius negali parduoti savo akcijų, „Spotify“ vidiniai akcininkai gali elgtis kaip tinkami. Jei keli žmonės nuspręstų akcijų parduoti, ribota pasiūla padidintų jų kainą. Tuo atveju, jei parduoti panortų daug vidinių akcininkų, būtų galima tikėtis atvirkštinio rezultato. Abiem atvejais pirmosios pardavimo dienomis ar net savaitėmis tikėtinas nemenkas chaosas. Ilgalaikėje perspektyvoje „Spotify“ pasirodymas akcijų rinkoje labai priklausys, kaip ir galima nuspėti, nuo verslo rezultatų ir ateities prognozių. Dalis investuotojų nerimauja, kad „Spotify“ pasuks konkurento „Pandora“ keliu, kuriai būti akcine bendrove buvo gana sudėtinga (iš dalies dėl didelių honorarų atlikėjams). Kiti tvirtina, kad „Spotify“ laukia „Netflix“ likimas – kitaip tariant, autorinių ir licencijų sėkmės istorija. Kaip ten bebūtų, „Spotify“ – didelis ir sėkmingai augantis verslas. Bendrovės atstovų teigimu, šiuo metu ji veiklą vykdo 61 šalyje, o jos platforma turi per 159 mln. aktyvių vartotojų per mėnesį, mokamą paslaugą renkasi 71 mln. vartotojų. Praeitais metais „Spotify“ pajamos siekė 4,09 mlrd. eurų – 2016 metais šis skaičius tesiekė 2,95 mlrd. eurų. 2015 šis skaičius buvo 1,94 mlrd. eurų. Nuostoliai 2017 metais sudarė 1,2 mlrd. eurų, dar prieš metus ši suma siekė 539 mln. eurų. „Spotify“ investicijomis surinko 2,7 mlrd. dolerių. Tarp didžiųjų bendrovės investuotojų minimi „Tencent“, „Tiger Global“, „Sony Music“ ir „Technology Crossover Ventures“. „Spotify“ generalinis direktorius ir vienas iš įkūrėjų Danielis Ekas turi balsavimo teisę, kuri prilygsta 23,8 proc. bendrovės. Nepaisant to, dalis jo balsavimo teisės susietos su akcijomis, priklausančiomis „Tiger“, „TME Hong Kong“ ir „Image Frame“. D. Ekui priklauso maždaug 9 proc. šio verslo. Kitam „Spotify“ įkūrėjui Martinui Lorentzonui priklauso 12,4 proc. akcijų.