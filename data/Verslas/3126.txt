Komisija patvirtino elektros ir dujų skirstymo bendrovės „Energijos skirstymo operatorius“ (ESO) pateiktas atnaujintas visuomenines elektros kainas 2018 metams. Populiariausio „standartinio“ vienos laiko zonos tarifas kitąmet mažėja 1 proc. (0,1 cento) iki 11,3 cento už kilovatvalandę (kWh), dviejų laiko zonų – 1,6 proc. (0,2 cento) iki 12,2 cento (dienos), nakties ir savaitgalių tarifas nepakito – 9,1 cento už kWh. Anksčiau ESO skelbė, kad elektra kitąmet atpigs vidutiniškai 3,5 proc., tačiau Kainų komisijai patvirtinus papildomą VIAP dedamąją, kainos buvo perskaičiuotos. Paskutinį kartą elektros kaina mažėjo sausį – tuomet ji vidutiniškai atpigo 5 procentais.