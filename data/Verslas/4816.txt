„Per pastaruosius dvejus metus mes ne tik stebėjome senkančias investicijas į naftos projektus, bet ir naftos pardavimų pajamų mažėjimą. OPEC narių nuostoliai per šį laikotarpį viršija 1 trln. dolerių“, – kasmetiniame tarptautiniame naftos ir dujų forume KOGS kalbėjo OPEC vadovas. OPEC ir dar 11 šiam valstybių karteliui nepriklausančių naftą išgaunančių šalių praėjusių metų pabaigoje sutarė gavybos mažinimu pirmąjį šių metų pusmetį paskatinti „juodąjį auksą“ brangti. Gegužės mėnesį sutarta gavybos ribojimą pratęsti iki 2018 metų pirmojo ketvirčio pabaigos. Šio mėnesio pradžioje OPEC paskelbė, jog prie šio susitarimo, kurio galiojimas gali būti dar kartą pratęstas, ketina prisijungti septynios Afrikos valstybės.