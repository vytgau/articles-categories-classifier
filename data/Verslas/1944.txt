„Apie planinį patikrinimą šiai įmonei buvo pranešta dar 2017 metų pradžioje, tačiau iki šiol mūsų pareigūnai neturi galimybės jos patikrinti, nes dabartinė sistema leidžia atliekų tvarkytojams išvengti patikrinimo aplinkosaugos srityje“, – tvirtino Vilniaus regiono aplinkos apsaugos departamento vadovas Marius Švaikauskas. Atliekų tvarkymo centras 2016 metais tvarkė elektronikos atliekas ir sutvarkymo dokumentus išrašė Elektronikos gamintojų ir importuotojų asociacijai ir Gamintojų ir importuotojų asociacijai. Įmonės vadovas Audrius Puškorius tvirtino, jog įmonė nesislapsto nuo aplinkosaugininkų. Jeigu paaiškės, kad atliekos buvo tvarkytos neteisingai, tai gamintojams gresia 620 tūkst. eurų bauda.