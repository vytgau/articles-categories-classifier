Aukcioną organizuojanti tarptautinė nekilnojamojo turto konsultacijų bendrovė „Newsec“ pranešė, kad balandžio 17 dieną bendras siūlomų parduoti pastatų plotas yra beveik 5,9 tūkst. kv. metrų. Brangiausiai – už 900 tūkst. eurų pradinę kainą – bus parduodamas 554 kv. metrų ploto pastatas Kaune. Už 800 tūkst. eurų siūloma įsigyti 542 kv. metrų ploto garažus Kaune. Kito parduodamo turto pradinė kaina nesiekia 300 tūkst. eurų. Tai jau bus ketvirtasis Telecentro aukcionas. Trijuose iki šiol rengtuose aukcionuose parduota 12 objektų už beveik 1,04 mln. eurų.