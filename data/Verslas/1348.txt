Šalies gamyklos sausio ir vasario mėnesiais iš viso pagamino 136,82 mln. tonų plieno. Lyginant su tuo pačiu laikotarpiu pernai, prieaugis siekia 5,9 proc., rodo nacionalinio statistikos biuro duomenys. Analitikų teigimu, plieno gamybos apimtys buvo aukštesnės, nei tikėtasi. Pasak „Reuters“ skaičiavimų, minėtuoju laikotarpiu Kinija kasdien pagamino 2,32 mln. tonų plieno, 7,4 proc. daugiau nei gruodį. Tuo tarpu gruodžio mėnesį Kinijos gamyklos iš viso pagamino 67,05 mln. tonų plieno. Plieno gamyklos padidino darbo apimtis prieš kinų Naujųjų metų šventę, kuri paprastai padidina metalų paklausą. Prieaugis fiksuotas nepaisant to, kad valstybė 28-iems miestams įsakė dėl oro užterštumo sumažinti savo gamybos apimtis laikotarpiu nuo lapkričio vidurio iki kovo vidurio.