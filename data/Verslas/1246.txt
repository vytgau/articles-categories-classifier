Lietuvoje valandos darbo sąnaudos per metus padidėjo 8,3 proc., rodo naujausi ES statistikos tarnybos duomenys. Sparčiau darbo sąnaudos augo tik Rumunijoje (14,3 proc.), Bulgarijoje (12,2 proc.) ir Vengrijoje (8,6 proc.). Latvijoje darbo jėga per metus pabrango 7,2 proc., o Estijoje – 8,2 procento. Vien darbo užmokesčio ir atlyginimų sąnaudos Lietuvoje per metus padidėjo 7,4 proc., kiti darbo jėgos kaštai (socialinio draudimo ir kitos įmokos) – 10,4 procento. Latvijoje šios sąnaudos didėjo atitinkamai 7,3 ir 7,1 proc., Estijoje – 8,2 ir 8,3 procento. Visoje ES darbo jėgos kaina per metus išaugo 2,3 proc., tik euro zonoje – 1,5 procento.