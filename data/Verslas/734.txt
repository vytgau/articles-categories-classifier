Į traukinį, kurio maršrutas jungia Prancūzijos sostinę ir jos priemiesčius, balandžio 3-ąją – pirmąją tris mėnesius truksiančio geležinkelių sektoriaus streiko dieną – žmonės lipo pro langus. Filmą primenanti scena nufilmuota maždaug 17 val. pagrindinėje Paryžiaus geležinkelio stotyje „Gare de Lyon“, aptarnaujančioje pietinius Paryžiaus priemiesčius ir rytinius miestus. Keleiviams į traukinį lipti pro langus teko, nes buvo uždarytos durys, nors traukinys ir stovėjo platformoje. Laimei, praėjus 15 minučių, durys galiausiai buvo atidarytos.