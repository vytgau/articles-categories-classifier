Panašu, kad artėjant šventėms, žmonės suskubo pirkti kalėdinių dovanų. Portalas sviesoforai.lt praneša, kad automobilių grūstys susidarė keliose Ozo g. vietose. Šioje gatvėje įsikūrę prekybos centrai „Akropolis“ ir „Ozas“. Automobilių grūstis taip pat susidarė Olandų gatvėje, dar pora tradiciškai pradeda formuotis Geležinio vilko g., t. y. Geležinio vilko ir Žalgirio g. sankryžoje centro link. Sudėtinga situacija ir Gynėjų g. bei Gedimino pr. Pakankamai intensyvus eismas Saltoniškių ir Goštauto gatvėse. Iki 16 valandos eismo įvykių Vilniaus gatvėse nebuvo užfiksuota, tačiau mieste vyksta net 33 kelio darbai.