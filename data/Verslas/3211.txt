Kaip skelbia grupė, tokiu pirmadienį priimtu „Maxima grupės“ akcininkų sprendimu siekiama išgryninti grupės struktūrą ir plėtrai sutelkti mažmeninės prekybos bendrovių patirtį, finansinius ir intelektinius resursus. „Vilniaus prekyba“ 100 proc. įmonės „Franmax“ akcijų įsigijo pernai rugsėjį iš Liuksemburgo bendrovės „Carson“. „Franmax“ teikia franšizės ir agentavimo paslaugas „Maxima grupės“ įmonėms. „Maxima grupė“ valdo prekybos tinklus „Maxima“ (Baltijos šalyse), „Aldik“ (Lenkijoje), „T-Market“ (Bulgarijoje) ir elektroninę parduotuvę „Barbora“. Konsoliduota grupės apyvarta pernai siekė 2,69 mlrd. eurų. „Vilniaus prekyba“ per antrines įmones „Maxima grupė“, „ Euroapotheca“, „Ermitažas“ ir „Akropolis group“ valdo prekybos centrų ir vaistinių tinklus bei nekilnojamojo turto projektų vystymo ir nuomos paslaugų įmones Baltijos šalyse, Lenkijoje, Bulgarijoje ir Ukrainoje. Pernai „Vilniaus prekybos“ konsoliduota apyvarta siekė 3,25 mlrd. eurų.