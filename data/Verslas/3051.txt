Visoje Lietuvoje valstybinės reikšmės kelių dangos drėgnos, vietomis sausos. Eismo sąlygos žiemiškai geros. Tik Vilniaus ir Šalčininkų rajonuose eismo sąlygas sunkina nedidelis rūkas, matomumas vietomis sumažėjęs iki 200 m, informuoja Lietuvos automobilių kelių direkcija. Vandens gylis krašto kelio Nr. 206 Šilutė-Rusnė apsemtame ruože, kurio ilgis - 393 metrai (nuo 6,319 iki 6,712 km), išlieka 8 cm. Eismas leidžiamas. Hidrometeorologijos tarnybos duomenimis, naktį debesuota su pragiedruliais. Be žymesnių kritulių. Vietomis plikledis. Žemiausia temperatūra nuo 2 laipsnių šalčio iki 3 laipsnių šilumos.