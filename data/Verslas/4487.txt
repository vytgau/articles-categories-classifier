VMVT Skubios veiklos skyriaus vedėjo pavaduotojo Pauliaus Bušausko teigimu, medžiotojai privalo laikytis nurodytų apribojimų - šiuo metu yra taikomos griežtesnės šernų medžiojimo sąlygos. „Visi medžiotojai, medžiojantys teritorijose, įeinančiose į II zoną, privalo pristatyti visų sumedžiotų ir rastų nugaišusių šernų mėginius ištirti dėl AKM į artimiausius teritorinius VMVT padalinius arba į Nacionalinį maisto ir veterinarijos rizikos vertinimo institutą, kurio mėginių priėmimo skyrius dirba ir savaitgaliais. Sumedžiotų šernų mėsa iki galutinių tyrimų rezultatų privalo būti saugoma su VMVT suderintose saugojimo vietose. Medžioklės plotų naudotojai taip pat privalo atlikti šernų gaišenų paieškas, o aptikę gaišenas, nedelsiant informuoti VMVT“, - sake P. Bušauskas. VMVT duomenimis, vien spalio mėnesį AKM nustatytas 24 sumedžiotiems šernams ir 139 šernų gaišenoms.