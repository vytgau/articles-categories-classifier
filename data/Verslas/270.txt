„Kalbamės apie tai (...) Negalėčiau įvardyti konkrečios datos, nes reikia suderinti daugybę detalių, žinoma, iš ukrainiečių pusės yra suinteresuotumas ilgai nedelsti, bet mes norime, kad tas laikas būtų patogus ir suderintos kitos detalės“, – BNS sakė „Lietuvos geležinkelių“ atstovas Mantas Dubauskas. Ukrainos infrastruktūros ministro pavaduotojas Jurijus Lavreniukas balandį sakė, kad „keturių sostinių“ traukinys kursuos jau artimiausiu metu. „Ukrainos geležinkeliai“ jau įsigijo 28 naujus keleivinius vagonus (...), kurie artimiausiu metu kursuos kryptimi Kijevas-Minskas-Vilnius-Ryga. Bilieto kaina kupė sieks apie 1855 grivinas (59 eurus)“, – socialiniame tinkle rašė J. Lavreniukas. Kiek anksčiau Ukrainos bendrovė ketino į traukinio maršrutą įtraukti penkias sostines – ir Taliną. M. Dubauskas, paklaustas, ar ukrainiečių iniciatyva nesukurs konkurencijos „Lietuvos geležinkelių“ maršrutui iš Vilniaus į Minską, teigė, kad tai yra vienas derybų klausimų. „Tai nėra pats svarbiausias ir vienintelis klausimas, mes kalbame apskritai apie infrastruktūros apkrovimą. Yra ne tik Minsko traukinys, tiesiog geležinkelio bėgiai stipriai apkrauti, tai norint atidaryti naują reguliarų maršrutą, reikia derinti laikus“, – sakė M. Dubauskas. Lietuvos keleiviai kol kas negali tiesioginiu traukiniu nuvykti iš Vilniaus į Rygą ar Taliną. „Kol kas tiesioginio susisiekimo į Rygą ir Taliną iš Vilniaus arba Kauno nėra (...) Kroviniai šiuo atveju aplenkė keleivius“, – sakė „Lietuvos geležinkelių“ atstovas M. Dubauskas. „Lietuvos geležinkeliai“ ketvirtadienį paskelbė kartu su Latvijos ir Estijos geležinkeliais išbandę naują konteinerinį traukinį „Amber Train“.