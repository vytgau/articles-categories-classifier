Savo darbo laiką taip pat sutrumpina populiarūs prekybos ir pramogų centrai. Užsidarys anksčiau Paskutinę šių metų dieną „Maximos“ parduotuvės dirbs iki 21 val., kai kurios net trumpiau. Pirmąją naujų metų dieną – sausio 1-ąją pirkėjų parduotuvės lauks nuo 12 iki 21 val., maždaug dešimtadalis visų parduotuvių tądien nedirbs visai. „Iki“ parduotuvės naujųjų metų vakarą dirbs iki 20 val. o sausio 1 dieną duris atvers nuo 10 val. ir dirbs iki 20 valandos, kai „Iki Express“ tinklo parduotuvės dirbs valandą ilgiau. „Rimi“ parduotuvės Naujųjų metų išvakarėse dirbs ilgiausiai – nuo 8 val. iki 22 val., o sausio pirmąją dieną nuo 10–11 val. iki 20 val. vakaro. Tuo metu visos „Lidl“ parduotuvės gruodžio 31 dieną dirbs nuo 8 val. iki 19 val., o sausio 1 d. išvis nedirbs. Sausio 1-ąją nedirbs ir „Norfa“ parduotuvės, 31 d. išvakarėse darbą baigs valanda anksčiau. Naujųjų metų išvakarėse trumpiau dirbs iš „Barboros“ kurjeriai, kurie prekes pirkėjams pristatys tik iki 19 val. Tuo metu e. parduotuvė sausio 1 d. nedirbs. Prekybos ir pramogų centrų darbo laiko pokyčiai Gruodžio 31 d. „Akropoliai“ darbą baigs 20 val., o juose esančios „Maxima XXX“ parduotuvės – 21 val. Ilgiau veiks tik Vilniaus „Akropolyje“ esanti „Maxima XXX“ parduotuvė, kuri veiks iki 22 val.. „Eurovaistinės“ tądien dirbs iki 21 val. Sausio 1 d., nedirbs „Akropoliuose“ įsikūrusios parduotuvės bei bankų skyriai ir „Lietuvos pašto“ padaliniai. „Maxima XXX“ parduotuvės ir „Eurovaistinės“ pirmąją 2018 m. dieną dirbs tik nuo 12 val. ir iki 21 val. Vilniaus „Akropolyje“ „Maxima XXX“ parduotuvė dirbs iki 22 val., o „Eurovaistinė“ atsidarys 11 val. ryto. „Akropoliuose“ aplink Ledo arenas įsikūrusios kavinės ir restoranai, pramogos pirmąją 2018 m. dieną veiks nuo 12 val. Tuo metu dauguma „Panoramos“ parduotuvių gruodžio 31 dieną dirbs iki 20 valandos, ilgiau dirbs tik sporto klubas „People Fitness“ ir „Rimi“, kurios veiks iki 22 val. Pirmąją Naujųjų metų dieną dauguma parduotuvių dirbs nuo 12 iki 22 valandos, išskyrus bankus, „Crustum“ kavinę, „Fit Food“, „Grill Brazil“, „Sriubos diena“, „Take Way“ restoranus, kurie nedirbs. Nuo 11 iki 20 val. lankytojų lauks „People Fitness“ ir „Rimi“. „Ozo“ prekybos ir pramogų centre 31 dieną dirbs tik kai kurios parduotuvės ir pramogos. Nuo 10 iki 19 val. lankytojų lauks restoranai, pramogų parkas „X-planet“, Multikino kino gerbėjus kvies nuo 10 iki 20 val., „Maxima“ dirbs nuo 8 iki 21 val. Naujųjų metų dieną „Maxima“ ir parduotuvės nedirbs, tačiau nuo 12 iki 22 val. lankytojų lauks „Multikino“, „X-planet“ ir restoranai.