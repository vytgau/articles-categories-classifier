Jomis tapo siekis, jog mokytojo profesija iki 2025-ųju taptų prestižine, dvigubos pilietybės įteisinimas, taip pat tikslas įtvirtinti pagalbą jaunoms šeimoms įsigijant būstus bei mažinti biurokratiją skaitmenizuojant valstybės paslaugas. „Šeima yra mūsų valstybės pagrindas, o norint kurt šeimą, reikia turėti tvirtą socialinį pagrindą. Taip susiklostė mūsų tradicijose, kad kiekvienas lietuvis nori turėti savo būstą. O tai nėra paprasta: kalbant apie valstybės ateitį, man atrodo svarbu, kad kiekviena jauna šeima galėtų turėti savo būstą, gimdyti, auginti vaikus, tada mūsų visų lauks šviesi ateitis“, – sakė premjeras Saulius Skvernelis. Anot jo, „valstybę žudo biurokratija“, o siekis skaitmenizuoti visus procesus valstybėje „rodo valstybės gebėjimą keistis, valstybės modernizavimą“. „Belieka tik palinkėti, kad skaitmeninį biurokratija nežudytų Lietuvos ir įgyvendinti tas idėjas“, – teigė premjeras. Idėjas galėjo siūlyti visi norintys, geriausiosios trys atrinktos įvertinus jų populiarumą, skaitomumą, persidengimą, taip pat atlikus profesionalų ir visuomenės apklausas. Konferencijoje taip pat dalyvauja šalies ministrai, kiti politikai, diplomatai, verslininkai ir ekspertai, savo sveikinimą atsiuntė buvęs Jungtinių Valstijų prezidentas George'as W . Bushas. 