Vis dėlto dainininkas sveikino faktą, kad apie šį reikalą buvo paskelbta. Bono, kurio tikrasis vardas – Paulas Davidas Hewsonas , priklauso dalis vienos Maltos bendrovės akcijų, o pastaroji 2007 metais įsigijo prekybos centrą Utenoje per vieną Lietuvos holdingo bendrovę, rodo dalis vadinamojo „Paradise Papers“ („Rojaus popierių“) nutekintų dokumentų paketo. Šiuos analizės rezultatus paskelbė Didžiosios Britanijos nacionalinis transliuotojas BBC ir dienraštis „The Guardian“. Bono atstovė Kathy McKiernan patvirtino, kad P. D. Hewsonas yra pasyvus akcininkas Gernsio kompanijoje „Nude Estates I“. Ši kompanija valdo 3,7 tūkst. kvadratinių metrų prekybos centrą „Aušra“ Utenoje. Iki 2012 metų šis prekybos centras priklausė Maltos bendrovei „Nude Estates 2“. Ji savo lietuvišką verslą pardavė minėtai Gernsyje registruotai įmonei. Išanalizavusi pirminius duomenis apie Bono investiciją Utenoje, Valstybinė mokesčių inspekcija (VMI) ėmėsi kontrolės priemonių prekybos centrą valdančios Lietuvos bendrovės „Nude Estates 2“ atžvilgiu. Įtariama, kad bendrovė Lietuvoje nesumokėjo 41,5 tūkst. svarų (47 tūkst. eurų), pasinaudojusi neteisėtomis apskaitos priemonėmis, nurodė BBC ir „The Guardian“. Transliuotojo ir laikraščio gautame Bono pareiškime sakoma, kad jis „nepaprastai susikrimtęs, nors tėra pasyvus smulkusis investuotojas ... kad buvo toli gražu ne pavyzdingai elgiamasi, o mano vardas vienaip ar kitaip su tuo susijęs“. Dainininkas sakė buvęs „kompanijos valdančiųjų patikintas, kad ji visiškai atitinka mokesčių reikalavimus“. „Faktas, kad sveikinu šį viešinimą“, – pridūrė jis ir paragino įkurti ofšorinių mokesčių centrų viešuosius registrus. Šie paviešinimai susiję iš didžiulio dokumentų paketo, nutekinti ir Bermudoje registruotos teisinių paslaugų bendrovės „Appleby“. Jį paskelbė Jungtinėse Valstijose įsikūręs Tarptautinis tiriančiųjų žurnalistų konsorciumas (ICIJ) per savo partneres žiniasklaidos organizacijas visame pasaulyje. Bono, garsėjantis savo aktyvizmu kovojant su AIDS Afrikoje, pastaraisiais metais yra pelnęs tarptautinį pripažinimą dėl savo pastangų mažinti skurdą per jo labdaringą organizaciją „One“. „Šį reikalą vertinu labai rimtai. Esu surengęs kampaniją, kad ofšorines įmones valdantys naudos gavėjai taptų skaidrūs. Iš tikrųjų būtent dėl to dokumentuose yra mano vardas, o ne patikos fondo pavadinimas“, – pridūrė jis.