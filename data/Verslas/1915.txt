„Rinkos svyravimai, kuriuos stebėjome pastarosiomis dienomis, nekelia man nerimo. Tie pokyčiai rinkoje, mūsų nuomone, aiškiai buvo būtinos rinkos korekcijos“, – pareiškė ji Dubajuje surengtame Pasaulio vyriausybių forume. Apie vykusias korekcijas ji kalbėjo taip: „Nesutelkčiau dėmesio į tai, kas vyko kelias pastarąsias dienas. Sutelkčiau dėmesį į būtinus pokyčius, kuriuos reikia įgyvendinti, ir į poreikį sutaisyti stogą.“ Arabų šalis TVF vadovė paragino sumažinti subsidijas ir darbo užmokestį viešajame sektoriuje, kad būtų galima suvaldyti išlaidas, užtikrinti tvarų augimą ir kurti darbo vietas. Ji teigiamai įvertino „daug žadančias“ reformas, kurių ėmėsi kai kurios arabų valstybės, tačiau pabrėžė, jog reikia padaryti daug daugiau, kad būtų išspręstos rimtos ekonominės ir socialinės problemos. Mažos naftos kainos slegia naftą eksportuojančių arabų šalių finansus, tuo tarpu naftą importuojančioms šalims tenka susidurti su tokiais iššūkiais kaip skolos augimas, nedarbas, konfliktai, terorizmas ir pabėgėlių srautai, pažymėjo TVF vadovė. Viena didesnių kainų korekcijų rinkose įvyko vasario 5 d., kai „Dow Jones Industrial Average“ indeksas per vieną dieną smuko net 1600 punktų – tai didžiausias nuosmukis istorijoje, užfiksuotas mainų dieną. Tai didžiausias iki šiol vertės praradimas, užfiksuotas mainų dienos pabaigoje. Bendras nuostolis sudarė 4,6 proc. visos „Dow Jones“ vertės – didžiausias nuo 2011 metų eurozonos įsiskolinimo krizės. Tačiau procentine verte neprilygo 2008 metų finansų krizei, ar 1987 juodajam penktadieniui. Tačiau nuosmukis kaip reikiant išgąsdino investuotojus. Azijos rinkos, reaguodamos į pirmadienio nuosmukį taip pat pasileido žemyn. Japonijos Nikkei 225 indeksas nusirito daugiausiai nuo pat 1990-ųjų, kol galiausiai šiek tiek pakilo aukštyn, rašė BBC. Stiprėjanti bendra pasaulio ekonomika ir augantys korporacijų pelnai pastaruoju metu pakylėjo akcijų rinkas į rekordines aukštumas.