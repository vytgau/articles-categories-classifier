Didžiojoje šalies dalyje šlapdriba, vidurio ir rytų Lietuvoje pereinanti į snygį, Klaipėdos ir Marijampolės apskrityse lietus. Oro temperatūra svyruoja nuo 0 iki 3 laipsnių šilumos. Vandens gylis krašto kelio Šilutė-Rusnė apsemtame ruože, kurio ilgis 500 metrų (nuo 6,2 iki 6,7 km), išlieka 105 cm. VĮ „Kelių priežiūra“ Klaipėdos padalinys nustojo kelti transporto priemones vandens lygiui pakilus iki 80 cm. Perkėlimo klausimus sprendžia Šilutės rajono savivaldybė, kuri paskelbė ekstremalią situaciją. Hidrometeorologijos tarnybos duomenimis, dieną vakarų Lietuvoje numatoma šlapdriba, pereinanti į lietų, rytų Lietuvoje snygis, pereinantis į šlapdribą. Vėjas pietų, pietvakarių, 6-11 m/s. Aukščiausia oro temperatūra - nuo 1 iki 5 laipsnių šilumos.