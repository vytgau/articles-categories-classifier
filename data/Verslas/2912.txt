„Aš tikrai nenorėčiau šiandien kalbėti ir leisti vieną ar kitą žinią dėl mokesčių. Artimiausiu metu, kaip jau buvo ir pernai minėta, mes sudarysime formalią ar neformalią ekspertų grupę, kalbant tiek apie mokestinė pertvarką, lygiagrečiai su pensijų pertvarka, ir tada negąsdinant žmonių, neįaudrinant atskirų socialinių grupių, pristatysime diskusijai savo parengtus siūlymus ir tada galėsime diskutuoti“, – Vyriausybėje trečiadienį sakė S. Skvernelis. Finansų ministras Vilius Šapoka gruodį pareiškė, kad visuotinis NT mokestis didelių pajamų neduotų. Anot jo, Tarptautinio valiutos fondo rekomendacijose „atsisakyta griežto tono“, jog Lietuvai būtinas viso NT apmokestinimas. Nuo šių metų brangesnis nei 220 tūkst. eurų gyventojų NT apmokestintas 0,5–2 proc. tarifais – jie priklauso nuo turto vertės (iki šiol – 0,5 proc.). Dėl to į biudžetą planuojama surinkti papildomai 2 mln. eurų pajamų.