Pasak jo, pavogtame seife buvo šeimai svarbių daiktų: nuotraukų albumų, garso ir vaizdo įrašų. „Namų seife milijonų nelaikau“, – sakė I. Rimševičius. Latvijos banko vadovas pridūrė nenorintis nieko įtarti, bet atkreipęs dėmesį, kad įsilaužimas įvyko vos savaitė po jo namuose atliktos kratos. Jis nurodė, kad seifas buvo pirmajame jo privataus namo aukšte ir kad seifui išnešti reikėjo daugiau nei žmogaus ar dviejų. Vis dėlto įsilaužimas trukęs tik maždaug 10 minučių. Pasak I. Rimševičiaus, grįžęs iš kino teatro namo jis ten rado apsaugos kompanijos darbuotojus. Name suveikus signalizacijai apsaugos darbuotojai atvyko per 10 minučių, bet vagys jau buvo pabėgę.