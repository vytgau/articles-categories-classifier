Tai BNS patvirtino ūkio ministro atstovas spaudai Egidijus Jurgelionis. M. Skuodis bus atsakingas už investicinės aplinkos gerinimą, už eksportą ir verslumą skatinančią įstaigą „Versli Lietuva“ bei užsienio investicijas skatinančią agentūrą „Investuok Lietuvoje“, prižiūrės stojimo į Ekonominės plėtros ir bendradarbiavimo organizacijos (EBPO) procesą. Tą pačią dieną darbą pradės jau anksčiau viceministru paskirtas Lietuvos inžinerinės pramonės asociacijos „Linpra“ direktorius Gintaras Vilda. Jis bus atsakingas už inovacijų politiką. Ministro Virginijaus Sinkevičiaus komandoje turėtų dirbti iš viso keturi viceministrai. M. Skuodžio socialinio tinklo „Linkedin“ paskyros duomenimis, jis beveik trejus metus vadovauja LB departamentui, iki tol jis dirbo banke vyriausiuoju specialistu, Viešosios politikos ir vadybos instituto analitiku ir Vyriausybės vyriausiuoju specialistu.