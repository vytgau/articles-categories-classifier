Investuotojai ėmė išparduoti svarus po to, kai pasirodė pranešimų, jog kelios dešimtys Konservatorių partijai priklausančių parlamentarų prisijungė prie siekiančių Th. May atsistatydinimo dėl serijos skandalų ir krizių, paveikusių britų vyriausybę. „Galimas torių balsavimas dėl pasitikėjimo Th. May šį rytą nusmukdė svaro kursą, tačiau padėjo pakilti FTSE indeksui“, – sakė IG analitikas Joshua Mahony. Laikraštis „The Sunday Times“ pranešė, kad 40 Konservatorių partijos narių sutiko pasirašyti pareiškimą dėl nepasitikėjimo premjere. Šiuo metu trūksta tik aštuonių parašų, kad būtų inicijuotas balsavimas dėl nepasitikėjimo. Reaguodamas į tai svaro kursas smarkiai krito dolerio atžvilgiu iki 1,3074 JAV dolerio. O euras svaro atžvilgiu pabrango iki 89,05 penso. Tuo tarpu pigesnis svaras padidino eksportuotojų akcijų kursus Londono biržoje, kas paskatino pagrindinio indekso FTSE 100 augimą.