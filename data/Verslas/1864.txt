Likusioje šalies dalyje pagrindiniai keliai daugiausia drėgni. Mažesnio eismo intensyvumo rajoniniai keliai taip pat drėgni, vietomis provėžoti, padengti prispausto sniego sluoksniu, slidūs. Pietinėje šalies dalyje bei Utenos apskrityje eismo sąlygas rytą sunkino rūkas, matomumas sumažėjęs ir siekė 100 metrų. Vakarų, Pietų Lietuvoje bei Kauno apskrityje rytą silpnai snigo, kitur buvo be kritulių. Oro temperatūra svyravo nuo 0 iki 5 laipsnių šalčio, rytinėje šalies dalyje - iki 9 laipsnių šalčio. Vandens gylis krašto kelio Šilutė-Rusnė apsemtame ruože, kurio ilgis 461 metras (nuo 6,285 iki 6,746 km), išlieka 76 cm. Lengvųjų transporto priemonių eismas draudžiamas. Lengvuosius automobilius, gyventojus bei keleivius apsemtu ruožu specialiomis transporto priemonėmis kelia įmonės „Kelių priežiūra“ Klaipėdos padalinys. Hidrometeorologijos tarnybos duomenimis, dieną daug kur pasnigs, vietomis formuosis plikledis. Aukščiausia oro temperatūra nuo 3 laipsnių šalčio iki 2 laipsnio šilumos.