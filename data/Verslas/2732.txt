„Pasaulyje energijos kaupimo sistemų poreikis didžiulis – išmaniųjų ličio baterijų rinka, kaip prognozuojama, augs dešimtadaliu kasmet“, – dienraščiui teigė „Energus“ ir „Energus Group“ vadovas Povilas Šidlauskas. Jo teigimu, šiuo metu rinkai kuriami keletas mobilių sprendimų. Projektui tikimasi dalinio Europos Sąjungos finansavimo, vyksta derybos su rizikos kapitalo fondais. „Energus Power Solutions“ yra antrinė energijos taupymo sprendimų bendrovės „Energus“ įmonė. Dienraštis teigia, jog elektros energijos kaupimo sistemos artimiausiais metais turėtų tapti paklausios. BNS primena, kad nuo lapkričio įsigaliojo Atsinaujinančių išteklių energetikos įstatymo pakeitimai, kuriais pagerintos sąlygos savo reikmėms elektrą gaminantiems vartotojams. Energetikos ministerija sieks, kad iki 2020 metų jų skaičius išaugtų 100 kartų – nuo 350 iki 34 tūkst.