Per mėnesį – sausį, palyginti su pernai gruodžiu – eksportuotų prekių kainos ūgtelėjo 1,5 proc., importuotų - 1,7 proc., pranešė Statistikos departamentas. Iš eksportuotų prekių per mėnesį labiausiai padidėjo tabako gaminių bei kompiuterių ir išorinės įrangos (po 14,5 proc.), žuvų ir žuvininkystės produktų (12 proc.) kainos, bet sumažėjo ryšio įrangos kainos – 11,2 proc., kitų porceliano ir keramikos gaminių – 9,2 proc., gyvų gyvūnų ir gyvūninių produktų – 8 procento. Iš importuotų prekių daugiausia pabrango gamtinės dujos – 10,2 proc., kiti porceliano ir keramikos gaminiai – 8,9 proc., pagrindiniai vaistų pramonės gaminiai – 7,9 proc., bet atpigo variklinių transporto priemonių kėbulai, priekabos ir puspriekabės – 9,5 proc., niekur kitur nepriskirti, kasybos ir karjerų eksploatavimo produktai – 8,3 poc., žuvys ir kiti žuvininkystės produktai – 7,3 procento. Per metus iš euro zonos importuotų prekių kainos padidėjo 0,6 proc., ne iš euro zonos – 4,8 proc., per mėnesį – atitinkamai 0,5 proc. ir 2,4 procento.