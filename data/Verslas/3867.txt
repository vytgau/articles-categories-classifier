Nors JAV ekonomika ir darbo rinka išlieka geros būklės, infliacija šalyje ir toliau laikosi žemiau tikslinio 2 proc. lygio. JAV doleris euro atžvilgiu smuktelėjo 0,72 proc., iki 1,182 dolerio už eurą. JAV ir Europos akcijų indeksai vakar šiek tiek smuktelėjo („S&P 500“ -0,08 proc., „Stoxx Europe 600“ -0,27 procento). Vokietijos DAX, padidėjus politinei rizikai dėl užsitęsusio koalicijos formavimo proceso, nukrito 1,27 procento. Nepavykus susitarti su keletu mažesnių partijų, kanclerė A. Merkel tikisi, kad formuojant vyriausybę prisijungs buvę partneriai socialdemokratai. Azijos biržose šįryt 8.30 val. Lietuvos laiku Kinijos „Shanghai Composite“ buvo nukritęs 1,41 proc. investuotojams nerimaujant, kad šalies pareigūnai žada imtis veiksmų dėl jų manymu pervertintos akcijų rinkos. Baltijos šalių indeksai judėjo į viršų (OMXV +0,15 proc., OMXT +0,31 proc., OMXR +0,24 procento). Didžiausią apyvartą (201,6 tūkst. eurų) pasiekė prekyba „Tallink Grupp“ akcijomis – jos pabrango 0,90 proc., iki 1,12 procento. Pagal sudarytų sandorių skaičių (69) akivaizdus lyderis buvo Šiaulių bankas (-0,33 proc., iki 0,597 euro už akciją).