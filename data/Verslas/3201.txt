„Visgi esminis reformos uždavinys – atskirti priežiūros ir rinkodaros veiklas. Tai yra turizmo paslaugų tiekėjų priežiūrą perduoti Valstybinei vartotojų teisių apsaugos tarnybai, o reorganizavus VTD į viešąją įstaigą patikėti jai Lietuvos įvaizdžio kūrimo bei vietos ir atvykstamojo turizmo rinkodaros funkcijas“, – sakė ministras. Apie reorganizacijai reikalingas lėšas bus galima kalbėti, kai reforma bus iki galo paruošta, tačiau tikimasi, kad ji padės sutaupyti valstybės lėšų. Pačią reformą pristatyti planuojama kitų metų pradžioje.