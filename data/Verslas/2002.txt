Likusioje šalies dalyje, pasak kelininkų, pagrindiniai keliai daugiausia drėgni. Mažesnio eismo intensyvumo rajoniniai keliai drėgni, vietomis provėžoti, padengti prispausto sniego sluoksniu, slidūs. Tauragės apskrityje rytą eismo sąlygas sunkina rūkas, matomumas sumažėjęs ir vietomis siekia iki 300 metrų. Klaipėdos ir Telšių apskrityse snyguriuoja, kitur - be kritulių. Oro temperatūra svyruoja nuo 0 iki 4 laipsnių šalčio. Vandens gylis krašto kelio Šilutė-Rusnė apsemtame ruože, kurio ilgis 5 km (nuo 2,0 iki 6,95 km), išlieka 95 cm. Keleivius per apsemtą ruožą kelia ugniagesių amfibija. Hidrometeorologijos tarnybos duomenimis, dieną kai kur nedideli krituliai, rūkas, silpna lijundra. Aukščiausia oro temperatūra nuo 2 laipsnių šalčio iki 3 laipsnių šilumos.