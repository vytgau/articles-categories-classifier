Generalinis „Spotify“ direktorius Danielis Ekas laiške pirmadienį rašė, kad viešas prekiavimas įmonės akcijomis padės jai išplaukti į platesnius vandenis, bet tuo pat metu užtikrino, jog jo pagrindinis tikslas - kompanijos plėtra ilguoju laikotarpiu. „New York Stock Exchange“ referencinę vienos „Spotify“ akcijos kainą nustatė ties 132 doleriais. Neoficialios prekybos pirmadienį metu, įmonės akcijomis buvo prekiaujama už panašią kainą, kas reiškia, kad „Spotify“ bendra vertė gali siekti virš 23 mlrd. dolerių. Nuo pat savo veiklos pradžios prieš dešimtmetį, „Spotify“ teko kovoti dėl vietos po saule - muzikos transliavimo koncepcijai priešinosi didžiosios įrašų kompanijos bei kai kurie garsūs muzikantai. „Spotify“ nusprendė į akcijų biržas žengti neįprastai - bendrovė leis dabartiniams investuotojams tiesiogiai pardavinėti savo turimas akcijas, bet pati įmonė naujų akcijų neleis. Be to, „Spotify“ nusprendė nesinaudoti bankų, draudikų paslaugomis ar prieš pirminį viešąjį akcijų pasiūlymą (IPO) rengti reklaminius renginius. Anot kai kurių specialistų, sprendimas nesamdyti bankų ar draudikų gali privesti prie itin nepastovios oficialios akcijų prekybos pradžios.