Pranešime sandorio suma neįvardijama. Technologijų naujienų internetinis puslapis „TechCrunch“ skelbė, kad sandoris siekia apie 400 mln. dolerių. Tai yra gerokai mažiau, nei „Shazam“ buvo įvertintas paskutinį kartą, - tada buvo skelbiama apie 1 mlrd. dolerių siekiančią įmonės vertę. „Apple“ teigia, kad „Shazam“ puikiai derės prie „Apple Stream“ muzikos transliavimo paslaugos bei padės naudotojams atrasti naujas dainas. „Apple Music“ šiuo metu turi apie 27 mln. vartotojų bei varžosi su konkurentu „Spotify“, kurio naudotojų bazė siekia apie 60 mln. „Shazam“ naudoja šimtai milijonų žmonių visame pasaulyje. Mes turime įdomių planų bei džiaugiamės galėdami susijungti su „Shazam“, - sakė „Apple“ atstovas Tomas Noimeiras. „Shazam“ šiuo metu yra prieinamas ir „Android“ operacinės sistemos naudotojams, tačiau „Apple“ nepatvirtino, ar po sandorio „Android“ versija toliau bus prieinama.