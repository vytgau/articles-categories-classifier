Jos teigimu, G. Guselnikovas vienas ar su savo advokatais prokuratūroje lankėsi ne vieną kartą dėl „Winergy“ bylos, kurioje keli asmenys, susiję su „Winergy“ vėjo jėgainių parku, yra kaltinami apgaulės būdu iš banko išvilioję daugiau nei 15 mln. eurų, sakė prokuratūros atstovė. Tačiau G. Guselnikovas per susitikimus su prokurorais ar generaliniu prokuroru Eriku Kalnmeieriu niekada neminėjo mėginimų iš jo reikalauti kyšių, sakė prokuratūros atstovė. Kaip anksčiau skelbė BNS, G. Guselnikovas Tarptautiniame investicinių ginčių sprendimo centre yra pateikęs ieškinį Latvijai ir tikisi taip išspęsti juridines problemas, kurios trukdo parduoti „Norvik“ priklausantį vėjo jėgainių parką „Winergy“. Jo žodžiais, dėl korupcijos skandalo nuo pareigų nušalinto Latvijos centrinio banko vadovo Ilmaro Rimkevičiaus tvirtinimas, esą „Norvik“ ir savininkai Latvijos valstybei yra pateikę 200 mln. eurų vertės ieškinį, neatitinka tikrovės. Guselnikovas pabrėžė, jog tokį skaičių sugalvojo I. Rimkevičius įspūdžiui visuomenėje sudaryti, tačiau pretenzijos Latvijai dydžio jis nenurodė. Anot G. Guselnikovo, Latvijos vyriausybei buvo pateikti „mažiausiai du“ šio ginčo sprendimo ne teisminiu keliu būdai, nė vienu jų valstybės išlaidų nebūtų reikėję, tačiau visi jie neįtiko. Latvijos visuomeninės televizija skelbė, jog „Norvik“ bankas vėjo jėgainių parko „Winergy“ savininkams (Estijos verslininkams) yra suteikęs 50 mln. eurų paskolą, kuri nebegražinama. Anot G. Guselnikovo, nemokia tapusiai „Winergy“ priklausantį jėgainių parką kreditorius siekia parduoti, tačiau tam trukdo „stiprų užnugarį Latvijos valdžioje“ koridoriuose turinti bankroto administratorius Maris Sprudas.