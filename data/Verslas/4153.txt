Londono darbo tribunolas atmetė „Uber“ apeliaciją dėl 2016 metų spalį priimto teismo spendimo visų akylai stebimoje byloje, nes ji turi platesnį poveikį Britanijoje klestinčiai vadinamai „trumpų projektų ekonomikai“. „Mūsų klientai sunkiai kovojo dėl šių teisių, kurios akivaizdžiai jiems turėjo būti suteiktos nuo pat pradžių, – išplatintame pranešime sakė „Bates Wells Braithwaite“ teisininkų firmos atstovas Paulas Jenningsas. „Šis teismo sprendimas turi platesnių pasekmių maždaug 40 tūkst. „Uber“ vairuotojų ir apskritai žmonėms, kurie susiję su vadinamąja „trumpų projektų ekonomika“. „Uber“ teigia šį sprendimą skųsianti. „Pagrindinė priežastis, kodėl vairuotojai dirba su „Uber“ yra ta, kad jie vertina laisvę rinktis, kada ir kur jie važinėja, todėl mes ketinama teikti apeliaciją, – sakė „Uber UK“ vadovo pareigas laikinai einantis Tomas Elvidge‘as. – Per pastaruosius metus mes patobulinome savo programėlę, kad vairuotojams būtų suteikta dar daugiau kontrolės. Mes taip pat investavome į tokius dalykus, kaip prieiga prie draudimo ligos ar traumos atveju.“ Šiuo metu „Uber“ vairuotojams sumokama už kiekvieną kelionę. Bendrovė pabrėžia, kad jos vairuotojai yra dirbantys savarankiškai ir patys renkasi, kada, kur ir kiek dirbti. „Brutaliai išnaudojantis“ Tačiau vienas iš ieškovų šioje byloje – Jamesas Farraras, pateikęs ieškinį „Uber“ kartu su buvusiu „Uber“ vairuotoju Yaseenu Aslamu, pavėžėjimo paslaugas teikiančios bendrovės verslo planą pavadino „brutaliai išnaudojančiu“. Juos remia ir Didžiosios Britanijos nepriklausomu darbuotojų (IWGB) profsąjunga, taip pat atstovaujanti kurjeriams, apsaugininkams ir vaikų globėjai. „Šios kompanijos paverčiu cirku tariamas darbuotojų teises“, – sakė šios profsąjungos generalinis sekretorius Jasonas Moyeris-Lee. Dar prieš tribunolo sprendimą „Uber“ atstovas AFP sakė, kad koks bebūtų rezultatas, “tai nebūtinai bus proceso pabaiga, nes bet kurį iš šalių teiks apeliaciją“. Šioje byloje dar galima kreiptis į Apeliacinį ir Aukščiausiąjį Teismus. Šiuo metu „Uber“ taip pat kovoja dėl teisės ir toliau dirbti Londone, kur miesto valdžia kol kas dar nepratęsė jos licencijos. Londone „Uber“ turi maždaug 40 tūkst. „Uber“ vairuotojų ir 3,5 mln. klientų.