15min.lt rašo, kad kai kurie vartotojai gavo iki trijų kartų didesnes sąskaitas. ESO klientus aptarnaujančios „Gilės“ atstovė Jurga Buividienė patvirtino, kad sistemose įsivėlė klaidų. „Savaitės pabaigoje dėl techninės klaidos el. paštu maždaug 80 tūkst. klientų išsiuntėme klaidingas mokėjimo sumas, kurios nebūtinai yra didesnės. Visų klientų labai atsiprašome, tikslias mokėtinas sumas išsiųsime kiekvienam klientui asmeniškai. Tikslias sąskaitas taip pat visada galima rasti www.manogile.lt“, – teigiame DELFI atsiųstame komentare. Pasak „Gilės“ atstovės, permokos - niekur nedings. „Jei klientas jau apmokėjo sąskaitą su netikslia suma, jis gali sumokėti skirtumą dabar arba tiesiog laukti kito mėnesio sąskaitos, į kurią įtrauksime susidariusią permoką ar nepriemoką“.