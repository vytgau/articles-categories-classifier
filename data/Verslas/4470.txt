Lietuva Skandinavijos šalis laiko socialiai atsakingos gerovės pavyzdžiu, tad paklaustas, kaip Švedijos visuomenė pasitenkina aukštu gerovės lygiu ir mokesčių našta, jis sako, kad Švedijoje įvyko įdomus dalykas – pastaraisiais metais Švedijoje bendrojo vidaus produkto mokestinių pajamų dalis sumažėjo ir dabar ji siekia 43 proc., kai prieš penkerius metus siekė 50 proc. „Noriu pabrėžti, kad Švedijos gerovė nėra paremta dideliais mokesčiais, bet aktyviu dalyvavimu darbo rinkoje, įskaitant jaunus ir pagyvenusius žmones. Būnant visiška žmonių dauguma, kurie gali dirbti, darbo rinka aprūpina nepriklausomybe nuo valstybinių dotacijų, pavyzdžiui, pašalpų. Mano nuomone, užtektini ištekliai turėtų būti paskirstyti maksimaliam darbo rinkos žmonių skaičiui, taip pat aprūpinant ir apmokymais. Žinoma, tai visuomenei yra iššūkis – pasiekti dotacijų mažinimą žmonėms, kurie gali dirbti, ir sėkmingą jų įvedimą į darbo rinką", - komentavo F. Reinfeldtas. Pasak jo, negana to, Švedija skiria papildomą dėmesį mažai apmokamų darbuotojų motyvacijai ir vyresnio amžiaus žmonių įtraukimui į darbo rinką. Buvęs Švedijos premjeras pastebi, kad gana daug Švedijos bendrovių jau veikia Lietuvoje ir noras pritraukti investicijas pirmiausia iš artimiausių kaimyninių šalių – yra teisingas. „Dauguma Šiaurės Europos investuotojų nori ateiti į Lietuvą ir jau svarsto Lietuvą kaip šalį, kuri yra ne tik stabili investicijoms, bet ir su itin išsilavinusia darbo jėga, - kalbėjo jis. - Mūsų valstybės pozicija yra tokia, kad Švedijoje turi išlikti atviros ekonomikos principas. Mes turime būti laimingi, kad žmonės iš kitų šalių norėtų atvykti į mūsų šalį ir čia gyventi. Taip pat turime nepamiršti, kad mūsų visuomenė sensta ir gyventojų skaičius mažėja, o trokštamos gerovės lygis išlieka aukštas. Kad galėtume jį išlaikyti, mums reikia darbo jėgos iš kitų šalių." Paklaustas, kodėl tokia didelė europiečių dalis nesijaučia laimingi Europos Sąjungoje (ES), jis dėstė, kad globalizacija ir laisvoji prekyba sukūrė augimą ir gerovę daugelyje ES šalių, tačiau dalis žmonių jaučiasi, lyg būtų palikti už augimo ir klestėjimo ribų, rašoma vadovų konferencijos „EBIT" pranešime. „Laimės jausmas yra artimai susijęs ne tik su kiekvieno individo požiūriu, bet ir su jo artimaisiais – šeima, draugais bei pažįstamais. Dauguma žmonių įsivaizduoja, kad buvę pokyčiai buvo geri kitiems, bet tik ne man. Tai verčia atsisukti į populizmą ir lemia tam tikrą pasitraukimą nuo išorinio pasaulio, vietoj susisiejimo su juo", - sakė F. Reinfeldtas. Jis teigia, kad žmonės kaip grėsmę suvokia globalizacijos lemiamus pokyčius. „Mes matome, kad, nors ir lėtai, gerovė auga daugelyje vietų, įskaitant trečiojo pasaulio šalis. Vis dėlto, daugybė žmonių gyvena skurde. Globaliame lygyje, gyvenamųjų sąlygų pagerinimas eina tinkama linkme. Vis dėlto Europoje globalizacija reiškia daugumos tradicinių sektorių ir darbų nekonkurencingumą. Restruktūrizavimas ir pokyčiai tuose sektoriuose vyksta daugelyje vietų, tuo tarpu dauguma šių sektorių darbuotojų paliekami už borto – arba jie praranda darbus, arba jų atlyginimas labai nedidelis. Dėl to žmonės ir turi jausmą, kad vykstantys pokyčiai yra geri kitiems, bet ne jiems. Žmonės yra pasiruošę priimti pokyčius, bet tik numatydami, kad pokyčiai yra jų naudai", - dėstė F. Reinfeldtas. Nors Europos Komisija pasiūlė 5 scenarijus tolimesnei ES plėtrai, kurių scenarijai apima aukštesnįjį federalizmą, išimtinai laisvąsias prekybos sąjungas, ir modelį, apimantį artimesnį bendradarbiavimą ne tarp viso bloko valstybių, o tarp šalių, norinčių tokio bendradarbiavimo, jis sako, kad iš ES reikia kur kas daugiau nei tik laisvoji prekyba. „Žinoma, laisva rinka aprūpina gerovės augimu ir naujomis darbo vietomis, tačiau tai neišsprendžia problemų, reikalaujančių vieningo politinio sprendimo. ES yra puikus mechanizmas, bendrų politinių sprendimų įvairiose šalyse priėmimui. Tačiau, tuo pat metu, turime gerbti ES narių skirtumus. Švedams tai atrodo savaime suprantama, nes mes nesame euro zonos dalis. Dėl to aš palaikau daugiapakopę ES valdymo sistemą. Visuomenėje vyraujanti nuotaika taip pat reikalauja sprendimų ne iš Briuselio, o iš vietinių vyriausybių. Ir toks daugiapakopis modelis, pasižymintis artimesniu bendradarbiavimu tarp suinteresuotų šalių, yra geras sprendimas", - kalbėjo jis. Visgi, jis sutinka, kad mažos ir ne tokios turtingos šalys yra truputį sunerimusios dėl šio modelio. „Būdamos branduolio dalimi, šios valstybės norėtų artimesnio bendradarbiavimo, bet jų išgalės – ribotos. ES diskutavo šį dalyką pakankamai ilgai ir, mano nuomone, Vokietija bei Prancūzija turi suprasti, kad jos turi apimti ir bendradarbiauti su visomis ES narėmis, norinčiomis tokio bendradarbiavimo. Negana to, struktūrinių ES fondų idėja yra didesnių fondų paskirstymas mažiau išsivysčiusioms šalims. Kol ES biudžetas yra taip dalinamas, mes siunčiame aiškią žinią, kad mažiau išsivysčiusioms narėms norime sukurti geresnes sąlygas. Be abejo, ateityje yra tikėtini tam tikri pokyčiai, kadangi Didžioji Britanija, prisidedanti prie ES biudžeto 15 proc., išstoja iš ES", - priminė F. Reinfeldtas. Tęsdamas apie struktūrinius ES fondus, jis sako dauguma sektorių ir verslininkų yra sunerimę dėl plėtros ateityje, kai struktūriniai fondai mūsų šalyje stipriai sumažės. „Žinoma, tai rizikinga. Tačiau, tokia ir buvo pradinė idėja – kuo labiau šalis tampa išsivysčiusi, tuo didesnė atsakomybė tenka jos pačios augimui, priimant mažiau paramos iš kitų šalių. Manau, svarbiausi Lietuvos faktoriai yra narystė vieningoje rinkoje ir artimas bendradarbiavimas su likusiu bloku bei atvirumas investicijoms", - siūlė jis. Kovą Vilniuje vyksiančioje vadovų konferencijoje „EBIT" jis kalbės apie visuomenės ir valstybės gerovę. Fredrikas Reinfeldtas Lietuvoje lankysis ir pranešimą skaitys 2018 m. kovo 22-23 d.