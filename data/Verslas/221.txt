Anot „Litgrid“, kainos krito visose Šiaurės ir Baltijos šalyse, išskyrus Daniją, kur kainos išaugo beveik dešimtadaliu. Lietuvoje praėjusios savaitės kaina siekė 39,7 euro už MWh. „Mažesnes kainas lėmė dėl šiltėjančių orų sumažėjęs suvartojimas regione. Šiltesni orai netrukus turėtų vis labiau tirpdyti po žiemos susikaupusius sniegynus ir papildyti vandens rezervuarus Šiaurės šalyse, kur vandens lygis šį sezoną yra žemiausiame taške“, teigiama pranešime. Lietuvoje importuota 70 proc. suvartotos elektros energijos, 20 proc. - Švedijos, 55 proc. - iš Latvijos, Estijos ir Suomijos, 25 proc. elektros - iš trečiųjų šalių. Balandžio 16-23 d. elektros srautui į Lietuvą tarptautinių Latvijos-Lietuvos jungčių pralaidumas vidutiniškai buvo išnaudojamas 70 proc., o Baltarusijos-Lietuvos - 35 proc. Elektros srautui Lenkijos kryptimi Lietuvos ir Lenkijos jungties pralaidumas buvo vidutiniškai išnaudojamas 73 proc., o Lietuvos kryptimi - 6 proc. „NordBalt“ pralaidumo išnaudojimas Lietuvos kryptimi siekė 41 proc., o Švedijos kryptimi 5 proc.