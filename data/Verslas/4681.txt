„Pagrindinis pasikeitimas yra tas, kad „Vilniaus prekybos“ antrinės įmonės pradeda naują aktyvų plėtros etapą (...) Vilniuje yra vietos dar vienam „Akropoliui“. „Maximos“ ir „Euroapothecos“ turima rinkos dalis Latvijoje ir Estijoje taip pat leidžia organiškai augti. Kitose užsienio rinkose - Lenkijoje ir Bulgarijoje - nesame tokie stiprūs, ten matome galimybių įsitvirtinti per įsigijimus“, - interviu dienraščiui teigė jis. M. Čatrauskas patvirtino, kad nei dabar, nei artimiausiu metu neturi planų parduoti tinklą „Eurovaistinė“. Pasak M. Čatrausko, „Euroapotheca“ vadovybė mato plėtros galimybių ne Lietuvoje, daugiausia kitose Baltijos šalyse, Vidurio Europoje, Šiaurės šalyse. Tose rinkose nėra daug galimybių augti organiškai, bet matoma patrauklių taikinių, kuriuos galima nusipirkti. „Maxima“ ieško įsigijimų už Lietuvos ribų.