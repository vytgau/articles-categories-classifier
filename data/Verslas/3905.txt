Iš Kauno pradedami skrydžiai į Bulgarijos uostamiestį Burgasą ir Italijos uostamiestį Riminį. Abu skrydžiai vyks kartą per savaitę ir prasidės nuo kovo, rašoma pranešime spaudai. Jie bus 2018 m. vasaros skrydžių programoje. Skelbta, kad nuo kovo pigių skrydžių bendrovė „Ryanair“ pradeda skrydžius iš Kauno į Ispanijos miestą Žironą. Tai yra poilsiautojų iš Lietuvos mėgiama kryptis, nes yra regione, kuriame gausu kurortų. Žirona yra miestas Katalonijoje. Šis kurortų regionas yra vadinamas Costa Brava, o jame įsikūręs kurortas Lloret de Mar, į kurį siūlė vykti ir kelionių organizatoriai iš Lietuvos. „Ryanair“ į šį Ispanijos miestą nuo kovo skraidys dukart per savaitę nuo kovo, šis kryptis planuojama visam 2018 m. vasaros sezonui. Skrydžiai nuo pavasario į Žironą vyks ne tik iš Kauno, bet ir iš Rygos. Spalį bendrovė pranešė pradedanti skrydžius iš Vilniaus į Vokietijos miestus Niurnbergą ir Kiolną. „Ryanair“ konkurentė, Vengrijos pigių skrydžių įmonė „Wizz Air“, nuo lapkričio pradėjo skrydžius iš Vilniaus į Maroko kurortą Agadirą.