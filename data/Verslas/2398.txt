Tačiau ekonomistas Žygimantas Mauricas sako, kad žvelgiant į kitas Europos Sąjungos (ES) valstybes Lietuvos skolos lygis yra ganėtinai žemas: „Palyginti su kitomis šalimis, kokios nors dramos tikrai nėra. Juolab kad skola kitais metais sumažės, nes planuojamas perteklinis biudžetas. Skolos padidėjimas praėjusiais metais yra daugiau techninis, nes šiek tiek sukaupta rezervo paimtoms skoloms grąžinti“. Ž. Maurico nuomone, artimiausių 5 metų laikotarpiu Lietuvos viešieji finansai atrodys vieni geriausių ar net patys geriausi visoje ES. Finansų ministerijos Valstybės iždo departamentas prognozuoja, kad galutinė 2017 metų skola sieks 17 mlrd. 131 mln. eurų, arba 41,5 proc. bendrojo vidaus produkto (BVP).