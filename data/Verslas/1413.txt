Visi trys pagrindiniai JAV akcijų indeksai Niujorke penktadienio prekybą baigė beveik 2 proc. augimu, „Nasdaq“ indeksas pasiekė naujas rekordines aukštumas, padengęs nuostolius, patirtus per neramią penktadienio prekybą. JAV akcijų pakilimas išplito į Azijos rinkas. Tokijo akcijų indeksas rytinėje pirmadienio prekyboje ūgtelėjo 1,7 proc., palaikomas silpnos jenos, tuo tarpu Honkongo indeksas pašoko 1,3 procento. Šanchajaus indeksas pakilo 0,3 proc., o Seulo - vienu procentu. Sidnėjaus akcijų rinka išaugo 0,7 proc., palaikoma pranešimų apie tai, kad Australija pasiekė, jog šaliai būtų taikoma išimtis dėl JAV paskelbtų tarifų plienui ir aliuminiui. Singapūro akcijų indeksas pakilo 1,5 proc., Taipėjaus - daugiau nei vienu procentu. Akcijų rinkos pakilo ir Velingtone, Maniloje ir Džakartoje. Investuotojus džiugino JAV darbo departamento statistika, parodžiusi, kad JAV darbdaviai vasarį per mėnesį sukūrė daugiausia darbo vietų nuo 2016 m. vidurio - 13 tūkst. naujų darbo vietų, smarkiai daugiau nei prognozavo analitikai.