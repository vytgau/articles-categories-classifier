Lietuvoje importuota 80 proc. suvartotos elektros energijos, 26 proc. - iš Švedijos, 9 proc. - iš Latvijos, Estijos ir Suomijos, 65 proc. elektros - iš trečiųjų šalių. Dėl remonto darbų Estijoje buvo neprieinama iki 1000 MW galios elektrinių. Praėjusią savaitę gamyba Estijoje krito 17 proc., o eksportas į Latviją sumažėjo 90 proc. Latvijoje hidroelektrinių gamyba smuko daugiau nei ketvirtadaliu, šiluminės elektrinės pagamino net 80 proc. daugiau ir bendra gamyba Latvijoje išaugo 22 proc. Lietuvoje gamybos struktūra keitėsi nežymiai ir permainingą vėjo gamybą keitė importo srautai iš kaimyninių šalių bei išaugusi hidroelektrinių gamyba. Vasario 19-25 dienomis elektros srautui į Lietuvą tarptautinių Latvijos-Lietuvos jungčių pralaidumas vidutiniškai buvo išnaudojamas 13 proc., o Baltarusijos-Lietuvos - 65 proc. Tarptautinių Estijos-Latvijos elektros jungčių pralaidumas elektros srautui iš Estijos į Latviją vidutiniškai buvo išnaudojamas 5 proc. Elektros srautui Lenkijos kryptimi Lietuvos ir Lenkijos jungties pralaidumas buvo vidutiniškai išnaudojamas 24 proc., o Lietuvos kryptimi - 37 proc. „NordBalt“ pralaidumo išnaudojimas Lietuvos kryptimi siekė 54 proc.