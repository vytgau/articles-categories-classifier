Šalies civilinės aviacijos tarnybos teigia paprašiusios avialinijų atšaukti apie 30 proc. savo skrydžių. „Air France“ pranešė, kad antradienį visi ilgojo nuotolio skrydžiai vyks pagal planą, tačiau trumpojo ir vidutinio nuotolių skrydžių bus atšaukta apie 25 proc. „Easyjet“ teigė besitikintys darbo trukdžių bei paskelbė apie atšauktus skrydžius informuosiantys savo klientus tiesiogiai. Savo ruožtu pradinių mokyklų mokytojų sąjunga taip pat pranešė, kad beveik pusė šalies mokytojų antradienį nusprendė streikuoti. Sąjungas piktina valdžios sprendimas, pagal kurį darbuotojai turi apmokėti pirmąją savo nedarbingumo dėl ligos dieną, bei socialinio įdarbinimo schemų karpymas. Be to, darbuotojams kelia nerimą prezidento Emmanuelio Macrono noras viešajame sektoriuje 120 tūkst. sumažinti darbo vietų skaičių. Streikus remia visos pagrindinės viešojo sektoriaus sąjungos, skirtingai nei praėjusį mėnesį vykusius protestus prieš E. Macrono Darbo kodekso reformą.