Tokį klausimą LRT TELEVIZIJOS laidoje „Laba diena, Lietuva“ užduoda ekonomistas Raimondas Kuodis. Pasak jo, nors daug kas priešiškai reaguoja į bandymą pinigais vertinti žmogaus gyvybę, tai tiesiog yra būdas efektyviai naudoti sveikatos apsaugos sistemos išteklius. „Čia kalba eina apie viešuosius finansus. Juos reikia paskirstyti gerai, taip, kad išgelbėtume maksimalų skaičių sielų“, – sako ekonomistas. Kitaip, kaip teigia R. Kuodis, galima išleisti beprotiškas sumas vaikantis vienos gyvybės, taigi ekonomistai sukandę dantis gyvybę vis dėlto bando įvertinti. „Statistinė gyvybės vertė yra toks įvertinimas, kurio reikšmė būtų štai tokia: įsivaizduokim, kad vieni gyvenimo metai verti 15 000 eurų“, – aiškina ekonomistas.