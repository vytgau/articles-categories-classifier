Kaip ir tikėtasi, Frankfurte veikiantis bankas paliko galioti pagrindinę refinansavimo normą ties 0 proc., ribinio skolinimosi galimybės normą ties 0,25 proc., o indėlių palūkanų norma toliau bus neigiama ir sieks -0,4 proc. Be to, centrinis euro zonos bankas nusprendė neatlikti jokių pokyčių kiekybinio skatinimo programoje, bet tuo pat metu savo pranešime pademonstravo didesnį pasitikėjimą euro zonos ekonomika bei savo galimybėmis pasiekti 2 proc. infliacijos ribą. Pranešime nebebuvo užsimenama apie galimybę didinti kiekybinio skatinimo programos apimtis, kurios šiuo metu siekia 30 mlrd. eurų per mėnesį. Frazę apie galimybę pirkti daugiau obligacijų per mėnesį ECB įtraukdavo į kiekvieną savo oficialų pinigų politikos pranešimą nuo 2016 m. gruodžio.