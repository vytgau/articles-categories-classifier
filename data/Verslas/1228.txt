Siekdama paskatinti žmones pradėti dirbti sau ir tapti laisvai samdomais darbuotojais, verslo verslui platforma „Expert Market“ sudarė sąrašą geriausių šalių gyventi, jeigu norite būti patys sau viršininkais. Tyrimo metu buvo vertinami ekonominiai ir gyvensenos veiksniai 57–iose šalyse: pragyvenimo lygis, vidutinė interneto sparta, transporto sistemos kokybė, nemokamos belaidžio interneto prieigos taškų skaičius, kavos puodelio kaina, gyventojų pajamų mokesčio tarifai bei verslo pradėjimo ir skolinimosi paprastumas. Pateikiame trylikos geriausių pasaulyje šalių, kuriose paranku dirbti sau, sąrašą mažėjimo tvarka: 13. Portugalija. Šioje šalyje – geros galimybės skolintis, yra padori transporto sistema, o kavos puodelis kainuoja vidutiniškai vos 1,02 svaro sterlingų (apie eurą). 12. Prancūzija. Paryžius ir daugybė kavinukių. Prancūzija geriausiai tarp trylikos šalių įvertinta Pragyvenimo lygio indekse. 11. Latvija. Nebrangia kava pasimėgausite Rygoje ar Daugpilyje. Be to, Latvijoje yra santykinai žemi gyventojų pajamų mokesčio tarifai. 10. Čekija. Ši šalis buvo gerai įvertinta pagal visus kriterijus. Tokie Čekijos miestai kaip Praha yra puiki vieta dirbti savarankiškai. 9. Bulgarija. Nors pagrindiniu traukos veiksniu gali būti maži pajamų mokesčio tarifai, Bulgarijoje taip pat kava yra pigiausia ir kainuoja vidutiniškai vos 0,94 svaro sterlingų (apie eurą). 8. Estija. Estija buvo gerai įvertinta pagal visus kriterijus, ypač dėl pigaus transporto. 7. Naujoji Zelandija. Nors Australija, rodos, yra populiaresnė tarp jaunų profesionalų, kaimyninėje Naujojoje Zelandijoje kava yra pigesnė, internetas yra spartesnis, o taip pat čia labai lengva pradėti verslą. 6. Ispanija. Puikiųjų Barselonos paplūdimių pakaktų paskatinti bet ką keltis čia gyventi ir dirbti. Tačiau Ispanija buvo gerai įvertinta ir dėl puikių galimybių skolintis, gero susisiekimo, pigios kavos ir geros prieigos prie interneto. 5. Jungtinė Karalystė. Tokiuose miestuose kaip Londonas ir Mančesteris yra suteikiamos puikios galimybės skolintis. Jie taip pat gali pasigirti gera transporto sistema, dėl ko yra patrauklūs dirbti savarankiškai norintiems žmonėms. 4. Jungtiniai Arabų Emyratai. Tai – vienintelė šalis sąraše, kurioje taikomas nulinis pajamų mokesčio tarifas. Dubajus ir Abu Dabis jau pritraukė nemažai vadinamosios tūkstantmečio kartos atstovų. 3. Pietų Korėja. Tokiais miestais kaip Seulas ir Busanas galinti pasigirti šalis gerai įvertinta Pragyvenimo lygio indekse. Čia yra geros sąlygos skolintis ir veikia spartus internetas. 2. Jungtinės Amerikos Valstijos. Šalis atsidūrė antroje vietoje dėl geros transporto sistemos. Be to, šalyje veikia net 559 077 nemokamos prieigos prie interneto taškų. 1. Honkongas. Šis finansinis centras ir tikras startuolių uostas yra geriausia vieta gyventi tiems, kas nori dirbti savarankiškai. Čia veikia geriausiai įvertinta transporto sistema, yra mažas gyventojų pajamų mokestis ir veikia puikus internetas.