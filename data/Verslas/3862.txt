Kompanijos pardavimai iš viso siekė 70,7 mln. eurų bei išaugo, palyginti su trečiu 2016 m. ketvirčiu, kai pardavimai siekė 50 mln. eurų. Nepaisant to, palyginti su minėtu laikotarpiu, „Rovio“ prarado 800 tūkst. eurų. „Rovio“ teigia į žaidimus investavusi 22 mln. eurų, tikintis, kad ši investicija pagerins pelno rodiklius ateityje. „Manome, kad šios investicijos atsipirks po 8-10 mėnesių“, - sakė „Rovio“ generalinė direktorė Kati Levoranta. Dėl „Angry Birds“ žaidimo išpopuliarėjusi „Rovio“ pastaraisiais metais siekė praplėsti savo veiklos ribas. „Sony Entertainment“ 2016-aisiais išleistas „Angry Birds“ filmas buvo itin sėkmingas bei visame pasaulyje uždirbo 350 mln. dolerių. Kompanija taip pat valdo „Angry Birds“ teminius parkus kai kuriose šalyse bei prižiūri knygų vaikams leidybą keliolika kalbų. Tuo pat metu garsųjį žaidimą kas mėnesį žaidžia apie 80 mln. aktyvių žaidėjų.