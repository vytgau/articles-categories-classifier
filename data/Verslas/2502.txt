Toks žingsnis visiškai atitinka šalies prezidento Donaldo Trumpo vykdomą „Amerika pirmiausia“ prekybos politiką, kuria siekiama apsaugoti vietos gamintojus nuo užsienio konkurencijos. Labiausiai tokio sprendimo padarinius pajus kinų saulės baterijų gamintojos ir Pietų Korėjos skalbyklių gamintojos. Abi šalys pažėrė kritikos dėl tarifų, apie kuriuos prezidentas D. Trumpas kalba nuo savo kadencijos pradžios. Pietų Korėja pareiškė apskųsianti tokį sprendimą Pasaulio prekybos organizacijai (PPO), pavadinusi tarifus „pernelyg dideliais“ ir „apgailėtinais“. Šalies gamintojos, įskaitant „Samsung“ ir LG, konkuruoja skalbyklių rinkoje su tokiomis JAV įmonėmis kaip „Whirlpool“. Tuo tarpu Kinija, didžiausia saulės baterijų gamintoja, pareiškė, kad toks žingsnis dar labiau pakenks pasaulinės prekybos sąlygoms.