Trečiadienį, gruodžio 20 dieną, bus parduodama viena iš garsiausių ir seniausią Krymo putojančio vyno gamyklų „Novyj Svet“. Bendrovę 1878 metais Krymo pakrantės gyvenvietėje Novyj Svet įkūrė Rusijos kunigaikštis Levas Golicynas. Iki pat 2014 metų ši įstaiga buvo Ukrainos valstybės nuosavybė. Kai Krymo pusiasalį aneksavo Maskva, bendrovė buvo nacionalizuota. Kaip teigia vyriausioji putojančio vyno gamybos technologė Liudmila Zadorožnaja, šiuo metu gamykla dirba tik puse kojos. Moters teigimu, dabar per metus čia pagaminama apie 1,5 mln. putojančio vyno butelių, tačiau būtų galima pagaminti ir dar tiek pat. Anot Krymo vietos pareigūnų turimų duomenų, gamyklos turima įranga išnaudojama tik 60 proc. Krymo nuosavybės ir žemės reikalų ministerijos atstovai patvirtino į privatizacijos planą įtraukę 100 proc. minėtosios putojančio vyno gamyklos akcijų. Pirminė objekto kaina siekia 25,4 mln. skaičiuojant doleriais. Remiantis turimais duomenimis, putojančio vyno gamykla domina du potencialius pirkėjus. Kaip skelbia Rusijos verslo šaltinis RBC, vienas iš jų yra „Southern project“. Visos jo akcijos priklauso „Rossija Bank“, netgi biuras Sankt Peterburge įsikūręs tame pačiame pastate. Pagrindinis šio juridinio asmens akcininkas yra Rusijos milijardierius Jurijus Kovalčiukas, kuris neretai minimas kaip artimas Rusijos prezidento bičiulis. Kitas potencialus pirkėjas, anot RBC, yra bendrovė „Boom-box Invest“ – smulkus verslas, kuriame vos 15 darbuotojų.