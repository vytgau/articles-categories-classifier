Keturi parlamentarai – Andrius Palionis, Valentinas Bukauskas, Juozas Bernatonis, ir Rimantas Sinkevičius – įregistravo atitinkamą pataisą. Jei būstas perkamas mieste iki 50 tūkst. gyventojų, siūloma šeimai be vaikų skirti 20 proc. valstybės subsidiją, su vienu vaiku, jei jam reikia specialios priežiūros, – 22 proc., iki 100 tūkst. gyventojų mieste – atitinkamai – 12 ir 13 proc., o virš 100 tūkst. gyventojų – atitinkamai 7 proc. ir 8 proc. Jeigu šeimoje auga du, trys ir daugiau vaikų, subsidija didėtų po 1-2 procentinius punktus. Vyriausybė siūlo paramos neskirti, įsigyjant būstą Vilniaus, Kauno, Klaipėdos, Šiaulių, Druskininkų, Neringos ir Trakų miestuose, taip pat dalyje Palangos. Subsidija būtų skiriama tik šeimoms iki 35 metų: 15 proc. – be vaikų, 20 proc. – auginančioms vieną vaiką, 25 proc. – du vaikus, 30 proc. – tris ir daugiau vaikų. Subsidija būtų skiriama, jei paskola siektų iki 87 tūkst. eurų.