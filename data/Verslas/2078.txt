„Į Švediją, Suomiją ir Norvegiją norime ne tik eksportuoti gaminius, bet ir teikti tose šalyse paslaugas. (...) Norint žengti žingsnį į šią rinką pirmiausia reikėtų papildomai pritraukti kokių 40-60 darbuotojų komandą. Ji užsiimtų nedideliais projektais vienoje iš Skandinavijos šalių, o vėliau paslaugų apimtį galima būtų plėsti palaipsniui. Neatmestinas ir jau toje rinkoje veikiančios įmonės įsigijimas“, – dienraščiui sakė bendrovės vadovas Edmundas Damaševičius. Šiuo metu įmonė derasi dėl trąšų saugyklų statybos Kaliningrado srityje. Projektuotojų komanda jau laimėjo projektavimo darbų atliekų deginimo gamyklose Kauno laisvojoje ekonominėje zonoje (LEZ) ir Vilniuje konkursus. Šiuo metu bendrovės specialistai dirba prie plastmasės granulių gamyklos statybos Klaipėdos LEZ. 2017 metais „Iremas“ pasiekė 24,5 mln. eurų apyvartą.