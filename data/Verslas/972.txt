Susitikime aptariamos finansavimo galimybės energetikos projektams Lietuvoje, susijusiems su energetiniu efektyvumu ir atsinaujinančių energijos išteklių plėtra. Pastaroji tema buvo svarbi ir Ž. Vaičiūnui praėjusią savaitę lankantis Jungtinėse Amerikos Valstijose (JAV). Be susitikimų su aukštais pareigūnais ir Kongreso atstovais, Ž. Vaičiūnas susitiko su JAV atsinaujinančios energetikos tarybos prezidentu Gregory'umi Wetstone'u ir kalbėjo apie atsinaujinančios energetikos plėtrą ir gaminančių vartotojų skatinimo galimybes Lietuvoje ir JAV. ERPB, tarptautinė finansų institucija, finansuoja projektus žemės ūkio, energijos vartojimo efektyvumo, finansų įstaigų, gamybos, vietinės aplinkosaugos infrastruktūros, gamtos išteklių, energetikos, nuosavybės, turizmo, mažų ir vidutinių įmonių, telekomunikacijų, informacinių technologijų, žiniasklaidos ir transporto srityse. ERPB nurodo Lietuvoje daugiausiai dėmesio skiriantis investicijų į atsinaujinančią energiją ir energetinį efektyvumą rėmimui, eksporto konkurencingumui didinimui ir vietinių bankų stiprinimui.