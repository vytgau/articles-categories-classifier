Kaimo žmonėms tik po kelių valandų pavyko prablaivėjusį gyvulį sučiupti ir grąžinti į tvartą. Pavyko išsliūkinti Gerai įmitusiai kiaulei pavyko niekieno nepastebėtai išsliūkinti iš tvarto. Nedrąsus gyvulys nutipeno į kaimynų kiemą, kur stovėjo obuolių dėžė. Dalis jų buvo sugedusių, prarūgusių. Kiaulė juos pradėjo šlamšti. Sušlamštė kone pusę didelės dėžės. Žmonių teigimu, pririjusi surūgusių obuolių kiaulė išdrąsėjo, nuo jų ji... apgirto. Lakstė po kaimą Netrukus gyvulys įsidrąsino ir ėmė vaikštinėti po visą kaimą. Vos pamatęs šunis kaipmat juos imdavo vytis. O šunys Sirutiškyje nedrąsūs – nuo kiaulės slėpėsi būdose ar nešė kudašių kur papuola. Prisilaksčiusi kiaulė pavargo ir prablaivėjo, tuomet pati nusprendė grįžti namo – į savo tvartą. Šį nutikimą matę kaimo žmonės leipo juokais, vieni fotografavo, kiti filmavo, negalėdami patikėti tuo, ką mato. 