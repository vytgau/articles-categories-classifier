Palyginti su sausio mėnesį skelbtais vertinimais, Lietuvos ekonomikos augimo šiais metais prognozė apkarpyta nuo 3,5 proc. iki 3,2 proc., 2019-aisiais - nuo 3,4 proc. iki 3,0 procento. Latvijos BVP augimo šiemet prognozė kilstelta nuo 3,9 proc. iki 4,0 proc., Estijos - nuo 3,7 proc. iki 3,9 procento. Prognozė Latvijos ekonomikai 2019-aisiais nepakeista - 3,5 proc. augimas, o Estijos ūkiui - padidinta nuo 3,0 proc. iki 3,2 procento. Naujausiais „Nordea“ analitikų vertinimais, vidutinė metinė infliacija Lietuvoje šiemet turėtų būti 2,2 proc. (ankstesnė prognozė - 2,0 proc.), Latvijoje - 3,0 proc. (3,0 proc.), Estijoje - 3,0 proc. (3,4 proc.), o 2019 metais - atitinkamai 2,2 proc. (2,1 proc.), 2,5 proc. (2,5 proc.) ir 2,5 proc. (2,5 proc.).