Bendrovė pranešė, kad kitąmet rekonstruos arba atidarys 10–17 parduotuvių, o grupės apyvarta augs 4,2 proc. iki 231 mln. eurų. Baltijos šalyse „Aprangos“ grupė valdo 182 parduotuvių (107 – Lietuvoje, 46 – Latvijoje ir 29 – Estijoje), jų bendras plotas siekia 84,3 tūkst. kv. metrų – 1,9 proc. daugiau nei prieš metus. „Aprangos“ konsoliduotos pardavimo pajamos per devynis mėnesius siekė 130,043 mln. eurų – 5,3 proc. daugiau nei pernai (123,502 mln. eurų), ji uždirbo 10,522 mln. eurų grynojo pelno – 32,9 proc. daugiau (7,918 mln. eurų). Dariaus Mockaus koncerno „MG Baltic“ valdomas holdingas „MG Baltic Investment“ rugsėjo pabaigoje valdė 60,3 proc. „Aprangos“ akcijų paketą, „Swedbank“ klientai – 8,1 proc., D.Mockaus bendrovė „Minvista“ – 9,6 procento.