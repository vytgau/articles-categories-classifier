„Būtina sąlyga (maršrutui) yra susitarimas, kaip šis maršrutas bus įgyvendintas technologiškai. Dabartinėmis sąlygomis kiekvienoje šalyje yra skirtingas lokomotyvas, tad jis turi būti pakeičiamas pasienyje, o tai reiškia, kad reikia derinti grafikus. Pirmas derybų atspirties taškas buvo trijų parų kelionė, dabar matome, kad netruksime ilgiau kaip parą, o gal ir trumpiau“, – tvirtino „Lietuvos geležinkelių“ Krovinių vežimo direkcijos direktorius Egidijus Lazauskas. Ekspeditorių bendrovės „Rhenus Svoris“ vadovas Arūnas Bertašius teigė, kad „Amber Train“ naudosis, jeigu matys iš to naudą. BNS anksčiau rašė, kad trijų Baltijos šalių geležinkelių operatoriai „Amber Train“ ketina išbandyti gegužę.