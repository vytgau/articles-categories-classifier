Statistikos departamentas praneša, kad praėjusių metų spalį tokių asmenų buvo 151 tūkst., arba 13,6 proc. visų dirbančiųjų. Tai – 72 tūkst. mažiau nei 2016 metų spalį. Anot statistikų, daugiausia minimalią ar mažesnę algą gauna ne visą darbo dieną dirbantieji – tokių pernai spalį buvo 119 tūkst. Visą darbo laiką dirbusių ir MMA gavusių darbuotojų šalyje pernai spalį buvo 31,8 tūkst., arba 3,3 proc. visų pilną dieną dirbusiųjų. Viešajame sektoriuje – 3 proc. (9,2 tūkst.), privačiame – 3,4 proc. (22,6 tūkst.). Tačiau per metus minimalią algą gaunančių darbuotojų sumažėjo 6,5 proc. Iš jų viešajame sektoriuje - 3,8procentinio punkto, privačiame – 7,9 proc. punkto. Anot statistikų, tai lėmė įsigaliojęs Darbo kodeksas, pagal kurį minimalų atlyginimą galima mokėti tik už nekvalifikuotą darbą. Daugiausia visą darbo laiką dirbusių ir MMA gavusių darbuotojų buvo apgyvendinimo ir maitinimo paslaugų įmonėse, jų skaičius – 7,8 proc. visų visą darbo laiką dirbusių šios veiklos darbuotojų. Tai 15,6 procentinio punkto mažiau nei užpernai. Visą darbo laiką dirbę, 450 eurų ir mažiau gavę darbuotojai sudarė 16,9 proc. visų šalies ūkio darbuotojų, arba 5,1 procentinio punkto mažiau nei prieš metus.