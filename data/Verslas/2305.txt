Nuolat apsemiami keliai Rusnę vėl pavertė sala, tad be amfibijos pravažiuoti jais neįmanoma. Jei ne vietos ugniagesių turima technika, žmonės liktų įkalinti namuose iki atslūgs potvynis. Tiems, kuriems nereikia į darbą ar mokyklą, rekomenduojama likti namuose. Automobilių vairuotojams griežtas perspėjimas: važiuoti patiems tikrai negalima. Anot Lietuvos kelių direkcijos, vandens gylis krašto kelio Nr. 206 Šilutė–Rusnė apsemtame ruože, kurio ilgis 500 metrų (nuo 6,2 iki 6,7 km), išlieka 84 cm. Taigi, lengvųjų transporto priemonių eismas draudžiamas tikrai ne be pagrindo. VĮ „Kelių priežiūra“ Klaipėdos padalinys nustojo kelti transporto priemones dėl per didelio vandens lygio.