Pasaulinės farmacijos rinkos tyrimų bendrovė IQVIA nurodo, kad pacientų išlaidos receptiniams vaistams šiemet sumažės 17 proc., iš jų 34 proc. bus sutaupyta dėl priemokų kompensuojamiesiems vaistams įsigyti mažėjimo. Vaistų gamintojų asociacijos direktorė Rasa Bričkienė teigia, kad minėta prognozė atskleidžia trumpalaikius padarinius ir nevertina ilgalaikių naujos kompensuojamųjų vaistų tvarkos padarinių. VŽ rašo, kad šiemet numatyta įvairių rinkos reguliavimo pakeitimų, pavyzdžiui, nuo liepos įsigalios nauja kompensuojamųjų vaistų kainodara. Ja siekiama sumažinti visų vaistų, esančių kompensuojamųjų vaistų sąraše, kainas, apribojant didžiausią pacientų priemokos lygį.