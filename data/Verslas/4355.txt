PEF VI įsigijo 71 proc. „Novaturo“ akcijų paketą 2007 metais ir investavo į tolesnę įmonės plėtrą. „Atsižvelgdami į dinamišką „Novaturo“ augimą ir puikius finansinius rezultatus, bei negalėdami nuspėti reguliacinių procesų trukmės, priėmėme sprendimą nutraukti sutartį su „Itaka“ ir įvertinti kitas strategines alternatyvas „Novaturo“ atžvilgiu. Konkrečiai, šiuo metu svarstome galimybę įgyvendinti viešą akcijų siūlymą ir išplatinti akcijas Varšuvos ir Vilniaus vertybinių popierių biržose“, – sakė „Enterprise Investors“ partneris Sebastianas Królas. Komentuodamas „Enterprise Investors“ sprendimą, „Novaturo“ grupės generalinis direktorius Linas Aldonis sakė: „Įmonė turi tvirtą finansinį pagrindą ir puikias veiklos perspektyvas ne vieneriems metams į priekį. Aš tvirtai tikiu, kad egzistuoja visos sąlygos tam, kad „Novaturas“ galėtų sudominti finansinius investuotojus ir sėkmingai žengti į akcijų biržą.“ Prognozuota, kad 2017 metais įmonės kelionių ir bilietų pardavimai lyginant su praėjusiais metais išaugs 25 proc., tikėtasi pasiekti maždaug 125 mln. eurų pajamas ir 10 mln. eurų EBITDA. „Enterprise Investors" yra viena didžiausių privataus kapitalo bendrovių įmonių Centrinėje ir Rytų Europoje. Nuo 1990 metų veikianti bendrovė suformavo devynis fondus, kurių bendras kapitalas viršijo 2,5 milijardus eurų. Šie fondai investavo 1.8 milijardus eurų į 138 įvairių sektorių bendroves ir pardavė 124 bendroves, bendra šių sandorių suma siekė 3,5 milijardus eurų.