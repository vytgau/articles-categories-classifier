Pirmasis pasaulyje krovininis bepilotis orlaivis ketvirtadienį pakilo į orą virš Kinijos pietvakarinėje dalyje esančios Šaansi provincijos sostinės Siano. Kinijos mokslų akademijos bendradarbiaujant su kitomis institucijomis sukurtas krovininis dronas AT200 pakilęs apsuko du ratus ir ore praleido 26 minutes. 12 metrų ilgio ir tokio pat pločio bepiločio orlaivio maksimalus gabenamo krovinio svoris – 1,5 tonos, o skrydžio aukštis – apie 6 tūkst. metrų. Kreiserinis šio krovininio drono greitis siekia 313 kilometrų per valandą, o tam, kad pakiltų į orą ar nusileistų ant žemės, jam pakanka 200 metrų.