Vandens gylis krašto kelio Šilutė–Rusnė apsemtame ruože, kurio ilgis 420 metrų, išlieka 35 cm. Lengvųjų transporto priemonių eismas draudžiamas. „Kelių priežiūros“ Klaipėdos padalinys specialiomis transporto priemonėmis apsemtu ruožu kelia lengvuosius automobilius, gyventojus bei keleivius. Hidrometeorologijos tarnybos duomenimis dieną protarpiais silpnas lietus. Vėjas pietinių krypčių, 7-12 m/s, pajūryje gūsiai iki 17 m/s. Aukščiausia oro temperatūra nuo 3 iki 6 laipsnių šilumos.