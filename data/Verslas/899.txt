Lietuvos bankų asociacija (LBA) teigia, kad norint atlikti pervedimą iš vieno banko į kitą, mokėjimą reikės atlikti ne vėliau nei kovo 29 dieną 16 val. Kitu atveju pinigai bus įskaityti tik balandžio 3 dieną, antradienį. Po prisijungimo prie bendros mokėjimų erdvės (SEPA) dalis Lietuvos bankų tarpbankinius mokėjimus vykdo per Europos bankų asociacijos (EBA) valdomą tarpuskaitos sistemą. Didysis penktadienis daugelyje Europos šalių yra nedarbo diena, dėl to EBA sistema neveiks. LBA teigimu, jeigu pinigų gavėjo ir siuntėjo sąskaitos yra tame pačiame banke, pervedimas bus atliktas tą pačią dieną (taip pat ir Didįjį penktadienį).