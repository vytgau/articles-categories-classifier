Vilniaus oro uostui liepos-rugsėjo mėnesiais teko 51,2 proc., Kauno – 41,1 proc., Palangos – 7,7 proc. visų aptarnautų keleivių. Daugiausia jų atvyko iš ir išvyko į Jungtinę Karalystę, pranešė Statistikos departamentas. Šiemet, palyginti su trečiuoju 2016-ųjų ketvirčiu, 23,3 proc. daugiau keleivių atvyko iš ir išvyko į Turkiją. Trečiąjį ketvirtį oro uostuose pakrauta ir iškrauta 3,1 tūkst. tonų krovinių ir pašto - 14,5 proc. daugiau nei pernai liepą-rugsėjį. Vilniaus oro uoste pakrauta ir iškrauta 52,6 proc. visų krovinių ir pašto, Kauno – 36,6 proc., Šiaulių – 10,7 proc., Palangos – 0,04 procento. Lietuvos ir užsienio oro linijų bendrovių lėktuvai trečiąjį ketvirtį oro uostuose pakilo ir nusileido 13,9 tūkst. kartų, arba 6,7 proc. mažiau nei pernai tuo pačiu laikotarpiu.