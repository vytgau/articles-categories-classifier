Jo įkūrėja Gintarė Pečkytė pasakoja, kad nuo sausio socialiniame tinkle „Facebook“ nebuvo patvirtinta beveik nė viena jų mokamos reklamos žinutė, nors čia keliamos nuotraukos, kuriose tiesiogiai rodomas pienas, sausi pusryčiai, kalbama apie akcijas. „Po kiekvienos atmestos reklamos gauname pranešimą, kad pažeidžiame net kelis įstatymus. Pirma, reklamuojame alkoholį jaunesniems negu 20 metų žmonėms, nors mūsų tikslinė auditorija yra 17-23 metų jaunimas, antra, neva skatiname gerti alkoholį. Net ir parašius apeliaciją, į tai nebuvo atsižvelgta, reklamos toliau netvirtinamos. Numanome, jog to priežastis, kad sausų pusryčių „Facebook“ puslapio paskirtį esame pasirinkę kaip baro. Išeina, kad, uždraudus alkoholio reklamą, draudimas suveikė ir pieno reklamai“, – sako G. Pečkytė.