BGS įmonė Vokietijoje „Baltic Ground Services DE GmbH“ teiks pervežimo paslaugas Jet - A1 tipo orlaiviams. Artimiausiu metu taip pat ketinama įsigyti 10 vilkikų su priekabomis (cisternomis) skirtų pervežti aviaciniam kurui, dyzeliui bei benzinui. Paslaugos bus teikiamos „OMV Group“, „World Flight Services“ ir kitoms pasaulinėms aviacijos srities įmonėms. „Turime ambicingų tikslų. Planuojame, kad jau per pirmus veiklos metus įmonė Vokietijoje patrigubins autoparką, pritrauks naujų klientų ir pasieks 1,2 mln. Eur metinę apyvartą“, - teigia BGS Verslo Plėtros vadovas Kristijonas Bakutis. Jo teigimu, pastaruosius metus „BGS“ aktyviai plečia savo veiklą užsienio rinkose. Naujos įmonės įsigijimas Vokietijoje - tik vienas iš plėtros strategijos žingsnių. Kitais metais planuojama pradėti veiklą Čekijos, Kroatijos, Gruzijos oro uostuose. Bendrovė ir toliau investuos į plėtrą ne tik aviacijos, bet ir pavojingų krovinių pervežimo srityse. BGS įmonei „Baltic Ground Services DE GmbH“ Vokietijoje vadovaus Evaldas Poškys. Jis turi svarios patirties logistikos srityje, puikiai išmano šio verslo veiklos specifiką, tarptautinių pervežimų organizavimą bei transporto įmonių valdymą. Planuojama, kad prie jo komandos prisijungs ir daugiau lietuvių. BGS teikia antžeminio orlaivių bei keleivių aptarnavimo ir aviacinio kuro pildymo paslaugas. Veikia Vilniaus, Kauno, Palangos, Rygos, Talino, Modlino, Šopeno, Varšuvos, Krokuvos, Katovicų, Žukovskio, Boryspilio, Kijevo, Odesos bei Lvovo oro uostuose, kuriuose aptarnauja tokius oro vežėjus kaip „Ryanair“, „Wizz Air“, „Ukraine International Airlines”, „Aeroflot”, „Small Planet Airlines” ir k.t. Veikianti 16 - oje oro uostų, BGS kasmet aptarnauja daugiau nei 23 tūkstančius skrydžių. Bendrovė vidutiniškai perveža ir į lėktuvus užpila daugiau nei 500 tūkstančių tonų aviacinio kuro per metus. BGS turi autocisternų parką, kurį sudaro beveik 200 kuro pervežimo talpų. BGS priklauso „Avia Solutions Group“, didžiausiai aviacijos įmonių grupei Rytų Europoje.