„Nasdaq“ indeksas pakilo 57,63 punkto, arba 0,85 proc., ir siekė 6 848,34 punkto. „Dow Jones Industrial Average“ indeksas pašoko 135 punktais, arba 0,6 proc., iki 23 566 punktų. Tačiau JAV maisto milžinė „Campbell Soup“ akcijų vertė nukrito 7,7 proc. po to, kai bendrovė sumažino savo metinę pelno prognozę, nes jos ketvirtinės pajamos buvo daug mažesnės, nei prognozuota. Anot bendrovės direktorės Denise Morrison, jos bendrovė išgyveno „sunkų ketvirtį“, pardavimai JAV sriubų verslo sektoriuje smuko 9 proc. Bendri pardavimai sumažėjo 2 proc., iki 2,16 mlrd. dolerių. JAV juvelyrinių dirbinių mažmenininkės „Signet Jewelers“ akcijos atpigo daugiau nei 26 proc. po to, kai bendrovė pranešė, kad jos ketvirtiniai pardavimai sumažėjo 2,5 proc., iki 1,2 mlrd. dolerių.