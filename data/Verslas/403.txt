Naujausiais vertinimais, vidutinė gamtinių dujų eksporto už NVS ribų kaina 2018 metais sieks 229,9 JAV dolerio už tūkstantį kubinių metrų ir bus 18 proc. didesnė nei 2017-aisiais (195 doleriai). Prognozuojama, jog visas gamtinių dujų eksportas sumažės nuo 210,2 mlrd. iki 200,6 mlrd. kubinių metrų, naftos - nuo 252,6 mln. iki 249,3 mln. tonų. Tikėtina vidutinė rusiškos „Urals“ naftos barelio kaina tarptautinėje rinkoje šiemet - 61,4 JAV dolerio. Pernai ji siekė 53 dolerius. Suskystintų gamtinių dujų eksportą planuojama padidinti nuo 11,6 mlrd. kubų pernai iki 14,2 mlrd. kubų šiemet, naftos produktų - nuo 148,4 mln. iki 150 mln. tonų. Naftos gavybą Rusija šiemet planuoja mažinti 1 mln. tonų iki 545,5 mln. tonų, gamtinių dujų - 11,4 mlrd. kubų iki 679,1 mlrd. kubų.