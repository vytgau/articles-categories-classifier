„Dongfeng Motor Company“ yra naujausia kinų užsienio kapitalo įmonė pastaruoju metu, kai Kinija paskelbė naujas nuostatas, skirtas apriboti dujomis varomų transporto priemonių skaičių ir paskatinti elektromobilių gamybą artimiausiais metais. Pagal minėtą planą, visi „Nissan“ „Infiniti“ prekių ženklo automobiliai iki 2025 metų bus varomi elektra. Anot bendrovės atstovų, pagal investicinį planą lėšos bus skiriamos kelioms sritims, nuo gamybos iki žmogiškųjų išteklių. Automobilių gamintoja pernai pardavė 1,5 mln. transporto priemonių Kinijoje, o iki 2022 metų planuoja parduoti 2,6 mln. automobilių; pajamos, įmonės prognozėmis, turėtų pasiekti 300 mlrd. juanių (47,6 mlrd. dolerių). Pagal planą 30 proc. bendrųjų pardavimų turėtų sudaryti elektromobiliai ir naujais energijos šaltiniais varomi automobiliai. Naujos šalyje įsigaliosiančios taisyklės paskatino užsienio automobilių gamintojas paspartinti planus gaminti elektromobilius Kinijoje. Vokietijos „Volkswagen“ steigia bendrą įmonę su valstybine „JAC Motors“, kuri gamins elektromobilius ir kuri siekia iki kitų metų pristatyti pirmąjį elektrinį automobilį. JAV automobilių gamybos milžinė „Ford“ tikisi, kad iki 2025 m. 70 proc. jos gaminamų automobilių Kinijoje bus varomi elektra. „Volvo“ planuoja pristatyti savo pirmąjį 100 proc. elektra varomą automobilį Kinijoje 2019 metais.