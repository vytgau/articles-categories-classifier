„Gazprom“, preliminariais duomenimis, nuo šių metų sausio 1 d. iki gruodžio 15 dienos išgavo 447,9 mlrd. kub. metrų dujų, arba 13,4 proc. daugiau nei analogišku praėjusių metų laikotarpiu. Kiek anksčiau „Gazprom“ valdybos pirmininkas Aleksejus Mileris skelbė, esą „Gazprom“ gavyba 2017 metais išaugs 12 proc., iki 470 mlrd. kub. metrų. Pasak jo, „Gazprom“ per 2017 metus tikisi pasiekti absoliutų rekordą pagal eksportui skirtų dujų tiekimą - 192 mlrd. kub. metrų, arba 7 proc. daugiau už analogišką praėjusių metų rodiklį. 2016 metais „Gazprom“ padidino gavybos apimtis 0,6 mlrd. kub. metrų - iki 419,1 mlrd. kub. metrų, taip pat padidino dujų tiekimą į tolimąjį užsienį 12,5 proc. iki istorinio maksimumo, 179,3 mlrd. kub. metrų.