„Remiantis pirmąja išsamia statistine analize, referendumo rezultatai neigiamai paveikė infliaciją, realų darbo atlyginimą ir gyvenimo lygį Jungtinėje Karalystėje. „Brexit“ namų ūkiui vidutiniškai kainuoja 7,74 svaro per savaitę dėl padidėjusių kainų, arba 404 svarus sterlingų per metus“, - pažymima ataskaitoje. Centro specialistų paskaičiavimu, dėl išaugusių kainų vidutinis darbuotojas per metus praranda sumą, prilygstančią savaitiniam darbo apmokėjimui. Daugiausia pabrango duona ir kruopos, pieno produktai, kava, arbata, kakava, vynas, alus, baldai, juvelyriniai dirbiniai ir laikrodžiai. Dėl išaugusio infliacijos lygio labiausiai nukentėjo Škotija, Velsas ir Šiaurės Airija, mažiausiai kainų augimą pajuto Londonas. Prieš numanomą sulėtėjimą, JK ekonomika padidino apsukas Didžiosios Britanijos ekonomikos augimas trečiąjį šių metų ketvirtį paspartėjo, patvirtino oficialūs duomenys, prieš numanomą, galimai ne vienerius metus truksiantį, ekonomikos sulėtėjimą, susijusį su „Brexit“ padariniais. Šalies nacionalinis statistikos biuras (ONS) patvirtino pirminius skaičiavimus, kad bendrasis vidaus produktas (BVP) trečiąjį ketvirtį ūgtelėjo 0,4 proc. Augimas buvo šiek tiek spartesnis nei balandžio-birželio laikotarpiu, kai BVP plėtėsi 0,3 proc. ONS teigia, kad „paslaugų sektorius trečiąjį ketvirtį toliau labiausiai prisidėjo prie BVP augimo“. Trečiadienį Didžiosios Britanijos valdžia, skelbdama savo metinį biudžeto projektą, perspėjo, kad per artimiausius penkerius metus šalies ekonomika augs daug lėčiau, nei buvo tikimasi iki šiol. „Brexit“ papildomai skiria 3 mlrd. svarų Skelbta, kad Didžiosios Britanijos biudžeto atsakomybės biuras, kaip ir buvo prognozuojama, pablogino šalies bendrojo vidaus produkto (BVP) artimiausiems metams. Be to, šalies valdžia pranešė skirianti daugiau lėšų „Brexit“. Trečiadienį šalies parlamente biudžeto planus pristatęs iždo sekretorius Philipas Hammondas sakė, kad šių metų BVP prieaugio prognozė buvo sumažinta nuo 2 iki 1,5 proc., lyginant su kovo mėnesį skelbtomis prognozėmis. Ateinančių metų ūkio prieaugio prognozė buvo sumažinta nuo 1,6 iki 1,4 proc., o 2019 metų – nuo 1,7 iki 1,3 proc. 1.3 proc. BVP augs ir 2020 metais, o 2021 metais prieaugis jau sieks 1,5 proc., o 2022 metais sudarys 1,6 proc. Ph. Hammondas taip pat pranešė, kad prognozuojama, jog iki 2020 metų Jungtinėje Karalystėje bus sukurta 600 tūkst. naujų darbo vietų. JK iždo sekretorius taip pat parlamento nariams pranešė, kad vyriausybė papildomai skirs 3 mlrd. svarų sterlingų (3,4 mlrd. eurų) „Brexit“ pasiruošimui. „Mes jau investavome beveik 700 mln. svarų „Brexit“ pasirengimui. O šiandien aš atidedu dar 3 mlrd. svarų ateinantiems dvejiems metams ir esu pasirengęs skirti daugiau lėšų, jeigu ir kai prireiks“, – parlamento nariams sakė jis. Ph. Hammondas savo kalboje taip pat trumpai apibūdino „globalią Jungtinė Karalystę“ – tikslą, kurio siekia britų vyriausybė. Tai klestinti ekonomika su lygiomis galimybėmis visiems, kur visi gali siekti turto ir jo turėti. Tai civilizuota ir tolerantiška šalis, atvira išoriniams pasauliui ir ateičiai. Tai valstybė, esanti gėrio jėga pasaulyje. Iždo sekretorius pabrėžė, kad šiuo metu tokios visuomenės sukurti nepavyks, tačiau jis padarys viską, kad būtų padėtas pagrindas tam.