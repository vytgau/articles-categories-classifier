„Sąraše yra kai kurios burbono rūšys, taip pat yra ir kiti produktai, pavyzdžiui, riešutų sviestas, spanguolės ar apelsinų sultys“, - reporteriams sakė ES prekybos komisarė Cecilia Malmstroem. Ji, kaip ir dauguma kitų pasaulio lyderių bei JAV sąjungininkų, pareiškė viltį, kad šalys prekybos karo išvengs bei nesutarimus išspręs konstruktyviai. „Prekybos kare nėra laimėtojų, jei jis neįvyks, turėsime dirbti su savo draugais amerikiečiais bei kitais sąjungininkais tam, kad kovotume su pagrindine problema - pertekliniu pajėgumu“, - sakė C. Malmstroem. „Bet, kai tai įvyks, turėsime imtis priemonių, kad apsaugotume darbo vietas Europoje“, - pridūrė ji.