Naujoji sistema bus itin moderni – viešojo transporto keleiviai galės atsiskaityti banko kortelėmis, specialiais kodais ir mobiliaisiais telefonais. Sistema bus valdoma internetu. Naujos technologijos bus įdiegtos 231-ame miesto autobuse. Skaičiuojama, kad modernizacija iš viso atsieis 1 mln. 636 tūkst. eurų. Kitų metų balandį numatytas ir naujų maršrutinių taksi startas, juose taip pat turės veikti elektroninis bilietas. Klaipėdos keleivinis transportas dar spalio pradžioje pasirašė sutartis su naujais vežėjais, laimėjusiais konkursą vežti keleivius uostamiestyje maršrutiniais taksi. Keleivius veš nebe Klaipėdos įmonės, o bendrovės, įsikūrusios Kaune ir Šiauliuose.