Lietuvoje pavakarę buvo be kritulių. Oro temperatūra svyravo nuo 0 iki 2 laipsnių šalčio. Vandens lygis krašto kelio Šilutė-Rusnė apsemtame ruože, kurio ilgis 405 metrai (nuo 6,313 iki 6,718 km), pakilo iki 20 cm. Lengvųjų transporto priemonių eismas draudžiamas. VĮ „Kelių priežiūra“ Klaipėdos padalinys specialiomis transporto priemonėmis apsemtu ruožu kelia lengvuosius automobilius, gyventojus bei keleivius. Hidrometeorologijos tarnybos duomenimis, naktį be žymesnių kritulių, vietomis formuosis plikledis. Žemiausia oro temperatūra nuo 5 iki 10 laipsnių šalčio.