Portalo žiniomis, Turkijos statybų kompanija pasiūlė rekonstruoti stadioną ir visą sporto kompleksą už 34,95 mln. eurų. Visus darbus Turkijos kompanija įsipareigojo atlikti per 20 mėnesių. Tačiau praėjus vos dviems dienoms nuo nugalėtojo išrinkimo Kauno apygardos teismas savo nutarimu uždraudė pasirašyti savivaldybei pirkimo sutartį – į teismą kreipėsi konkurse dalyvavusi bendrovė „LitCon“. Apygardos teismas tenkino jos ieškinį ir sustabdė savivaldybės pirkimą. „LitCon“ konkurse dalyvavo kartu su bendrove „Dzūkijos statyba“. Teismas nusprendė, kad šių konkurso dalyvių paraiška buvo atmesta nepagrįstai.