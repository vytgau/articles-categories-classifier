Toks pranešimas nuskambėjo po to, kai „Ryanair“ vadovybė, kuri nepripažįsta jokių profsąjungų, atsisakė atvirų derybų dėl darbo sutarčių su Italijoje dirbančiu personalu, AFP agentūrai sakė ANPAC profsąjunga. „ANPAC, atstovaujanti „Ryanair“ pilotams ir skrydžių palydovams, kreipėsi į bendrovę su prašymu pradėti derybas dėl susitarimo su Italijos pilotais, - sakė ANAPC atstovas. - „Ryanair“ vadovybė iki šiol nepateikė mums jokio atsakymo, todėl skelbiamas streikas“. Kaip AFP agentūrai Londone sakė „Ryanair“ atstovas, oro transporto vežėja reguliariai gauna grasinimus skelbti streiką Italijoje ir Portugalijoje. „Tiek mes, tiek mūsų pilotai nekreipia dėmesio į šiuos laiškus“. „Tai jau šeštas kartas, kai FIT/CSIL arba ANPAC skelbia apie „Ryanair“ pilotų streikus, tik tam, kad vėliau juos atidėtų ar atšauktų. Tikimės, kad pastarasis grasinimas skelbti streiką taip pat liks tik grasinimu ir streikas bus atidėtas ar atšauktas, nes FIT/CSIL/ANPAC yra „Alitalia“ profsąjunga, neturinti jokio svaraus vaidmens „Ryanair“ veikloje“, - sakė oro linijų atstovas.