Didžiausias Šiaurės Europos regiono bankas teigia, kad draudimas įsigalios vasario 28 d. „Su kriptovaliutomis susijusias rizikas laikome per didelėmis, o jomis prekiaujančių darbuotojų apsauga yra per maža“, – elektroniniu paštu „Reuters“ teigė „Nordea“ atstovė, pridėjusi, kad kriptovaliutas turintys darbuotojai savo turto parduoti verčiami nebus, bet jiems bus rekomenduojama pasielgti būtent taip. Volstritas ir kitos akcijų biržos į kriptovaliutas žiūri itin atsargiai, nes virtualiųjų valiutų nereguliuoja joks bankas, o jų kainų trajektorijos yra itin neprognozuojamos. Pavyzdžiui, populiariausia ir žinomiausia kriptovaliuta bitkoinas vienu metu gruodį kainavo beveik 20 tūkst. dolerių, bet nuo to laiko jo vertė krito beveik perpus.