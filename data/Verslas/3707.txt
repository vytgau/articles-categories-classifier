Augalininkystės produktų supirkimo kainos per metus išaugo 6,6 proc., gyvulininkystės produktų supirkimo kainos – 17,5 proc., pranešė Statistikos departamentas. Iš gyvulininkystės produktų labiausiai – 31,3 proc. – padidėjo natūralaus riebumo pieno supirkimo kainos, galvijų supirkimo kainos padidėjo 17,5 proc., kiaušinių – 10,4 proc., tačiau pigiau supirktos avys ir ožkos – 5,1 proc., kiaulės – 3,4 procento. Iš augalininkystės produktų daugiausia – 2,3 karto – pabrango obuoliai, kukurūzai pabrango 30,7 proc., baltagūžiai kopūstai – 28,1 proc., bulvės – 22,2 proc., svogūnų galvutės – 21,2 proc., kviečiai – 15,4 proc., rugiai – 14 proc., kvietrugiai – 12,7 proc., miežiai – 11,3 proc.. Atpigo grikiai – 40,1 proc., avižos – 17,1 proc., ankštiniai augalai – 10,9 proc., cukriniai runkeliai – 10,6 proc., rapsų sėklos – 3,6 pr oc., morkos – 1,5 proc., pomidorai – 1,3 procento. Šių metų sausio-spalio mėnesiais, palyginti su tuo pačiu 2016-ųjų laikotarpiu, supirkta daugiau daržovių – 20,5 proc., rapsų sėklų – 20,1 proc., kiaulių – 11 proc., paukščių – 5,1 procento. Tačiau mažiau supirkta vaisių ir uogų – 23,7 proc., kiaušinių – 21,4 proc., bulvių – 5,2 proc., javų – 4,3 proc., galvijų ir natūralaus riebumo pieno – po 1,2 procento.