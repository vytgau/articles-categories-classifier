Tai BNS patvirtino Sveikatos reikalų komiteto pirmininkės pavaduotojas „tvarkietis“ Remigijus Žemaitaitis ir Užsienio reikalų komiteto pirmininko pavaduotojas „valstiečių“ frakcijos narys Egidijus Vareikis. ES ir Kanados prekybos susitarimas Seimui pateiktas ratifikuoti pernai pavasarį, tačiau klausimas strigo papildomu paskirtame Sveikatos reikalų komitete. Komitetas sutarties nesvarstė, nes laukė dokumentą vertinančio ES Teisingumo Teismo sprendimo. Pagal Seimo statutą, kol papildomas komitetas nepateikia savo išvados, klausimo svarstyti negali pagrindinis, šiuo atveju Užsienio reikalų komitetas. Papildomai dokumentą svarstęs Kaimo reikalų komitetas sutarčiai pritarė jau anksčiau. Užsienio reikalų ministras Linas Linkevičius kritikavo šią situaciją ir teigė, kad „stabdymas yra geriausiu atveju siauras mąstymas“. Lietuvos diplomatai tikėjosi, kad sutartis bus ratifikuota dar pernai vasarą. Išsamioji ekonomikos ir prekybos sutartis tarp ES ir Kanados panaikins 99 proc. muitų. Kritikai baiminasi, kad įsigaliojus sutarčiai Lietuvą užplūs pigesni, genetiškai modifikuoti produktai.