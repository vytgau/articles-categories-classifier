Laidoje „Boso valanda su S. Jovaišu“ vieši vadovų paieškos bendrovės „Masterclass LT“ vadovė Laura Duksaitė-Iškauskienė. „Mano darbas – vadovų paieška. Jeigu dirbu akcininkui, ieškau įmonėms vadovo, generalinio direktoriaus, jeigu dirbu įmonės direktoriui, tai ieškau jam artimiausios komandos: pardavimų, finansų, pirkimo žmonių. Tikrai labai gerai išmanau Lietuvos darbo rinką, žmones, jų lūkesčius ir tai, kad jie iš tiesų nori būti surasti, gauti pasiūlymą“, – į laidos „Boso valanda su S. Jovaišu“ vedėjo klausimą, kas tu tokia, atsako L. Duksaitė-Iškauskienė. Kalbėdama apie tai, ką darbuotojai, norintys būti pastebėti darbo rinkoje, galėtų nuveikti daugiau, L. Duksaitė-Iškauskienė pamini, kad jiems trūksta aktyvumo ir drąsos paprastai ir aiškiai apie save papasakoti, pasakyti, ką yra naudingo nuveikę profesinėje srityje. „Šiuo metu vieni iš pagrindinių mūsų klientų, kurie nori ir ieško kito darbo, yra esami arba buvę bankų darbuotojai. Ir tokių darbo rinkoje turime labai daug. Bankų mažėja, jie jungiasi. Darbuotojai turėjo labai gerą galimybę išeiti iš šių organizacijų. Tačiau jie išėjo po 20 metų darbo finansinėse institucijose ir susirasti darbą jiems labai sunku. Spėkit, ką jie mato kaip kitą savo darbdavį? Jie toliau save pozicionuoja kaip bankininkus. O darbo rinka jų nebesupranta“, – aiškino L. Duksaitė-Iškauskienė. Laidoje taip pat didelis dėmesys skiriamas atlygio nelygybei tarp darbuotojų vyrų ir darbuotojų moterų bei klausimui, kas dėl to kaltas ir ką su tuo daryt. Kas kinta darbo rinkoje, o kas vis dar ne. „Manau, turėtų augti sąmoningumas ir atsakomybė už savo darbą. Moterys už savo darbą, pirmiausia, turėtų būti atsakingos pačios. Lygiai taip pat kaip ir vyrų, taip ir moterų niekas neturi surasti. Jos pačios turi susirasti savo vietą ir labai aiškiai žinoti, ką nori daryti po esamo darbo, – dėsto vadovų paieškos bendrovės vadovė. – Dažniausias atsakymas, kokį girdžiu, kad aš nežinau. O nežino todėl, kad nesidomi darbo rinka. Nežino, kokie yra darbdaviai, ką jie gali samdyti, kokie darbai yra rinkoje.“ Sekite naujienas vadovams kartu! Prisijunkite prie „Boso valandos su S. Jovaišu” paskyros socialiniame tinkle „Facebook”! Užsiregistruokite „Boso valandos“ naujienlaiškiui. Jame naujausia informacija vadovams, kurie nori tobulėti: aktualūs straipsniai savišvietai ir saviugdai, Sauliaus Jovaišo įžvalgos įvairiomis temomis ir atsakymai į jūsų užduotus klausimus, vaizdo reportažai ir, žinoma, naujausios „Boso valanda“ laidos. Ieškokite Facebook.com/BosoValanda. Sekite naujienas vadovams kartu! Prisijunkite prie „Boso valandos su S. Jovaišu” paskyros socialiniame tinkle „Facebook”!