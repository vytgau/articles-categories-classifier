Klaipėdos, Telšių ir Šiaulių apskrityse valstybinės reikšmės kelių dangos vietomis padengtos plonu sniego sluoksniu, provėžotos. Keliuose dirba kelių priežiūros mechanizmai. Vairuotojams, atsižvelgiant į meteorologines sąlygas, patariama nelenkti kitų transporto priemonių, jei nėra būtinybės, o persirikiuojant būti ypač atidiems. Likusioje šalies dalyje valstybinės reikšmės kelių dangos šlapios. Telšių ir Šiaulių apskrityse snygis, likusioje šalies dalyje vietomis šlapdriba pereinanti į lietų. 9 valandos duomenimis, oro temperatūra nuo 0 iki 3 laipsnių šilumos.