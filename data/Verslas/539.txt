„Sutartis, kurią aptarėme su klientais, įmonei būtų labai stambi. Bet, atsižvelgę į pingantį rublį, pirkėjai prašo sumažinti kainą 10 proc. Sutikti negalime. Bet, tikiuosi, sandorio neprarasime“, – teigė maisto pramonės įrangos gamintojos „Dovaina“ vadovas Petras Vėlyvis. Tuo metu Kauno alkoholinių gėrimų gamintojos „Italiana LT“ vadovas Sigitas Zaikauskas kalbėjo, kad pingantis rublis mažina Rusijos gyventojų perkamąją galią, todėl paklausa jų produkcijai irgi mažėja.