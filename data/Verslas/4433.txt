Vilniaus oro uoste – keturios naujos žiemos skrydžių sezono kryptys: į Vokietijos miestus Niurnbergą ir Kelną, Agadirą Maroke ir Gdanską Lenkijoje. Nuo gruodžio vidurio skrydžiai bus tęsiami į žiemos sporto entuziastų pamėgtą Grenoblį Prancūzijos Alpėse. Du nauji žiemos maršrutai ir Kauno oro uoste – keleiviai bus skraidinami į Neapolį Italijoje ir Alikantę Ispanijoje. Taip pat žiemą iš Kauno tiesiogiai bus galima pasiekti ir Izraelį. Užsakomuosius skrydžius siūlančios oro bendrovės taip pat skris į Lioną, Šarm el Šeichą, Hurgadą, Dubajų, Tenerifę, dažniau skraidys į Fuerteventurą ir Lanzarotę.