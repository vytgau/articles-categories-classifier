„Manau, kad ministras Bronius Markauskas turėtų nedelsiant atšaukti šį skandalingą įsakymą. Atkreipiu dėmesį, kad toks automatiškas pareigūno perskyrimas, virš kurio yra kritęs sunkus šešėlis, kelia daug klausimų dėl ministro galimų interesų NMA. Vadovaudamasis Korupcijos prevencijos įstatymu ir skirdamas minimą asmenį NMA direktoriumi, ministras turi itin atsakingai vertinti jam pateiktus duomenis ir prisiimti atsakomybę“, - sako V.Gailius. Jis primena, kad šiuo metu vyksta Europos kovos su sukčiavimu tarnybos (OLAF) tyrimas, susijęs su pieno perdirbėjų veikla. Šiame tyrime itin svarbų vaidmenį vaidina ta pati NMA, todėl būtina išsiaiškinti, ar skandalingas paskyrimas nėra susijęs su OLAF atliekamu tyrimu.