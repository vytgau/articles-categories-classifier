Tauragės, Telšių ir Šiaulių rajonuose ant kelių dangų susiformavo plikledis. Čia yra barstomi slidūs valstybinės reikšmės kelių ruožai. Likusioje šalies dalyje keliai daugiausia drėgni, vietomis yra šlapių kelių ruožų. Oro temperatūra svyruoja nuo 1 iki 6 laipsnių šilumos. Vandens gylis krašto kelio Šilutė-Rusnė apsemtame ruože, kurio ilgis 415 metrų (nuo 6,308 iki 6,723 km), išlieka 30 cm. Lengvųjų transporto priemonių eismas draudžiamas. Hidrometeorologijos tarnybos duomenimis, dieną kritulių nenumatoma. Vėjas pietvakarių, vakarų 6-11 m/s. Aukščiausia oro temperatūra - nuo 5 iki 9 laipsnių šilumos.