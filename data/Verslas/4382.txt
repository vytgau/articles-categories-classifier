Coventrio grafystėje esanti nekilnojamojo turto agentūra šiomis dienomis išplatino darbo pasiūlos skelbimą, kuriuo bando rasti būsto pardavėjus ir nuomotojus veiklai Jungtinių Arabų Emyratų didmiestyje Dubajuje. Darbdavys siūlo apgyvendinimą ir galimybę per metus uždirbti neapmokestintus 200 tūkst. svarų sterlingų. Nuomotojui kompanija pasiryžusi mokėti „kukliau“ – 75 tūkst. £. Tarp reikalavimų kandidatams dirbti šį darbą nėra jokių prašymų pateikti išsilavinimą ar kvalifikaciją patvirtinančių dokumentų. Nurodoma, kad žmogus turėtų būti entuziastingas ir turėtų gebėjimą parduoti bei prikaustyti dėmesį. Pageidautina patirtis pardavimų srityse. Atrinkti kandidatai vyks tiesiai į Dubajų ir padės kompanijai įgyvendinti plėtros planus šiame didmiestyje. Teigiama, kad siūlomas metinis 200 tūkst. svarų sterlingų atlygis – ne riba: entuziastingiems darbuotojams jokie apribojimai netaikomi, o tarp daugiausiai uždirbančių kompanijos darbuotojų yra ir tokių, kurie sugeba per metus į kišenę įsidėti trečdalį milijono. Atranka į svajonių darbu pakrikštytą poziciją vyks lapkritį. Daugiau naujienų saviems Jungtinėje Karalystėje - tiesa.com.