Likusioje šalies dalyje valstybinės reikšmės kelių dangos yra šlapios. Didžiojoje šalies dalyje eismo sąlygas sunkina rūkas, matomumas sumažėjęs ir vietomis siekia iki 100 metrų. Visoje Lietuvoje lietus. Oro temperatūra nuo 1 iki 3 laipsnių šilumos. Vandens gylis krašto kelio Nr. 206 Šilutė–Rusnė apsemtame ruože, kurio ilgis 411 metrų (nuo 6,301 iki 6,721 km), išlieka 26 cm. Lengvųjų transporto priemonių eismas draudžiamas. VĮ „Kelių priežiūra“ Klaipėdos padalinys specialiomis transporto priemonėmis apsemtu ruožu kelia lengvuosius automobilius, gyventojus bei keleivius. Hidrometeorologijos tarnybos duomenimis dieną daug kur numatomi krituliai, daugiausiai lietus, šiauriniuose rajonuose antroje dienos pusėje lietus pereinantis į šlapdribą. Kai kur, didesnė tikimybė vakariniuose rajonuose, tvyros rūkas, matomumas gali sumažėti iki 100 metrų. Aukščiausia oro temperatūra nuo 1 iki 4 laipsnių šilumos.