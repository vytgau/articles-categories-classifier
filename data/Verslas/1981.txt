Pernai lapkritį teatras paskelbė konkursą įsigyti įrangos mažajai salei. VPT išvadoje nurodoma, kad teatras paskelbė supaprastintą pirkimą, kurio maksimali vertė siekia 368 tūkst. eurų. Tačiau, anot tarnybos, to negalėjo daryti, nes sutarties vertė yra per didelė. Be to, teatras pirko skirtingo pobūdžio įrangą, todėl turėjo pirkimą skaidyti į atskiras dalis. Pasak VPT, konkursas nebuvo tinkamai paviešintas, be to, apribojo konkurenciją, nes buvo nustatytas trumpas terminas įrangai atgabenti bei įdiegti. Tačiau VPT nenurodė nutraukti sutarties, nes įranga jau atgabenta į teatrą.