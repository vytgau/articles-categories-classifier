Didžiausios ir žinomiausios pasaulio kriptovaliutos kaina Liuksemburgo keitykloje „Bitstamp“ buvo kritusi iki 10 tūkst. 567 dolerių - netoli antradienį pasiekto šešių savaičių minimumo. Vėliau bitkoino kaina pašoko nežymiai virš 11 tūkst. dolerių. Nors bitkoino kritimas buvo didžiausias, trečiadienį kentėjo ir kitos kriptovaliutos, tokios kaip „Etherum“ ar „Ripple“. Nuosmukį pastaruoju metu lemia kalbos apie tai, kad Kinija ir Pietų Korėja planuoja uždrausti kriptovaliutų prekybą, ir nerimas, jog analogiškus žingsnius vėliau žengs ir kitos šalys. Vienu metu antradienį bitkoino kritimas siekė net 25 proc. Lyginant su gruodį pasiektu rekordu - netoli 20 tūkst. dolerių, virtualiosios valiutos kaina smuko beveik perpus.