ERMI GROUP, UAB direktoriumi paskirtas Marijus Kriščiūnas, prieš tai jis vadovavo UAB „Ermitažas“. „Ermitažo“ komanda yra pasiruošusi plėstis, įsigyti ir atidaryti naujus prekybos taškus ne tik Lietuvoje, bet ir kitose rinkose. Verslo plėtra šiuo metu yra vienas strateginių „Vilniaus prekybos“ įmonių grupės prioritetų“, – pranešime cituojamas „Vilniaus prekybos“ direktorius Marius Čatrauskas. UAB „Ermitažas“ prekybos tinklą sudaro 9 parduotuvės bei elektroninė parduotuvė. Prekybos tinkle dirba daugiau kaip 600 darbuotojų. UAB „Vilniaus prekyba“ – viena didžiausių prekybos bendrovių Baltijos šalyse ir Centrinės bei Rytų Europos regione. Ji per dukterines įmones – uždarąsias akcines bendroves „Maxima grupė“, „Euroapotheca“, „Ermitažas“ ir „Akropolis group“ – valdo prekybos centrus, vaistinių tinklus bei nekilnojamojo turto projektų vystymo ir nuomos paslaugų įmones Baltijos šalyse, Lenkijoje, Bulgarijoje, Ukrainoje ir Švedijoje.