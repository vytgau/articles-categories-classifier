Tai reiškia, kad 2018 m. pabaigoje „Facebook“ dirbančių žmonių Jungtinėje Karalystėje skaičius išaugs iki 2,3 tūkst. „Facebook“ Europos, Artimųjų Rytų ir Azijos padalinio viceprezidentė Nicola Mendelsohn teigia, kad didžiausias pasaulyje socialinis tinklas yra „labiau nei bet kada įsipareigojęs Jungtinės Karalystės rinkai“. Ji pridūrė, kad Didžioji Britanija yra ideali vieta technologijų įmonėms dėl savo „verslios ekosistemos ir aukšto lygio inžinerijos“. Naujajame biure dirbs inžinieriai ir programuotojai, taip pat marketingo ir pardavimų komandos. Tuo tarpu naujienomis apie „Facebook“ plėtrą Jungtinėje Karalystėje pasidžiaugė ir šalies finansų ministras Philipas Hammondas, teigęs, kad šis sprendimas yra „pasitikėjimo ženklas“. „Jungtinė Karalystė ne tik yra geriausia vieta pradėti verslą. Ji taip pat yra geriausia vieta jį auginti“, - po „Facebook“ sprendimo sakė F. Hamondas.