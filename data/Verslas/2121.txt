Įskaitant 31,214 mln. eurų apyvartos lėšų likučius, Vilniaus biudžetas šiemet sieks 622,166 mln. eurų. Tai numatant 2018 metų biudžetą Vilniaus taryba patvirtino trečiadienį. Daugiausiai pajamų šiemet – 333,418 mln. eurų – planuojama gauti iš mokesčių. Iš gyventojų pajamų mokesčio (GPM) sostinės savivaldybė tikisi gauti 289,218 mln. eurų pajamų, turto mokesčių – 43 mln. eurų. Valstybės biudžeto specialios tikslinės dotacijos šiemet turėtų siekti 159,196 mln. eurų, Europos Sąjungos ir kitos finansinės paramos lėšos – 40,913 mln. eurų.