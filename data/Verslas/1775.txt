Per mėnesį - gruodį, palyginti su lapkričiu - eksportuotų prekių kainos ūgtelėjo 0,5 proc., importuotų - 0,8 proc., pranešė Statistikos departamentas. Iš eksportuotų prekių per mėnesį labiausiai padidėjo konstrukcinių metalinių gaminių kainos –8,4 proc., atliekų, atliekų surinkimo produktų – 7,2 proc., žemės ūkio daugiamečių augalų – 7 proc., bet sumažėjo elektroninių komponentų ir plokščių kainos – 10,9 proc., raugintos ir išdirbtos odos – 8,4 proc., pieno gaminių – 4,4 procento. Iš importuotų prekių daugiausia pabrango žemės ūkio vienmečiai augalai – 8,4 proc., gamtinės dujos – 7,1 proc., knygos, periodiniai leidiniai – 6,6 proc., bet atpigo gyvi gyvūnai ir gyvūniniai produktai – 8,6 proc., pagrindiniai vaistų pramonės gaminiai – 6,6 proc., atliekos, atliekų surinkimo produktai – 4,4 procento. Per metus iš euro zonos importuotų prekių kainos padidėjo 1,1 proc., ne iš euro zonos – 2,7 proc., per mėnesį importuotų prekių kainos padidėjo 0,3 proc., ne iš euro zonos – 1,1 procento.