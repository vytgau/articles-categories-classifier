Žmogus, pamatęs skrendantį lėktuvą, susimąsto apie jo galimybes, kaip milžiniškas gaminys iš metalo ne tik laikosi ore, bet ir skrenda. Aviacinis kuras, varikliai bei tepimo sistemos – kiekvieno lėktuvo širdis. Kuro sistema užima didžiausią dalį lėktuve. Iš pradžių aviacinis kuras būdavo naudojamas toks, koks buvo prieinamas tais metais, todėl jis ne visada būdavo tinkamas lėktuvo varikliams. Tačiau situacija pasikeitė, kai 1923 metais į Lietuvą buvo pradėtas tiekti „Shell“ benzinas. Būtent jų benzinas leisdavo išspausti iš silpnesnių variklių žymiai daugiau galingumo. Dažniausiai naudojamas 100 oktaninio skaičiaus aviacinis kuras. Taip pat, viena iš svarbiausių lėktuvo sudedamųjų dalių yra variklis. Sportinėje aviacijoje naudojami stūmokliniai varikliai, didžiojoje aviacijoje - turbininiai. Variklių efektyvumui keliami dideli reikalavimai, tad dirbama mažinant variklius, tačiau didinant jų galią. Dėl šių priežasčių didelis iššūkis atitenka alyvų gamintojams, ypač kai kiekvienais metais reikalavimai alyvai didėja.