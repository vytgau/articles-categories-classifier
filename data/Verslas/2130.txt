„Tai reiškia, kad į sąskaitą galėjo būti įskaityta du kartus didesnė suma, nei ją pervedė lėšų siuntėjas“, – paaiškino jis. S. Abraškevičius pridūrė, kad su tokiais klientais bankas susisiekia asmeniškai, paaiškina susidariusią situaciją ir atstato teisingą lėšų likutį. „Šiuo metu mokėjimų įskaitymai vyksta be trikdžių, vakarykščio nesklandumo priežastis aiškinamės. Atsiprašome klientų už patirtus galimus nepatogumus“, – DELFI sakė jis. „Swedbank“ atstovas dar nurodė, kad vasario 6 dienos trikdis buvo vienkartinis ir paveikė tik labai nedidelę klientų dalį.