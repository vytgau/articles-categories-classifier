Šalies bendrasis vidaus produktas (BVP) šių metų trečiąjį ketvirtį ūgtelėjo 0,3 proc., kai tuo tarpu pirmąjį ir antrąjį ketvirtį augimas sudarė atitinkamai 0,8 ir 0,7 proc. Palyginti su trečiuoju 2016 m. ketvirčiu, šalies ūkis susitraukė 1,3 procento. Ekonomistų prognozėmis, sulėtėjimas atsilieps visų metų augimui. 2017 m. biudžetas buvo paremtas prognozuojamu 2,7 proc. prieaugiu, bet nuo tada prognozė buvo sumažinta iki 1,7 procento. Finansinis nuosmukis 2010 metais privertė Graikiją kreiptis dėl tarptautinės paramos. Trečioji ir paskutinė 86 mlrd. eurų vertės parama baigia galioti kitų metų rugpjūtį. Atėnai tikisi, kad iki to laiko susigrąžins investuotojų pasitikėjimą ir galės skolintis iš finansinių rinkų.