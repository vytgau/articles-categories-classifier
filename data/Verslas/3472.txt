„Jau kitąmet tikimės, kad Lietuva gaus pakvietimą prisijungti prie Ekonominio bendradarbiavimo ir plėtros organizacijos“, – pranešime spaudai sakė V. Šapoka, penktadienį susitikęs su EBPO politinės misijos atstovais ir aptaręs EBPO rengiamą Lietuvos ekonominę apžvalgą. Apžvalga, kuri yra privaloma stojimui į organizaciją ir parodo sektorinių politikų poveikį ilgalaikiam šalies augimui ir makroekonominei situacijai, kitų metų pavasarį bus svarstoma EBPO Ekonomikos ir vystymosi peržiūros komitete. Lietuva pradėti stojimo į EBPO procesą pakviesta 2015 metų birželį.