„Telia“ vieną akciją įvertino 514 rublių (8,86 dolerio), arba 10 proc. mažiau nei „Megafon“ akcijos kainavo pasibaigus pirmadienio prekybai. „Šis pardavimas atitinka kompanijos strategiją koncentruotis į Skandinavijos bei Baltijos jūros regionus“, - pranešime teigė „Telia“. Anksčiau šį spalį „Telia“ pardavė dar 6,5 proc. „Megafon“ dalį už 585 Rusijos rublius už vieną akciją. „Telia“ pažymi, kad nepaisant to, jog „Gazprombank“ yra vienas iš bankų, kuriam taikomos JAV ir Europos Sąjungos (ES) sankcijos, šis sandoris nepažeidžia jokių taisyklių. Savo ruožtu „Gazprombank“, kurį iš dalies valdo valstybinis Rusijos dujų milžinas „Gazprom“, išreiškė viltį dėl teigiamų „Megafon“ augimo perspektyvų.