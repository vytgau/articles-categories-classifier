Bendrovės skaičiavimais, vienam namų ūkiui bus išmokėta apie 5 eurai. Kainų komisija šiemet patikrino bendrovę ir nustatė, jog nuo 2016 metų rugpjūčio iki šių metų vasario įmonė pirko šilumą iš nepriklausomų tiekėjų brangiau nei galėjo pagaminti pati, rašoma komisijos pažymoje. Kainų komisija ketvirtadienį spręs, kaip įmonė grąžins lėšas vartotojams. „Kauno energija“ pranešė, jog neprieštaraus komisijos sprendimui ir grąžins vartotojams lėšas. Nepriklausomi šilumos gamintojai (NŠG) ir „Kauno energija“ pastaruosius mėnesius vieni kitus kaltino dėl metų pradžioje beveik dešimtadaliu padidėjusios šildymo kainos.