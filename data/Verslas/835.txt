Ukrainos sostinėje Kijeve visiems, kurie nori į savo seksualinį gyvenimą įlieti naujų spalvų ir patirčių, duris atveria naujas meilės viešbutis. Viešbučio „Cherry Twins“ savininkė Olena Solovjova sako, kad imtis būtent tokio verslo ją įkvėpė patirtys panašiuose viešbučiuose kitose Europos šalyse. Taigi ji nusprendė užpildyti nišą Ukrainos rinkoje ir ramiame miegamajame rajone atidaryti, kaip pati vadina, erdvę meilei. Glaudžiai bendraudama su garsiausiais šalies seksologais, O. Solovjova atsirinko septynias populiariausias ukrainiečių seksualines fantazijas ir jų tema dekoravo kambarius. Viešbučio klientai gali įsijausti į skirtingus seksualinių žaidynių scenarijus gydymo įstaigos ar klasės aplinkoje, apsilankyti kankinimų kambaryje ar karalienės buduare. Kiekviename numeryje galima rasti konkrečiai temai skirtų sekso žaisliukų ir baldų.