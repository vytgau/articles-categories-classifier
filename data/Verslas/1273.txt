Už Vilniaus miesto gatvių priežiūrą atsakingos savivaldybės įmonės „Grinda“ rinkodaros ir komunikacijos specialistė Dovilė Lisauskaitė informavo, kad pranešimas apie keistą įdubimą asfaltbetonio dangoje gautas apie 16 val. „Kas ten iš tiesų vyksta – kol kas neaišku. Ekipažas yra išvykęs įvertinti situaciją“, – DELFI sakė ji. „Grindos“ atstovė prašė vairuotojų rinktis kitą kelionės maršrutą. Vėliau „Grindos“ atstovė teigė, kad prasėdimo plotas apie 2 kv.m., gylis 1,5 cm. Informacija perduota atsakingoms institucijoms. Eismo apribojimų minėtoje vietoje nėra. Kaip užfiksavo DELFI fotografas, sankryžoje iš tiesų matomas keistas įdubimas, tačiau teritorija apie 17 val. buvo neužtverta.  