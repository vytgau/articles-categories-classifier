Rodiklis buvo minimaliai aukštesnis, nei tikėtasi - „Reuters“ apklausti analitikai tikėjosi, kad infliacija Meksikoje sieks 6,75 proc. Lyginant su lapkričiu ir atsižvelgus į sezoninius svyravimus, paskutinįjį praėjusių metų mėnesį vartotojų kainų indeksas Meksikoje pašoko 0,59 proc. Bazinis infliacijos indeksas, skaičiuojamas atmetus nestabilias maisto ir degalų kategorijas, per mėnesį šoktelėjo 0,42 proc. Infliacija šalyje ėmė pastebimai kilti į viršų po to, kai Meksikos valdžia praėjusių metų pradžioje ėmėsi naikinti degalų kainų kontrolę, kuri visiškai buvo panaikinta gruodį. Meksikos centrinis bankas nori, kad infliacija siektų 3 proc. Neseniai bankas pripažino, kad šis tikslas greičiausiai bus pasiektas lėčiau, nei tikėtasi iš pradžių.