Vienas populiariausių tinklaraštininkų iš Belgijos Shaimy, kurio vaizdo dienoraštis platformoje „YouTube“ vadinasi „Shaimys Adventures“, paskelbė savo naujausią filmuotą pasakojimą – jis skirtas apleistam Belgijos Doelio miestui. Ši unikali vieta yra vos už dešimties kilometrų į šiaurės vakarus nuo Antverpeno. Greičiausiai vietos gyventojams nepatiko veikiančios atominės elektrinės kaimynystė, nes praktiškai iš karto po jos atidarymo belgai ėmė kraustytis lauk. Dabar dauguma miesto pastatų stovi apleisti, sienos ištapytos grafičiais, langai – išdaužyti arba užkalti. Filmuko autorius – tinklaraštininkas Shamy – tvirtina, kad, lankantis šiame mieste, fantaziją kaip reikiant kaitina apokalipsės nuojauta. Anot jaunojo belgo, tai bene vienintelė priežastis, kodėl miesto dar niekas nenugriovė. Tiesa, sutikti vietinių, lankantis Doelyje, jam taip ir nepavyko.