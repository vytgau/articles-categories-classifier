„2017-ieji mums buvo labai sėkmingi metai, nes Rygos oro uostas pateko tarp penkių sparčiausiai augančių Europos oro uostų. Šiais metais keleivių skaičius išaugo 12,5 proc., o krovinių krova – 25 proc.“, – sakė ji. Daugiausia prie keleivių srauto prieaugio prisidėjo Latvijos nacionalinė aviakompanija „ airBaltic“, o krovos padidėjimui – „Turkish Cargo“, „airBaltic“ ir DHL. „Ateinančiais metais mes tikimės susitarti dėl reguliarių krovinių pervežimo per Rygą su „Uzbekistan Airways“, – sakė I. Licė. Ateinančiais metais iš Rygos oro uosto ketinama pradėti skraidinti į Lisaboną, Gdanską, Bordo, Malagą ir Splitą (Kroatija). Šiais metais Rygos oro uostas tikisi aptarnauti 5,6 mln. keleivių. 2016-aisiais keleivių srautas per didžiausią Baltijos valstybėse oro uostą padidėjo 4,6 proc. iki 5,403 mln. žmonių. Jie sudarė beveik 45 proc. viso keleivių srauto per Baltijos šalių oro uostus. Žiemos sezonu iš jo skraidinama į daugiau nei 60 miestų, o vasaros – į beveik 90 miestų.