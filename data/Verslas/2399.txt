Birža „Coincheck“ savo tinklalapyje paskelbė sustabdžiusi virtualiosios valiutos NEM pardavimą ir atsiėmimą. Vėliau ji pridūrė, kad bus ribojamos operacijos ir su dauguma kitų kriptovaliutų. Naujienų agentūra „Kyodo News“ pranešė, kad „Coincheck“ prezidentas Koichiro Wada per spaudos konferenciją atsiprašė dėl šio incidento ir sakė, kad jo bendrovei gali tekti ieškoti finansinės pagalbos. „Kyodo“ pridūrė, kad „Coincheck“ neteisėtą prieigą prie jos sistemos aptiko anksti penktadienį. Skelbiami nuostoliai yra didesni negu 2014 metais įvykdyta 48 mlrd. jenų vertės kriptovaliutos vagystė iš Japonijoje įsikūrusios bitkoinų biržos „Mt. Gox“.