Per metus – sausį, palyginti su 2017 metų sausiu – Lietuvos eksportas padidėjo 12 proc. iki 2,1 mlrd. eurų, rodo pirmadienį paskelbti ES statistikos tarnybos duomenys. Lietuvos importas sausį, palyginti su 2016 metų tuo pačiu metu, augo 14 proc. iki 2,4 mlrd. eurų. Latvijos eksportas išaugo 18 proc. iki 1 mlrd. eurų, Estijos – 9 proc. iki 1 mlrd. eurų, o importas Latvijoje augo 8 proc. iki 1,1 mlrd. eurų, tačiau Estijoje – susitraukė 8 proc. iki 1,2 mlrd. eurų. Tarp Baltijos šalių didžiausias prekybos deficitas sausį buvo Lietuvoje – 0,3 mlrd. eurų. Estijoje jis buvo 0,2 mlrd. eurų, o Latvijoje – 0,1 mlrd. eurų. Visoje ES eksportas augo 6,5 proc. iki 150,5 mlrd. eurų, o importas – 7,6 proc. iki 170,8 mlrd. eurų. Bendrijos prekybos deficitas siekė 20,3 mlrd. eurų.