Ketvirtadienį aukščiausią tašką nuo 1992 m. sausio pasiekęs „Nikkei“ tą patį pasiekimą pakartojo ir kitą dieną, kildamas 0,89 proc., iki 23 714,53 punkto. Platesnis „Topix“ indeksas taip pat ūgtelėjo 0,89 proc., iki 1 880,34 punkto. Penktadienio pakilimą daugiausiai lėmė bankai - „Mitsubishi UFJ“ kilo 2,32 proc., o „Mizhuo Financial“ akcijos pašoko 1,24 proc. Be to, dėl kylančių naftos kainų toliau augimo trajektorija seka ir naftos įmonės - „Japan Petroleum“ penktadienį kilo 2,13 proc. Pasaulio akcijų rinkos metus pradėjo toliau vieną po kito mušdamos rekordus. Dėl stiprių makroekonominių duomenų, pozityvių ekonomikos perspektyvų bei brangstančios naftos JAV akcijų indeksas „Dow Jones“ ketvirtadienį pirmą kartą istorijoje peržengė 25 tūkst. punkto ribą.