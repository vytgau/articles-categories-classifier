„Lietuvai atsiranda papildomas argumentas tvirtinti, kad Lietuvos ir Prancūzijos investicijų apsaugos sutartis, kuria remiantis pareikštas ieškinys Lietuvai, prieštarauja ES steigimo sutartims ir ES teisės viršenybės principui“, – teigė advokatė Inga Martinkutė. Savo ruožtu advokatų profesinės bendrijos „Motieka ir Audzevičius“ vyresnysis teisininkas Rimantas Daujotas kalbėjo, kad ESTT iš esmės gali uždrausti investicinio arbitražo procesą ES investuotojams, investuojantiems Bendrijoje. BNS anksčiau rašė, kad „Veolia“ 2016 metų sausį Vašingtono Tarptautiniame investicinių ginčų arbitraže (ICSID) inicijavo ginčą prieš Lietuvos valstybę. Reikalaujama atlyginti apie 130 mln. eurų žalos dėl neva nesąžiningo valstybės elgesio ir investicijų Lietuvoje nusavinimo.