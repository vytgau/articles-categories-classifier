Tačiau bankas paliko galioti 2018 ir 2019 metų prognozes - atitinkamai ties 6,4 ir 6,3 proc., tam įtakos turėjo vykdoma pinigų politika ir vyriausybės mėginimai apriboti kreditavimą ir kontroliuoti įsiskolinimų naštą. Neigiamos įtakos prognozei turėjo tokios rizikos, kaip tebedidėjanti skolos našta nefinansiniame sektoriuje ir netikrumas, susijęs su nekilnojamojo turto kainomis. „Kreditavimas, nors pastaruoju metu kiek sulėtėjęs, toliau auga daug greičiau nei bendrasis vidaus produktas (BVP). Nepadengtų banko paskolų suma šių metų lapkritį siekė 150 proc. BVP, palyginti su 103 proc. 2017 m. pabaigoje“, - teigiama Pasaulio banko Kinijos ekonomikos prognozėje. Per pirmuosius devynis šių metų mėnesius Kinijos ekonomika augo spartesniais, nei prognozuota, 6,9 proc. tempais, tačiau Pekino siekis sumažinti rizikas finansų sektoriuje paskatino skolinimosi kainos augimą, kartu sustiprindamas susirūpinimą dėl galimo neigiamo poveikio kitų metų bendrajam vidaus produktui.