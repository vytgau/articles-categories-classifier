Tokie pokyčiai sukėlė įvairių reakcijų šalyje, kur daugelis mano, kad darbuotojai yra išnaudojami pagal liberalias ne vienerius metus galiojusias taisykles, ir nori, kad darbuotojai turėtų poilsio dieną. Tačiau nemažai lenkų taip pat mano, kad vartotojų laisvė yra vienas iš neliečiamų laisvosios rinkos eros privalumų ir piktinasi nauja tvarka. Verta paminėti, kad Vengrijoje sekmadieninės prekybos draudimas buvo įvestas 2015 metais, tačiau buvo toks nepopuliarus, kad po metų valdžiai teko jį atšaukti. Savo ruožtu, pavyzdžiui, Vokietijoje ir Austrijoje žmonės jau seniai yra pripratę, kad sekmadienį parduotuvės nedirba. Žmonės džiaugiasi, kad gali maloniai leisti laiką su šeima ir draugais. Dėl sekmadieninės prekybos Lenkijoje ribojimo kovojo profsąjunga „Solidarumas“, kuri ginčijo, jog darbuotojai turi turėtų teisę ilsėtis ir pabūti su šeima. Tokiam draudimui pritarė valdančioji Įstatymo ir teisingumo partija, kurios atstovai parlamente ir priėmė įstatymą. Pakeitimus pasveikino ir įtakinga Katalikų Bažnyčiai, kuriai priklauso daugiau nei 90 proc. lenkų. Remiantis nauja tvarka, parduotuvės Lenkijoje iš pradžių galės dirbti du sekmadienius per mėnesį. Ateinančiais metais prekyba bus uždrausta tris sekmadienius per mėnesį, o 2020 metais parduotuvėms bus visai uždrausta dirbti sekmadieniais.