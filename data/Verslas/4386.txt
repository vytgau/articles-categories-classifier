„Artėjanti naujoji finansinė perspektyva, nes matome, kokie yra iššūkiai, kalbant apie Europos Sąjungos biudžetą. Pirmiausiai tai susiję su „Brexit“ pasekmėmis, bet nepaisant to, yra tam tikri sprendimai, padaryti iš anksto ir įtvirtinti Lietuvos-Europos Sąjungos stojimo sutartyje. Tai pirmiausiai kalbame apie Ignalinos atominės elektrinės uždarymą. Labai aiškus įsipareigojimas finansuoti šitą labai finansams imlų projektą“, - Žinių radijui ketvirtadienį sakė S. Skvernelis. Anot jo, viena Lietuva nepajėgtų finansuoti jėgainės uždarymo. „Išgirdę siūlymą iš Europos audito rūmų siūlymą, kad galbūt tai turėtų būti Lietuvos biudžeto lėšomis daroma, tai yra nepriimtina mums ir nepakeliama, dėl to šis klausimas taip pat bus vienas iš esminių“, - tikino premjeras. Ketvirtadienį į Lietuvą atvyksta už G. Oettingeris. Su Lietuvos vadovais Vokietijos politikas aptars būsimą ES daugiametę finansinę programą. Naujame ES biudžete nuo 2020 metų Lietuva sieks didesnės paramos žemės ūkiui, regionų plėtrai, taip pat bandys užsitikrinti finansavimą elektros tinklų sinchronizacijai su Vakarų Europa bei Ignalinos atominės elektrinės uždarymo darbams. Derybos tarp valstybių narių ir institucijų turėtų prasidėti kitais metais. Britanijos pasitraukimas iš ES nulems bendro iždo mažėjimą, todėl gali būti svarstoma padidinti šalių įmokas į biudžetą, perskirstyti finansavimo sritis. G. Oettingeris Vilniuje susitiks su premjeru Sauliumi Skverneliu, Seimo pirmininku Viktoru Pranckiečiu, energetikos, finansų ir žemės ūkio ministrais.