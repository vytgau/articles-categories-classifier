Tai jau devintas panašus įvykis su šio tipo lėktuvais. Dar 2008 m. Kanados lėktuvų gamintojas skandale dėl analogiškų avarijų, kurios vos nesibaigė žmonių mirtimis, atsipirko 164 mln. JAV dolerių kainavusiu susitarimu teisme su SAS aviakompanija, rašoma „Avia Solutions Group“ pranešime spaudai. Greičiausiai dėl to daugiau nei 1000 pagamintų orlaivių, skraidančių visame pasaulyje, nebuvo išimti iš apyvartos. Skelbta nuomonių, kad „Dash Q" serijos lėktuvų gedimas gali būti konstruktyvinis ir jo pašalinti gali būti neįmanoma. Vos prieš mėnesį, 2017 metų gruodį, LOT oro linijoms priklausančio „Dash Q" serijos lėktuvo pilotai keleivinio skrydžio metu vos per plauką išvengė analogiškos situacijos. Tuomet, dar skrydžio metu buvo pranešta apie pastebėtas problemas mėginant išskleisti įtraukiamąją važiuoklę. Galiausiai pilotams pavyko tai padaryti ir saugiai nusileisti Varšuvoje. Į „Bombardier" dėmesys nukrypo 2007 metais, kuomet Japonijos oro linijoms „All Nippon Airways" priklausantis Q400 avariniu būdu nusileido Kōchi Ryōma oro uoste (2007 kovo 13 d.). Tuo metu žiniasklaidoje buvo skaičiuojama virš 70 įvairaus pobūdžio incidentų, nutikusių su šio modelio lėktuvais vien Japonijoje ir net pati „Bombardier“ pripažino, jog modelis gal ir turėjo šiokių tokių „ypatumų“. Tačiau kulminaciją istorija pasiekė po kelių mėnesių, kuomet pirmasis Q400 modelio operatorius – Skandinavijos oro linijos (SAS) turėjo sustabdyti naudojimąsi savo „Dash Q" serijos orlaivių parku. 2007 metų rugsėjį nutiko net du rimti incidentai, susiję su šių lėktuvų važiuoklėmis, o vos po mėnesio istorija ir vėl pasikartojo. Po metus trukusio teisminio ginčo su SAS, „Bombardier“ galop pavyko užglaistyti skandalą, sutikus oro linijoms sumokėti 164 milijonus JAV dolerių siekiančią išmoką nuolaidomis naujiems lėktuvams. Vis dėl to, manoma, kad tikroji skandalo kaina Kanados gamintojui buvo gerokai didesnė, mat SAS pasinaudojo proga atnaujinti savo orlaivių parką ir įsigyti naujų – šį kartą CRJ900 modelio to paties gamintojo lėktuvų. Tikėtina, šiam pirkiniui SAS buvo suteikta dar ženklesnė nuolaida, pati pirkinio vertė galėjo siekti iki 1,75 milijardo JAV dolerių. „SAS minėtą nuolaidą „pavertė“ pinigais ir užbaigė 13 CRJ900 regional jets ir 14 atnaujintos versijos Q400 turboprops užsakymą. Pastarieji lėktuvai nukeliavo ne į Skandinavijos, o su ja tuo metu sietų Wideroe ir airBaltic oro linijų parkus. Įdomu tai, jog „airBaltic" akcijas SAS kelių metų bėgyje pardavė su jiems atiduotais lėktuvais. 2016 metais Rygos oro uoste airBaltic priklausantis „Q400 NextGen" modelio lėktuvas dėl važiuoklės gedimo, likimo ironija, leidosi avariniu būdu. Ar šių metų sausio 10 d. įvykis Varšuvos oro uoste bus paskutinis Bombardier Dash Q istorijoje?", - klausiama pranešime. „Dash Q" keliauja ir lietuviai. Apie lėktuvą Dash Q: Lėktuvo gamintojas: de Havilland Canada Bombardier Aerospace; Pirmas skrydis: birželis 20, 1983; Pirma aviakompanija užsakiusi lėktuvą: NorOntair; Lėktuvas gaminamas iki šiandien; Viso pagaminta lėktuvų nuo 1983: 1,232 vnt. iki 2017 rugsėjo 30; Lėktuvo kataloginė vertė: Q400 32.2 milijonai JAV dolerių.