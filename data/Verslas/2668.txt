Kaip pažymi agentūros analitikai, padidinti šalies skolinimosi reitingą paskatino vyriausybės vykdoma fiskalinė politika, valstybinės finansų ir bankų sistemos stabilumas, taip pat ekonomikos plėtra. Latvija vykdo atsakingą politiką ir demonstruoja stabilų ekonominį augimą, nepaisydama geopolitinių rizikų, gana lėtą ES fondų lėšų įsisavinimą ir augančias darbo jėgai skiriamas išlaidas, teigia agentūra. Kartu „R&I“ agentūra atkreipia dėmesį į demografines problemas - Latvijos gyventojų skaičius mažėja dėl neigiamo gyventojų prieaugio ir darbingo amžiaus gyventojų emigracijos į kitas Europos Sąjungos šalis. Tokia tendencija, teigia agentūros analitikai, gali apsunkinti tolesnę ekonomikos plėtrą, įskaitant neigiamą poveikį gyventojų gerovei ir prieinamumui prie sveikatos apsaugos sistemos. Reitingų agentūra teigiamai vertina Latvijoje pradėtą mokestinę reformą, pažymėdama, kad jos privalumai bus matyti po kurio laiko.