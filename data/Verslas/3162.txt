Juo, DELFI šaltinių duomenimis, tapo Gintaras Vilda. Jis yra žinomas kaip Lietuvos inžinerinės pramonės asociacijos vadovas. „Inovacijų politikos stiprinimas yra vienas svarbiausių mano siekių. Gintaro Vildos patirtis išmaniųjų industrijų srityje bus itin svarbi Lietuvos verslui ruošiantis ketvirtajai pramonės revoliucijai, todėl džiaugiuosi komandoje turėsiantis tokio lygio profesionalą”, - teigia ūkio ministras Virginijus Sinkevičius. V. Sinkevičius Seime prisiekė lapkričio 28 d. Prieš tapdamas Seimo nariu, V. Sinkevičius dirbo Lietuvos pašte, Lietuvos oro uostuose, agentūroje „Investuok Lietuvoje“. Ūkio ministro postas tapo laisvas po to, kai iš koalicijos pareiškė pasitraukiantys Gintauto Palucko vadovaujami socialdemokratai. Buvęs ūkio ministras socialdemokratas Mindaugas Sinkevičius nepritarė tokiai partijos pozicijai, tačiau pakluso jos valiai ir pasitraukė iš pareigų. 27 metų „valstiečių“ atstovas yra jauniausias ministras po nepriklausomybės atkūrimo.