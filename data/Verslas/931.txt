Nuo balandžio 3 d. bus pradedami įrenginėti kelio atitvarai bei panaikintas kairysis posūkis. 2015-2016 m. avaringose Vilniaus sankryžose buvo panaikinti trys kairieji posūkiai: Ukmergės ir Žalgirio, Ukmergės ir Paribio gatvių sankryžose bei Ukmergės gatvėje ties prekybos centru „Promo“. Atsisakius kairiųjų posūkių žymiai sumažėjo eismo įvykių šiose gatvėje bei pagreitėjo transporto srautai. Eismo pokyčiai Ukmergės gatvėje atliekami atsižvelgiant į eismo įvykių statistiką, kuriuose nukentėjo eismo dalyviai. Remiantis 2014–2017 metų eismo įvykių statistika Ukmergės g. dalyje, tarp prekybos centro „Maxima“ ir prekybos centro „Senukai“ užfiksuota 15 eismo įvykių, kurie įvyko transporto priemonėms sukant į kairę. Ukmergės gatvėje eismas yra intensyvus, todėl vairuotojams, sukantiems į kairę reikia kirsti net tris eismo juostas. Vairuotojai prašomi būti atidūs ir laikytis Kelių eismo taisyklių reikalavimų. 