Iš 50 regionų, kuriems „Brexit“ dėl jų pramonės ir prekybos orientacijos gali padaryti didžiausią neigiamą poveikį, 41-as yra Vokietijoje. Tai, be kita ko, yra Hamburgas, Berlynas, Diuseldorfas su vakarine Rūro srities dalimi, taip pat Kelnas ir Darmštatas, kuriuose „Brexit“ padariniai turės įtakos 16–17,5 proc. apdirbamosios pramonės gamybos. Kituose į šį sąrašą patekusiuose Vokietijos regionuose šis rodiklis sudaro 12–16 procentų. Didžiausią neigiamą poveikį „Brexit“ padarys Airijai – tiesioginei Didžiosios Britanijos kaimynei, nurodoma Regionų komiteto tyrimo ataskaitoje. Vokietija šiame reitinge yra antroje vietoje. Toliau rikiuojasi Malta ir kai kurie Nyderlandų bei Belgijos regionai. „Be prekybos susitarimo, kuris leistų kuo labiau sumažinti muitus ir toliau užtikrintų laisvą prekių judėjimą, „Brexit“ gali padaryti nemažą žalą vietos ir regionų ekonomikai“, – įspėjo Regionų komiteto pirmininkas Karlas Heinzas Lambertas (Karlas Haincas Lambercas).