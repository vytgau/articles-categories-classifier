„Baiminamasi, kad skaitmeninės revoliucijos metu žmonėms neskiriamas deramas dėmesys, todėl norime investuoti į skaitmeninių technologijų naudojimo įgūdžių plėtrą, kad žmonės įgytų žinių, būtinų norint visapusiškai dalyvauti skaitmeninėje ekonomikoje“, - paaiškino ji. Tokie centrai bus įkurti Ispanijoje, Lenkijoje ir Italijoje. Planuojama per dvejus metus juose apmokyti apie milijoną žmonių. Ypatingas dėmesys skiriamas pagyvenusiems asmenims, jaunimui ir pabėgėliams. Į programą, manoma, bus įtrauktas žiniasklaidos sferos tyrinėjimas bei saugaus interneto naudojimosi kursas. Be to, „Facebook“ ketina skirti apie 12,2 mln. JAV dolerių savo struktūrų, kuriančių dirbtinį intelektą veiklai Prancūzijoje. Sh. Sandberg pabrėžė, kad „Facebook“ siekia investuoti lėšas tiek į technologijų, tiek į žmogiškąjį potencialą. Pastaraisiais mėnesiais ES nuskambėjo pasiūlymai įvesti papildomą mokestį didžiosioms JAV technologijų bendrovėms, įskaitant ir „Facebook“. Europos Komisijos teigimu, šiuolaikiniai pasaulinės skaitmeninės rinkos lyderiai, naudodamiesi Europos įstatymų trūkumais, žymiai sumažina savo mokesčių apimtis, sumokamas ES. „Facebook“ 2004 metais vasario 4 dieną sukūrė Markas Zuckerbergas ir trys jo kurso draugai iš Harvardo universiteto. Daugiau nei du milijardai pasaulio gyventojų prisijungia prie socialinio tinklo „Facebook“ bent kartą per mėnesį. M. Zukerbergas ne kartą yra pareiškęs, kad socialinis tinklas ketina prisidėti siekiant tikslų padidinti interneto vartotojų skaičių iki 5 mlrd. iki 2030 metų.