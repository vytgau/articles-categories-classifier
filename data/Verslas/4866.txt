„Mes nemanome, kad Katalonija pasieks nepriklausomybę“, - sakė agentūros vyriausiasis reitingų pareigūnas Moritzas Krameris. „Įtampa tarp Katalonijos ir centrinės vyriausybės, jeigu nebus sukontroliuota, gali smarkiai nusmukdyti verslo pasitikėjimą ir galimai sutrikdyti verslo operacijas“, - sakė S&P analitikė Elena Iparraguirre. Antradienį Katalonijos vyriausybės vadovas Carlesas Puigdemontas ir kiti regiono vadovybės nariai pasirašė dokumentą dėl regiono nepriklausomybės nuo Ispanijos, bet kol kas pristabdė jo galiojimą. Agentūros manymu, esant nepalankiam politiniam ir ekonominiam scenarijui, Katalonija gali patirti sunkiausių padarinių, kurie gali pakurstyti smarkų sulėtėjimą ir galbūt net recesiją“, - teigia S&P agentūra. Referendumas smarkiai suskaldė Kataloniją, kur gyvena apie 7,5 mln. žmonių ir kur sukuriama apie penktadalį visos šalies ekonomikos. Kelios bendrovės jau perkėlė savo registruotas būstines iš regiono. Praėjusią savaitę „Fitch“, kaip ir „StandardPoors“, perspėjo dėl galimo Katalonijos skolinimosi reitingo sumažinimo.