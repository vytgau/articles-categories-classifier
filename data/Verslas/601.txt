„Kauno energijos“ atstovų teigimu, tie, kurie norėtų šildymo sezoną pratęsti ilgiau, turėtų apie tai informuoti šią įmonę, šilumos tiekėją. Tačiau pirmiausiai dėl to reikėtų gyventojams susitarti patiems. Jei dauguma daugiabučio gyventojų šildymo sezono prailginimui prieštarauja, paprastai atsižvelgiama į jų pageidavimus. ELTA primena, kad pastarasis šildymo sezonas Kaune truko šešetą mėnesių. Šildymo sezonas baigiamas tuomet, kai tris paras iš eilės vidutinė paros oro temperatūra viršija 10 laipsnių šilumos.