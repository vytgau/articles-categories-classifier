Vakarop snygiui įsismarkavus, kai kurios gatvės buvo valomos sniego verstuvais. Intensyvūs sniego valymo darbai tęsėsi visą naktį: reaguodami į pranešimus apie sudėtingesnes eismo sąlygas, bendrovės darbuotojai papildomai barstė labiau nuo miesto centro nutolusias gatves, tiltus ir viadukus, įkalnes ar sudėtingesnes nuokalnes. Penktadienį apie 03:15 į Vilniaus miesto gatves vėl išsiųsti visi druskų tirpalų bei smėlio ir druskų mišinio barstytuvai, kad rytinio transporto srauto metu vilniečiai patirtų kuo mažiau nepatogumų. Šiuo metu, apie 6 val., Vilniuje gatvių dangos drėgnos, eismo sąlygos geros. Miškingose miesto vietose gatvių danga gali būti padengta šlapiu sniegu. Būkite atsargūs! Pranešti apie slidžias ir pavojų vairuotojams keliančias gatves galite visą parą veikiančiu tel. 1355.