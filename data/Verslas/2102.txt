Tuo tarpu Prancūzijos statistikos agentūros INSEE prognozėmis, šių metų pirmąjį ketvirtį šalies ūkis išaugs 0,5 procento. Dabartinėmis vyriausybės prognozėmis, Prancūzijos ekonomika per 2018 metus išaugs 1,7 proc., tačiau neatmetama galimybė, kad prieaugis gali būti didesnis. Kaip parodė antradienį paskelbti Europos Sąjungos (ES) duomenys, Prancūzijos ūkis 2017 metais augo sparčiausiais tempais per šešerius metus. Šalies ekonomikos augimas, daugiausia paskatintas investicijų, praėjusiais metais siekė 1,9 procento. Manoma, kad Paryžius greitu metu paskelbs, jog šalies valstybės biudžeto deficitas 2017 metais siekė 2,9 proc. bendrojo vidaus produkto (BVP) - pirmą kartą per 10 metų žemiau ES nustatyto 3,0 proc. limito.