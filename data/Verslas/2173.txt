„Šiemet tinklas ir toliau bus aktyviai plečiamas. Matome didelį rinkos augimo potencialą ne tik Lietuvoje, bet visose trijose Baltijos šalyse, todėl investuojame atidarydami naujus restoranus, atnaujindami esamus ir ieškodami naujų verslo plėtros sprendimų“, – pranešime spaudai sakė „Hesburger“ tarptautinės plėtros direktorė Ieva Salmela. Bendrovė pranešė, kad trijose Baltijos šalyse į plėtrą šiemet numatoma investuoti 11 mln. eurų. Estijoje planuojama atidaryti 2 naujus restoranus, Latvijoje – 5, o investicijos sieks atitinkamai 2 ir 5 mln. eurų. Restoranų pardavimai Lietuvoje pernai augo rekordiškai – 30 proc. iki 23,43 mln. eurų, Estijoje – 8,3 proc. iki 21,98 mln. eurų, o Latvijoje – 13,3 proc. iki 22,47 mln. eurų. 457-iuose „Hesburger“ restoranuose Baltijos šalyse ir Suomijoje dirba daugiau kaip 6,7 tūkst. darbuotojų. Lietuvoje bendrovė veikia nuo 2007 metų.