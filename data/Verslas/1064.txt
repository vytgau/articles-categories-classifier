Mažesnio eismo intensyvumo rajoniniai keliai drėgni, miškingose vietovėse vietomis provėžoti, slidūs. Švenčionių rajone silpnas snygis, likusioje šalies dalyje be žymesnių kritulių. Oro temperatūra svyruoja nuo 1 laipsnio šalčio iki 3 laipsnių šilumos. Hidrometeorologijos tarnybos duomenimis, naktį vietomis nedideli krituliai, daugiausia šlapdriba. Daug kur formuosis plikledis. Žemiausia oro temperatūra – nuo 1 iki 4 laipsnių šalčio. Vandens gylis krašto kelio Šilutė-Rusnė apsemtame ruože, kurio ilgis 5,15 km (nuo 1,9 iki 7,05 km), išlieka 82 cm. „Kelių priežiūra“ Klaipėdos padalinys nustojo kelti transporto priemones vandens lygiui pakilus iki 80 cm. Perkėlimo klausimus sprendžia Šilutės rajono savivaldybė, kuri paskelbė ekstremalią situaciją.