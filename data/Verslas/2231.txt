Likusioje šalies dalyje pagrindinių kelių dangos daugiausia drėgnos, vietomis sausos. Mažesnio eismo intensyvumo rajoniniai keliai drėgni, vietomis provėžoti ar padengti prispausto sniego sluoksniu, slidūs. Šalyje be kritulių. Oro temperatūra svyruoja nuo 0 iki 3 laipsnių šalčio. Vandens gylis kelio Šilutė–Rusnė apsemtame ruože išlieka 89 centimetrai. Lengviesiems automobiliams šis ruožas neišvažiuojamas, dėl per aukšto vandens lygio automobiliai nekeliami ir specialiomis priemonėmis. Hidrometeorologijos tarnybos duomenimis, dieną vietomis truputį pasnigs. Vietomis pustys, daug kur formuosis plikledis. Vėjas šiaurės rytų, šiaurės, 6-11 metrų per sekundę. Aukščiausia oro temperatūra bus nuo 3 laipsnių šalčio iki 2 laipsnių šilumos.