„Brent“ rūšies naftos ateities sandorių kaina šoktelėjo 33 centais, iki 61,55 dolerio už barelį. JAV „West Texas Intermediate“ (WTI) nafta brango 20 centų, iki 56,16 dolerio už barelį. JAV naftos žaliavos atsargos gruodžio 1 d. pasibaigusios savaitės metu krito 5,6 mln. barelių bei iš viso siekė 448,1 mln. barelių. Tačiau degalų atsargos ūgtelėjo 6,8 mln. barelių, teigiama JAV Energetikos informacijos administracijos (EIA) mėnesiniame pranešime, bei smarkiai pralenkė visas analitikų prognozes. Dar didesnį naftos „bulių“ rinkai nerimą kelia tai, kad JAV gavyba praėjusią savaitę išaugo 25 tūkst., iki 9,71 mln. barelių per parą. Tai yra aukščiausias skaičius nuo aštuntojo praėjusio amžiaus dešimtmečio, kai JAV gavyba viršydavo 10 mln. barelių per parą. Auganti JAV gavyba toliau grasina Naftą eksportuojančių šalių organizacijos (OPEC) bei Rusijos pastangoms mažinti gavybą bei į rinką sugrąžinti paklausos ir pasiūlos balansą. OPEC praėjusią savaitę sutarė dėl naftos gavybos apribojimo programos pratęsimo, pagal kurią šalys toliau savanoriškai 1,8 mln. barelių per parą ribos naftos gavybą.