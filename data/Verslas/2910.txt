„Aprangos“ grupės tinklo apyvarta pernai Lietuvoje sudarė 130,6 mln. eurų, arba 3,1 proc. daugiau nei 2016 metais. „Aprangos“ grupės tinklo apyvarta Latvijoje pasiekė pernai 52,8 mln. eurų ir padidėjo 3,4 proc., apyvarta Estijoje sudarė 39,4 mln. eurų ir padidėjo 8,4 proc. Ketvirtą praėjusių metų ketvirtį „Aprangos“ grupės tinklo mažmeninė prekių apyvarta (su PVM) sudarė 63,5 mln. eurų, arba 5,2 proc. daugiau, nei 2016 metais. Paskutinį praėjusių metų ketvirtį, lyginant su atitinkamu 2016 m. ketvirčiu, apyvarta Lietuvoje išaugo 3,4 proc., Latvijoje augo 6,6 proc., Estijoje - 9,6 proc. „Aprangos“ grupės tinklo mažmeninė prekių apyvarta (su PVM) 2017 m. gruodžio mėnesį sudarė 21,9 mln. eurų, ir buvo 7,7 proc. didesnė nei 2016 m. gruodžio mėnesio apyvarta. 2017 m. gruodžio mėnesio apyvarta yra rekordinė mėnesio apyvarta „Aprangos“ grupės istorijoje. Per 2017 metus „Aprangos“ grupė atidarė 6 naujas parduotuves, 6 parduotuves rekonstravo ir 7 uždarė. Šiuo metu „Aprangos“ grupė Baltijos šalyse valdo 182 parduotuvių tinklą, kurių plotas sudaro 84,3 tūkst. kv. m. Lyginant su tuo pačiu praėjusių metų laikotarpiu parduotuvių plotas išaugo 0,7 proc. „Aprangos“ grupė 2018 metais planuoja pasiekti 231 mln. eurų apyvartą (su PVM), arba 3,6 proc. didesnę, nei faktinė 2017 metų apyvarta.