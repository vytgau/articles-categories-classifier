Klaipėdos turizmo ir kultūros informacijos centro duomenimis, laukta atvykstančių 1435 Vokietijos turistų, tačiau jau trečiadienio vakarą laivo kapitonas pranešė, kad orientuojasi į orą, o prognozės kelia nerimą dėl žmonių saugumo, o ketvirtadienio rytą pranešė, kad įplaukti oro sąlygos netrukdytų, tačiau išplaukti jau būtų pavojinga žmonių gyvybėms. Romena Savickienė, Klaipėdos turizmo ir kultūros informacijos centro vadovė sako, kad net ir neapsilankius paskutiniam šių metų laivui, turizmas uostamiestyje sparčiai auga. „Kruiziniais laivais keliaujančių turistų skaičius auga vis sparčiau. Pernai turėjome 53 laivus, o šiais metais sulaukėme 63 jau užregistruota 64 laivai 2018-tiems metams, ir tai ne pabaiga. Kitais metais kruizinių laivų turistinis sezonas prasidės dar anksčiau, jau balandžio 17-tą dieną laukiame pirmojo kruizinio laivo, o sezoną tęsime net iki spalio 17-tos dienos. Tikimės, kad oro sąlygos kitas metais leis atvykti laivams į uostą“, – sakė R. Savickienė. Tiek turizmo ir kultūros centro direktorės, tiek Klaipėdos savivaldybės viešosios tvarkos skyriaus duomenimis, padaugėjo ir turistų iš Lietuvos. Per šį turizmo sezoną Klaipėdoje padaugėjo turistų iš Lietuvos, žmonės aktyviai dalyvauja renginiuose. Aišku, nemažai žmonių pritraukė ir projektas „Kultūros sostinės“. Anot Savivaldybės atstovų, Kultūros ministerijos vertinimu, tai vienas sėkmingiausių projektų. Klaipėdoje buvo jau dešimtasis miestas. Ne pramogų, o poilsio ieškantys žmonės, pasak R. Savickienės, keičia keliavimo madas. Jei anksčiau buvo daugiau čia atvykdavo žmonių su šeimomis ir draugais, dabar atsiranda nauja mada – keliautojai vienišiai. Klaipėdos turizmo ir kultūros informacijos centro duomenimis, jei anksčiau žmonės daugiau keliavo šeimomis, ar su draugais, dabar jau plinta pavieniai keliautojai, kurie renkasi poilsį pagal savo poreikius, keliauja dviračiais, tik pagal savo poreikius planuoja savo keliones. Anot R. Savickienės, matyt, žmonės nori pailsėti nuo visko, todėl renkasi tokį būdą ir jis populiarėja.