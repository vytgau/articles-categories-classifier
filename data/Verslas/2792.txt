Bendradarbiavimo sutartis būtų leidusi „Huawei“ pardavinėti savo „Mate 10“ modelio telefonus per AT&T. Šį projektą buvo planuojama pristatyti elektronikos parodoje Las Vegase šią savaitę, bet, „Wall Street Journal“ ir „Bloomberg“ duomenimis, planuotas sandoris žlugo. Pačios įmonės kol kas informacijos oficialiai nepatvirtino. „Huawei“ vis tiek planuoja pardavinėti „Mate 10“ telefonus, bet nesėkmė bandant susitarti su AT&T ar „Verizon“ smarkiai apriboja kinų kompanijos augimo JAV rinkoje galimybes. Pasak žiniasklaidos, kitas išmaniųjų telefonų gamintojas iš Kinijos „Xiaomi“ taip pat derasi su amerikiečių telekomunikacijų kompanijomis.