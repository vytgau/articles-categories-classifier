Pertvarkoma kredito unija kaip bankas galės veikti tuo atveju, jei jai bus išduota specializuoto banko licencija, pranešė Lietuvos bankas. Tai paskelbta išplatinus Lietuvos banko Priežiūros tarnybos sprendimus antradienį, gruodžio 19 d. Visgi, prieš savaitę, gruodžio 12 d. Lietuvos bankas skelbė, kad šią kredito uniją įspėjo. „Lietuvos banko Priežiūros tarnyba atliko neplanuotą kredito unijos „Taupa“ patikrinimą ir nustatė pažeidimų. Pasitaikė atvejų, kai suteikdama paskolas kredito unija ne visada įsitikindavo skolininkų galimybėmis grąžinti kreditą, nekontroliuodavo, kad paskolos lėšos būtų panaudotos pagal numatytą paskirtį. Be to, kredito unijos vadovai neužtikrino veiksmingų vidaus kontrolės ir kredito rizikos valdymo sistemų veikimo. Nustatyta ir kitų pažeidimų", - skelbė Lietuvos bankas. Už tai Priežiūros tarnyba kredito uniją „Taupa“ įspėjo ir įpareigojo iki 2018 m. kovo 1 d. pašalinti nurodytus trūkumus. Kol nepašalins pažeidimų, kredito unija neturės teisės sudaryti skolinimo sandorių su asocijuotaisiais nariais, jei turimų piniginių reikalavimų ir įsipareigojimų skolininkui suma viršija 30 tūkst. Eur.