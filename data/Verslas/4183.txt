Tuo tarpu trečiąjį ketvirtį „Noble Group“ skaičiavo 1,17 mlrd. dolerių dydžio nuostolius. Anksčiau itin stiprias pozicijas užėmusi įmonė kenčia nuo 2015 m., kai finansiniams rodikliams skaudžiai kirto kritusios žaliavų kainos. Be to, „Noble Group“ smarkiai nukentėjo dėl taisyklių neatitikusios apskaitos sumažinto kredito reitingo. Vien per šiuos metus kompanijos akcijos krito daugiau nei 80 proc. Analitikai teigia, kad „Noble Group“ šiuo metu iš esmės kovoja dėl savo, kaip kompanijos, išlikimo. Praėjusį mėnesį įmonė pardavė savo naftos prekybos verslą JAV bendrovei „Vitol Group“. Dar vieną padalinį „Noble Group“ anksčiau pardavė konkurentams „Mercuria Energy America“. „Noble“ teigia šiuo metu norinti susikoncentruoti ties tokių žaliavų kaip anglių, įvairių metalų ir suskystintų gamtinių dujų prekyba.