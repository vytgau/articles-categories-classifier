Kaip rašo „Verslo žinios“, dviženkliais skaičiais augo kavinių ir restoranų, pramogų ir įvairių paslaugų segmentai. Labiausiai pardavimai augo Vilniaus „Akropolyje“ – 5 proc. iki daugiau nei 298 mln. eurų. Beveik 4 proc. augimas fiksuotas Klaipėdos ir Šiaulių „Akropoliuose“ – nuomininkų pardavimai pernai siekė atitinkamai 175,5 mln. ir 94,6 mln. eurų. „Didėjant realioms gyventojų pajamoms, pernai „Akropoliuose“ augo visų segmentų pardavimai, o sparčiausiai didėjo kavinių ir restoranų, paslaugų ir pramogų teikėjų apyvarta“, – teigė bendrovės „Akropolis Group“ valdybos pirmininkė Saulė Zabulionytė.