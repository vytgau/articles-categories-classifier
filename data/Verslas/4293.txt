Vienas iš sėkmingiausių mados prekių ženklų „Zara“ šiuo metu valdo apie 2,2 tūkst. parduotuvių visame pasaulyje ir vertinamas apie 8,6 milijardo svarų sterlingų. Tačiau Ispanijos parduotuvių tinklo sėkmę temdo keisti klientų radiniai drabužiuose, įsigytuose Turkijos didmiestyje Stambule. Naujienų agentūra „Associated Press“ skelbia, kad pirkėjai kišenėse aptiko darbuotojų raštelius su skundais apie prastą situaciją parduotuvėse. Teigiama, kad darbo standartai kompanijoje – žemi, o „Zara“ produkciją tiekianti bendrovė „Bravo Tekstil“ jau kelis mėnesius nemoka darbuotojams atlyginimų. „Jūs perkate prekę, kurią pagaminęs žmogus liko be atlyginimo“, – neva teigiama raštelyje. Ta pati bendrovė, kuri neatsiskaitė už darbą, drabužius tiekia ne tik „Zara“, bet ir kitiems žinomiems prekės ženklams, tokiems kaip „Mango“ ir „Next“. Vos prieš mėnesį motininė „Zara“ bendrovė „Inditex“ paskelbė tarptautinės darbo organizacijos ataskaitą, pagal kurią darbo sąlygas tinklo parduotuvėse vertinamos kaip „atitinkančios visas, keliamas drabužių gamybos sektoriui“. Daugiau naujienų saviems Jungtinėje Karalystėje - tiesa.com.