„Siūlomas nemokumo reglamentavimas reiškia, kad Lietuvoje gali atsirasti reikalavimas įmonėms dirbti tik pelningai – neigiami rezultatai, net jei laikini, tampa bankroto bylos iškėlimo rizika. Naujoje nemokumo koncepcijoje nenurodoma nei pradelstų įsipareigojimų vertė, nei jų reikšmė, lyginant su įmonių turtu ar jų veikla“, – tvirtino advokatų kontoros „TGS Baltic“ vyresnysis teisininkas Tomas Bairašauskas. Finansų ministerijos Audito, apskaitos ir nemokumo valdymo departamento direktorė Ingrida Muckutė tvirtino, kad kol kas ministerija nekomentuoja rinkos reakcijų į naują pasiūlymą.