Teigiama, kad trečia didžiausia Japonijos plieno gamintoja vis dar bando ištirti duomenų falsifikavimo kompanijoje mastą. Tuo tarpu „Nikkei“ anksčiau pranešė, kad sukčiavimas „Kobe Steel“ vyko dešimtmečius, kompanijos gamyklų ir kokybės vadybininkams to nesuvokiant. „Kobe Steel“ generalinis direktorius Hiroya Kawasaki dar penktadienį teigė, kad klaidingai pažymėtus produktus gavo apie 500 kompanijų - daugiau kaip dvigubai, nei buvo manoma iš pradžių. Kol kas nukentėjusios kompanijos dėl falsifikuotų „Kobe Steel“ kokybės duomenų saugumo problemų neranda. Tarp paveiktų įmonių yra tokios kompanijos kaip „Toyota“ ar „Boeing“.