Labiausiai pernai šalyje išaugo žemės ūkio-pramonės sektorius - 13 proc. Paslaugų sektorius ūgtelėjo 0,3 proc., pramonės gamyba liko stabili. Analitikai prognozavo, kad Brazilijos bendrasis vidaus produktas (BVP) 2017 metais išaugs 1,1 procento. 2015 metais šalies ekonomika susitraukė 3,8 proc., 2016-aisiais - 3,6 procento. Vyriausybės prognozėmis, šalies ūkis 2018 metais išaugs 3 proc., nors rinkos analitikai prognozuoja 2,8 proc. prieaugį. Siekdamas paskatinti augimą, Brazilijos centrinis bankas vasario 7 dieną sumažino bazinę palūkanų normą iki 6,75 proc. - žemiausio lygio per šių laikų istoriją, vienuoliktą kartą iš eilės. Šiuo metu palūkanų norma sudaro maždaug pusę normos, kuri buvo nustatyta 2016 m. pabaigoje, tačiau nedarbas išlieka aukštas - 12,7 mln. brazilų vis dar neturi nuolatinio darbo. Be to, Brazilijoje fiksuojamas didelis fiskalinis deficitas, daugiausia dėl šalyje galiojančios pensijų sistemos, kurios itin nepopuliariam prezidentui Micheliui Temerui nepavyko reformuoti, kai jo palaikomai priemonei nepritarė Kongresas. Todėl vasario 23 d. tarptautinė „Fitch“ reitingų agentūra sumažino Brazilijos skolinimosi reitingą iki neinvesticinio kredito reitingo lygio.