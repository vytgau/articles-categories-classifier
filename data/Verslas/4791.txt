„Tai buvo didžiulis iššūkis, pareikalavęs bendradarbiavimo ir palaikymo iš daugybės įmonių, valdžios departamentų ir kitų asmenų“, - sakė Civilinės aviacijos administracijos (CAA) generalinis direktorius Andrew Hainesas. CAA teigia atgal į Didžiąją Britaniją parskraidinusi 83 tūkst. 875 keleivius. Tarnybos atstovai teigė, kad apie 25 tūkst. nukentėjusių keliautojų grįžimą namo susiplanavo patys. CAA iš pradžių pranešė, kad dėl „Monarch Airlines“ žlugimo iš viso paveikti buvo 110 tūkst. klientų. „Iš viso įvykdėme beveik 570 specialių skrydžių atgal į Jungtinę Karalystę, o 98 proc. keleivių namo sugrįžo tą dieną, kurią buvo suplanavę iš anksto“, - sėkminga programa džiaugėsi E. Heinsas. „Monarch“ bankrotą paskelbė spalio 2 d., kai bendrovei nepavyko gauti naujos kapitalo injekcijos arba parduoti savo verslą. Dėl kompanijos bankroto darbo vietų neteko apie 2 tūkst. darbuotojų.