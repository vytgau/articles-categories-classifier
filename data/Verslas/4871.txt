Buvusio ministro tėvas Rimantas Sinkevičius BNS sakė manantis, kad jo sūnus grįš į Jonavą, kur gyvena su šeima ir iš kur beveik kasdien važinėdavo į darbą Vilniuje. „Manau, kad jis dalyvaus konkursuose, bandys kažką daryti“, - BNS sakė R. Sinkevičius. Prieš tapdamas ūkio ministru, M. Sinkevičius penkerius metus buvo Jonavos rajono meras. Socialdemokratų partijos tarybai rugsėjo pabaigoje nusprendus trauktis iš valdančiosios koalicijos, M. Sinkevičius pareiškė vykdantis partijos valią ir paliekantis ministro postą. Nuo kitos savaitės laikinuoju ūkio ministru paskirtas energetikos ministras Žygimantas Vaičiūnas.