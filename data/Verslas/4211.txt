Į trečiadienį atvykusį „Cardissa“ dujovežį iš Klaipėdos SGD terminalo saugyklos iki vakaro bus perkrauta daugiau nei 6000 kubinių metrų SGD (apie 40 GWh, arba maždaug 3,5 mln. kub. m dujinio pavidalo). Tai bus jau penktasis mažos apimties SGD perkrovos sandoris Lietuvoje. Visus juos sudarė ir įgyvendino „Lietuvos energijos“ grupės įmonės LITGAS ir „Lietuvos dujų tiekimas“. Šiais sandoriais bus realizuota iki 40 tūkst. kub. m SGD (apie 266 GWh, arba maždaug 23 mln. kub. m dujinio pavidalo). Skaičiuojama, kad Klaipėdos uostui ir SGD terminalui visi jie bendrai atneš apie 350 tūkst. eurų papildomų pajamų.