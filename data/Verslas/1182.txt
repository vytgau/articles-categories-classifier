Moteris autonominiu režimu važiavusio automobilio buvo partrenkta netoli Arizonos sostinės Fynikso esančiame Tempės mieste, skelbia vietos policijos departamentas. Po avarijos ji buvo nugabenta į ligoninę, kur po kurio laiko nuo sužalojimų mirė. „Uber“ padeda tyrimui, kurį šiuo metu aktyviai vykdome“, - elektroniniu paštu „Bloomberg“ sakė Tempės policijos departamento atstovė Liliana Duran. Po moters mirties, „Uber“ pirmadienį paskelbė sustabdanti visus autonominių automobilių testus Pitsburge, San Franciske, Toronte ir Fynikse. „Reiškiame užuojautą žuvusiosios šeimai“, - pranešime teigė „Uber“ atstovė spaudai. „Mes bendradarbiaujame su vietos teisėsauga tiriant šį incidentą“, - pridėjo ji.