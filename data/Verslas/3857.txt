Per artimiausius mėnesius „Pepco“ parduotuvės taip pat atvers duris Panevėžyje, Alytuje, Vilniuje ir Kaune, rašoma pranešime spaudai. Per trejus metus Lietuvoje ketinama atidaryti 50 šio tinklo parduotuvių ir įdarbinti daugiau kaip 400 žmonių. „Pepco“ parduotuvėse pirkėjai ras 30 grupių prekių asortimentą, kurį sudaro rūbai vaikams, moterims ir vyrams, apatinis trikotažas, aksesuarai, žaislai, dekoracijos, tekstilė ir prekės namams ir kt. Apie 60 proc. „Pepco“ asortimento sudaro drabužiai (įskaitant avalynę ir apatinį trikotažą), apie 40 proc. - kitos prekės. Be įprasto asortimento, „Pepco“ pirkėjams siūlo ir specialių, sezoninių prekių ir kolekcijų - Kalėdoms, Velykoms, vasarai ar moksleivių mokslo metų pradžiai skirtų prekių. „Džiaugiamės galėdami pranešti, kad jau kitą savaitę Lietuvos pirkėjai galės apsilankyti mūsų pirmojoje parduotuvėje. Lietuvos rinka - labai svarbi mūsų prekės ženklui, tikimės, kad mūsų pasiūlymai sulauks pirkėjų susidomėjimo. Esame visiškai tikri, kad pirmosios „Pepco“ parduotuvės atidarymas - tai tik ilgos kelionės per Baltijos šalis pradžia“, - sakė „Pepco“ Vidurio ir Rytų Europos operacinės veiklos direktorius Marcinas Stanko. Apie savo planus žengti į Lietuvos rinką „Pepco“ paskelbė 2017 m. gegužę. Nuo to laiko tinklas ėmėsi įgyvendinti savo plėtros tikslus, kuriuose numatyta atidaryti 50 parduotuvių Lietuvos miestuose, turinčiuose ne mažiau kaip 10 000 gyventojų ir sukurti 400 darbo vietų. Šiuo metu prekės ženklas didžiausią dėmesį skiria savo pirmųjų 12 parduotuvių atidarymams, kurie planuojami per artimiausius dvylika „Pepco“ veiklos Lietuvoje mėnesių. „Mes atidžiai pasirinkome vietas savo parduotuvėms. Jos kuriamos miestų centre arba prekybos centruose, kur pirkėjai gali rasti ir maisto prekių parduotuvių - tokia apsipirkimo koncepcija labai pasiteisino Vidurio ir Rytų Europos šalyse, esame tikri, kad tai pasiteisins ir čia“, - sako „Pepco“ Baltijos regiono operacinės veiklos vadovas Aleksandras Čikaidze. „Pepco“ yra Europos mažmeninės prekybos tinklas savo pirkėjams siūlantis viską, ko jiems reikia šeimai aprengti bei namams. „Pepco“ šiuo metu valdo daugiau nei 1200 parduotuvių Čekijoje, Kroatijoje, Vengrijoje, Lenkijoje, Slovakijoje, Slovėnijoje ir Rumunijoje. 2004 m. veiklą Lenkijoje pradėjęs prekybos tinklas, kuriame dirba daugiau kaip 11 000 darbuotojų. „Pepco“ prekės ženklas priklauso „Steinhoff International Holding Limited“ (listinguojama Frankfurto vertybinių popierių biržoje). Šiuo metu visoje grupėje, kuriai priklauso per 12 000 parduotuvių daugiau nei 30 šalių, dirba apie 130 000 žmonių. Grupei priklauso daugiau nei 40 mažmeninės prekybos prekių ženklų, tarp jų Europoje - „Conforama“, POCO, KIKA, PEP&CO, „Poundland“ ir „Emmezeta“.