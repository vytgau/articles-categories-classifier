„Mes būsime labai sąžiningi, mes būsime labai lankstūs“, - savo kabinetui sakė D. Trumpas. Prezidentas teigė, kad Meksika ir Kanada gali būti atleistos nuo tarifų, jei trišalės derybos dėl naujosios Šiaurės Amerikos laisvosios prekybos sutarties (NAFTA) bus sėkmingos. „Jei pasieksime susitarimą, labai tikėtina, kad šioms šalims tarifų netaikysime“, - kalbėjo D. Trumpas, pridurdamas, kad Australija, ko gero, taip pat bus atleista nuo muitų tarifų. „Palaikome labai artimus santykius su Australija, su jais turime prekybos perteklių, tai yra puiki šalis, ilgalaikis partneris, su jais kažką darysime. Taip pat kažką darysime ir su kai kuriomis kitomis šalimis“, - sakė JAV prezidentas.