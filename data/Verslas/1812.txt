Likusioje šalies dalyje pagrindiniai keliai sausi, informuoja Automobilių kelių direkcija. Mažesnio eismo intensyvumo rajoniniai keliai sausi, vietomis provėžoti, padengti prispausto sniego sluoksniu, slidūs. Šalyje be kritulių. Oro temperatūra svyruoja nuo 11 iki 16 laipsnių šalčio, rytinėje šalies dalyje – iki 22 laipsnių šalčio. Vandens gylis kelio Šilutė–Rusnė apsemtame ruože išlieka 62 centimetrai. Lengvųjų transporto priemonių eismas draudžiamas. Lengvuosius automobilius, gyventojus bei keleivius per šį ruožą kelia specialios transporto priemonės. Hidrometeorologijos tarnybos duomenimis, dieną kritulių nenumatoma. Aukščiausia oro temperatūra bus nuo 6 iki 11 laipsnių šalčio.