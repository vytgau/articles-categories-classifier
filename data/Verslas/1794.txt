Likusioje šalies dalyje pagrindiniai keliai sausi. Mažesnio eismo intensyvumo rajoniniai keliai, pasak Lietuvos automobilių kelių direkcijos, sausi, vietomis provėžoti, padengti prispausto sniego sluoksniu, slidūs. Vilniaus apskrityje pavakarę silpnai snigo, kitur kritulių nebuvo. Oro temperatūra svyravo nuo 3 iki 8 laipsnių šalčio. Vandens gylis krašto kelio Šilutė-Rusnė apsemtame ruože, kurio ilgis 447 metrai (nuo 6,292 iki 6,739 km), išlieka 62 cm. Lengvųjų transporto priemonių eismas draudžiamas. VĮ „Kelių priežiūra“ Klaipėdos padalinys specialiomis transporto priemonėmis apsemtu ruožu kelia lengvuosius automobilius, gyventojus bei keleivius. Hidrometeorologijos tarnybos duomenimis, naktį kritulių nenumatoma. Žemiausia oro temperatūra nuo 17 iki 22 laipsnių šalčio, vietomis iki 25 laipsnių šalčio, pajūryje - nuo 14 iki 16 laipsnių šalčio.