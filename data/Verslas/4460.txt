Dėl buvusio ar besitęsiančio lietaus didžiojoje šalies dalyje valstybinės reikšmės kelių dangos šlapios, vietomis drėgnos, informuoja Lietuvos automobilių kelių direkcija. Hidrometeorologijos tarnybos duomenimis, dieną protarpiais palis, vietomis šlapdriba. Vėjas šiaurės vakarų, 15-20 m/s, pajūryje gūsiai iki 20-25 m/s. Aukščiausia oro temperatūra nuo 3 iki 8 laipsnių šilumos. Pradėtas semti krašto kelio Nr. 206 Šilutė-Rusnė ruožas, kurio ilgis - 391 metras (nuo 6,32 iki 6,711 km), vandens gylis yra 6 cm. Eismas leidžiamas.