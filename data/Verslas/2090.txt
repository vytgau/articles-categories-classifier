Skalėje nuo 0 iki 100 apskaičiuota indekso reikšmė 2018 metams siekia 66 punktus. Lyginant su 2017-aisiais reikšmė mažėjo 3 punktais ir vis dar gerokai viršija 50 punktų ribą, skiriančią verslo plėtrą nuo recesijos. Šiemet patraukliausiu turtu 37 proc. rinkos dalyvių įvardija gyvenamąjį turtą. Praėjusiais metais didžioji dalis (51 proc.) respondentų tokiu laikė komercinį turtą, šiemet tokių buvo 34 procentai. Plėtotojai prognozuoja, jog šiemet patraukliausi rinkoje bus būstai, kainuojantys 60-90 tūkst. eurų. Jų skaičiavimais, šiemet apie 20 proc. būstų bus parduodama investicijai. Patraukliausiu komerciniu turtu investicijoms laikomas bus prekybos (87 proc.) pastatai. Biurus patrauklia investicija laiko 46 proc., sandėlius – 43 proc. plėtotojų. Daugiau nei trečdalis (35 proc.) biurų plėtotojų planuoja 10-15 proc. jų ploto skirti bendradarbystės erdvėms. Tokia pati dalis plėtotojų tokių erdvių įrengti neplanuoja. Apie 10 proc. plėtotojų šiemet neplanuoja imtis naujų projektų, tuo tarpu praėjusiais metais naujų projektų planavo imtis visi apklausti rinkos dalyviai. Lietuvos nekilnojamojo turto plėtros asociacijos skaičiuojamas NT lūkesčių indeksas yra išankstinis makroekonominis indikatorius, leidžiantis prognozuoti NT vystytojų rinkos būklę metams. Skaičiuojant indeksą apklausiami NT įmonių vadovai arba plėtros vadovai.