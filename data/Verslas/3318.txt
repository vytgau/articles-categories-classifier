„Esu ieškotoja. Ieškau sprendimų, klausimų, atsakymų. Tai darau būdama advokate, vadove, mama, žmona, draugė“, – į laidos „Boso valanda su S. Jovaišu“ vedėjo klausimą savo svečiui, kas tu tokia, atsako advokatų kontoros „Jurex“ vadovaujančioji partnerė, advokatė Jurgita Judickienė. J. Judickienė paklausta, kodėl jos vadovaujama advokatų kontora specializuojasi atstovaudama savo klientams tik verslo ginčuose, teigė, kad tai nėra būdas išsiskirti iš konkurentų tik verslo prasme. „Didžiausia mūsų darbo vertė – kai kasdien darai tą patį arba labai panašų dalyką – tampi ekspertu. Sakoma, jeigu nori tapti kažkokio dalyko ekspertu, turi išdirbti 10tūkst. valandų. Jeigu aš tas valandas išdirbinėsiu su skirtingais dalykais, tuomet gali neužtekti ir viso gyvenimo. Tada versle klientui gali suteikti visiškai kitokią vertę. Jis per minutę gaus atsakymą į tą vieną vienintelį jam rūpimą klausimą“, – aiškino pašnekovė. Laidos viešnia sako, kad dažnai pati su savimi diskutuoja, ar ji yra advokatė, ar vadovė. Ir džiaugiausi savo komanda ir partneriais, kurie jai leidžia viską suspėti. „O didžiausias iššūkis man, kaip vadovei, su kuriuo šiuo metu tenka susidurti – išlaikyti ekspertų komandą, ją motyvuoti, auginti ir auginti tokiu principu, kaip auga pats klientas.“, – pasakoja J. Judickienė. Apie tai, kuo vadovo darbo sutartis panaši į vedybų sutartį, apie ką vadovai pirmiausia turėtų pagalvoti pasirašydami darbo sutartį, ar gali teisinis dokumentas būti aiškinamas ir interpretuojamas paiimant iš jo tik vieną sakinį bei kas yra „auksinis parašiutas“, šios savaitės laidoje „Boso valanda su S. Jovaiša“ Sekite naujienas vadovams kartu! Prisijunkite prie „Boso valandos su S. Jovaišu” paskyros socialiniame tinkle „Facebook”! Užsiregistruokite „Boso valandos“ naujienlaiškiui. Jame naujausia informacija vadovams, kurie nori tobulėti: aktualūs straipsniai savišvietai ir saviugdai, Sauliaus Jovaišo įžvalgos įvairiomis temomis ir atsakymai į jūsų užduotus klausimus, vaizdo reportažai ir, žinoma, naujausios „Boso valanda“ laidos. Ieškokite Facebook.com/BosoValanda.