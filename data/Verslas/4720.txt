„Swedbank“ grupė Baltijos šalyse vertinama 2,641 mlrd. eurų – 2 proc. mažiau nei prieš metus. Vertės atotrūkis tarp lyderės ir ją sekančių bendrovių šiemet reikšmingai sumažėjo. Antroje vietoje atsidūrusios SEB grupės vertė per metus išaugo 24 proc. iki 1,919 mlrd. eurų, o trečiąją reitingo eilutę užėmusios Latvijos valstybinės energetikos bendrovės „Latvenergo“ – 34 proc. iki 1,747 mlrd. eurų. Ketvirtąją ir penktąją eilutes užima dvi Lietuvos bendrovės. Mažmenininkės „Maxima grupės“ vertė padidėjo 26 proc. iki 1,619 mlrd. eurų, naftos perdirbimo gamyklą Mažeikiuose valdančios „Orlen Lietuva“ – 51 proc. iki 1,477 mlrd. eurų. Toliau rikiuojasi Estijos valstybinė energetikos bendrovė „Eesti Energia“ (1,417 mlrd. eurų, 7 proc. daugiau nei prieš metus), Estijos laivininkystės bendrovė „Tallink Grupp“ (1,384 mlrd. eurų, 7 proc. mažiau), „Lietuvos energija“ (1,140 mlrd. eurų, 24 proc. daugiau) ir „Lietuvos geležinkeliai“ (986,2 mln. eurų, 13 proc. daugiau). 10-ies vertingiausių bendrovių Baltijos šalyse sąrašą užbaigia Latvijos valstybinių miškų valdytoja „Latvijas Valsts Meži“, įvertinta 893,1 mln. eurų.