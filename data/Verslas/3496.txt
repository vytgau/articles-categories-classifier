Lietuvoje šis rodiklis 2016 metais buvo 30,2 proc. BVP – 1 punktu daugiau nei 2015 metais, kai jis buvo 29,2 procento. Tačiau šis rodiklis buvo gerokai mažesnis už ES vidurkį, kuris buvo 41,3 proc., rodo ketvirtadienį paskelbti Eurostato duomenys. Mažesnė mokesčių dalis nuo BVP pernai buvo tik Airijoje (23,8 proc.), Rumunijoje (26 proc.) ir Bulgarijoje (29 proc.). Latvijoje šis rodiklis siekė 31,6 proc. (2015 metais – 30,6 proc.), Estijoje – 34,7 proc. (34 proc.). Daugiausia mokesčių, vertinant pagal dalį BVP, 2016 metais buvo surenkama Prancūzijoje (47,6 proc.), Danijoje (47,3 proc.) ir Belgijoje (46,8 proc.).