„Nėra griežto apibrėžimo dėl to, kas yra valiuta, ir kas nėra valiuta. Tai yra sunkus klausimas“, – kalbėjo T. Aso, reaguodamas į Prancūzijos ministro Bruno Le Maire`o planus kitų metų G20 susitikime siūlyti reguliuoti bitkoinus. „Bitkoinas kol kas neįrodė esąs patikima valiuta, tad šį reiškinį reikia stebėti toliau“, – pridėjo T. Aso. Finansų ministras taip pat pastebėjo, kad virtualios valiutos yra plačiai naudojamos tokiose šalyse kaip Kinija, bet Japonijoje pirmenybė teikiama įprastoms valiutoms. Nuo šių metų pradžios bitkoino kaina kilo daugiau kaip 1700 proc., o daug investuotojų ir ekspertų baiminasi finansinio burbulo situacijos.