„Brent“ rūšies naftos ateities sandorių kaina pakilo 0,2 proc., iki 69,04 dolerio už barelį. JAV „West Texas Intermediate“ (WTI) nafta taip pat pabrango 0,2 proc., iki 64,87 dolerio už barelį. JAV Energetikos informacijos administracija (EIA) trečiadienį paskelbė, kad šalies naftos gavyba praėjusių metų lapkričio mėnesį pirmą kartą nuo 1970 metų peržengė 10 mln. barelių per parą ribą. Tačiau augančios JAV gavybos poveikį rinkai atsvėrė naujienos apie griežtai susitarimo mažinti gavybą besilaikančias OPEC šalis. „Reuters“ atlikta apklausa parodė, kad OPEC susitarimo laikymasis sausį pakilo nuo 137 iki 138 proc., o kartelis nedidina gavybos apimčių net tada, kai naftos kainos stabiliai laikosi netoli arba virš 70 dolerių ribos. Apklausa taip pat parodė, kad naftos kainos neturėtų kilti daugiau nei 70 dolerių už barelį, o rinką toliau veiks dvi priešingos jėgos - auganti naftos gavyba Jungtinėse Valstijose ir savanoriškai ją mažinantis OPEC kartelis.