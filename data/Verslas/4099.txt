Lietuvoje importuota 78 proc. suvartotos elektros, 28 proc. - Švedijos, 42 proc. - iš Latvijos, Estijos ir Suomijos, 30 proc. elektros - iš trečiųjų šalių. Suvartojimas augo visose Baltijos šalyse, labiausiai - 5 proc. augo Estijoje, o Latvijoje ir Lietuvoje atitinkamai 4 proc. ir 5 proc. tuo tarpu gamyba Estijoje ir Lietuvoje sumažėjo atitinkamai 10 ir 1 proc., o Latvijoje augo beveik penktadaliu ir bendras gamybos kiekis Baltijos šalyse išliko stabilus. Lietuvoje nuo lapkričio 5 d. dviem savaitėms į remontą išvestas vienas 225 MW Kruonio HAE agregatas, o lyginant su praėjusia savaite Kruonio HAE pagamino 52 proc. mažiau, taip pat, beveik per pus mažiau elektros energijos pagamino pramonės įmonės, tuo tarpu Kauno HE ir vėjo elektrinių gamyba išaugo atitinkamai 39 proc. ir 49 proc. Lapkričio 6 - 12 d. elektros srautui į Lietuvą tarptautinių Latvijos-Lietuvos jungčių pralaidumas vidutiniškai buvo išnaudojamas 55 proc., Baltarusijos-Lietuvos - 6 proc. Tarptautinių Estijos-Latvijos elektros jungčių pralaidumas elektros srautui iš Estijos į Latviją vidutiniškai buvo išnaudojamas 56 proc. Elektros srautui Lenkijos kryptimi Lietuvos ir Lenkijos jungties pralaidumas buvo vidutiniškai išnaudojamas 56 proc., o Lietuvos kryptimi - 10 proc. „NordBalt“ pralaidumo išnaudojimas Lietuvos kryptimi siekė 51 proc., Švedijos kryptimi - 0 proc.