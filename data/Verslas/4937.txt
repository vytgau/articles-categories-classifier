Jis Lietuvos prekybininkams prognozavo gerus laikus, kurie dar turėtų tęstis apie 1,5 metų, po to turėtų būti nuosmukis, tačiau, anot jo, tai natūralus dalykas. „Jei esate susijaudinę dėl savo verslo, nesijaudinkite“, – ramino jis susirinkusiuosius į „Baltic Retail Forum“ renginį, kuriame dalyvavo prekybos įmonių vadovai ir darbuotojai. M. Hansenas teigė, kad Lietuvos ekonomika auga jau pastaruosius 7-erius metus, o dabar yra pats ekonomikos „jėgų žydėjimas“. „Dabar stebimas protrūkis, todėl džiaukitės, kokius 1,5 metų tai turėtų tęstis. Be to, tas augimas yra visose trijose Baltijos šalyse, o Europos Sąjungos ekonomika taip pat įgavo pagreitį. Baltijos šalys nuo jos labai priklauso, todėl tas ekonomikos augimas dar išsilaikys“, – sakė jis. Visgi jis pažymėjo, kad gana neramių signalų kelia darbo jėgos trūkumas, lemiantis ir daugelį kitų problemų. „Šiuo metu yra kone žemiausias nedarbas per 9 metus, tai neblogi skaičiai, tačiau, ir jūs turbūt patvirtinsite, kad sunku rasti kvalifikuotų darbuotojų, žmonių, kuriems turėtume mokėti daugiau. Stebimas darbo jėgos kainos augimas, todėl tai priverčia verslininkus svarstyti, ar mažinti pelną, ar kelti kainas“, – atkreipė dėmesį. Itin neraminantis rodiklis – aukšta ir vis auganti infliacija, lemianti kainų augimą šalyje. „2017 m. infliacija yra aukštumose, aišku, ji ne tokia aukšta kaip prieš 2008 m. krizę, bet skaičiai tikrai dideli. Tačiau, kad tai vyksta, – normalu, ekonomika auga, žmonės vartoja, bet sunku rasti tinkamos darbo jėgos, be to, tai darbo jėga reikia mokėti didelius atlyginimus. Kas lieka – kelti kainas, iš tikrųjų labai nedaug ką šioje vietoje galima padaryti“, – pripažino jis. Visgi M. Hansenas ramino, kad krizės nebus: „Dabar yra kilimas, tuoj bus kritimas, bet tai visiškai normalu. Dabar esame toje stadijoje, kada verslininkai yra džiugiai susijaudinę dėl ekonomikos augimo, jie mąsto – vau, aš tikrai laba protingas, po to bus dar didesnis pikas – euforija, po kurios eina kritimas. Laikai kitokie, rodikliai kitokie, nei prieš 2008 m. finansų krizę ir 2007 m laikotarpį. Finansinė krizė yra tiesiog tai, kas atsitinka periodiškai. Ar bus šį kartą krizė, nes yra panašių signalų? Ne, nebus. Tiesiog ekonomika sulėtės“, – tvirtino jis.