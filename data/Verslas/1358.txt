„Ši aplikacija didina įdarbinimo rinkos skaidrumą, o įvairių sričių specialistams suteikia daugiau pasitikėjimo – darbo ieškoma neatskleidžiant savo tapatybės. Pasyviai darbo besižvalgantiems žmonėms mes padedame įvertinti jų galimybes ir suteikiame laisvę atrasti motyvuojantį darbą nerizikuojant turima darbo vieta. Visa tai veikia greitai, lengvai ir anonimiškai“, – sako vienas „MeetFrank“ įkūrėjų Kaarelas Holmas. Nors veikti Lietuvoje programėlė pradėjo tik šią savaitę, joje jau yra užsiregistravę daugiau nei 8,2 tūkst. profesionalų ir apie 130 kompanijų iš mūsų šalies. K. Holmas tikisi, kad iki metų pabaigos „MeetFrank“ bus užsiregistravę daugiau nei 40 tūkst. žmonių ir 600 kompanijų iš Lietuvos. Ir tai nėra tušti žodžiai. Pernai rugsėjį estų K. Holmo ir Antono Narusbergo įkurtas startuolis jau užsitarnavo didžiausios įdarbinimo platformos technologijų sektoriuje titulą Estijoje ir Suomijoje, o Latvijoje pagal šį rodiklį jis užima antrą vietą. „MeetFrank“ leidžia įvairių sričių specialistams lengvai sužinoti savo rinkos vertę ir anonimiškai rasti naują darbą. Darbdaviams tai – patogus ir efektyvus įrankis ieškant aukščiausios kvalifikacijos darbuotojų rinkoje. Kaip veikia „MeetFrank“ darbo ieškantiems įvairių sričių specialistams: Programėlę galima nemokamai atsisiųsti iš „App Store“ arba „Google Play“ parduotuvių; Registracija trunka vos 90 sekundžių: nauji jos vartotojai turi atsakyti į keletą paprastų klausimų, pavyzdžiui, kuo jie šiuo metu dirba, kokį atlyginimą gauna ir kas juos motyvuotų keisti šiuo metu turimą darbą į kitą; Programėlė įvertina šiuos duomenis ir pateikia lūkesčius atitinkančius darbo pasiūlymus; Vartotojai gali anonimiškai užduoti papildomų klausimų darbdaviui, o jei juos sudomina darbo pasiūlymas, yra pakviečiami į darbo pokalbį. „MeetFrank“ šiuo metu veikia Lietuvoje, Latvijoje, Estijoje ir Suomijoje, o artimiausiais mėnesiais ketina plėsti savo veiklą dar 8–10 Europos šalių, įskaitant Vokietiją, Lenkiją ir Didžiąją Britaniją.