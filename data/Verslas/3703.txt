Vidutinis atlyginimas Lietuvoje trečiąjį šių metų ketvirtį buvo 29,1 proc. kuklesnis nei Estijoje ir 8 proc. mažesnis nei Latvijoje, rodo statistika. Nacionalinių statistikos žinybų duomenimis, vidutinis mėnesio darbo atlygis, neatskaičius mokesčių, trečiąjį ketvirtį Lietuvoje buvo 851 euras, Latvijoje - 925 eurai, Estijoje - 1201 euras. Per metus (palyginti su praėjusių metų trečiu ketvirčiu) vidutinis paskaičiuotas mėnesio darbo užmokestis Lietuvoje augo 7,2 proc., ir Latvijoje - 7,5 proc., Estijoje - 7,4 procento.