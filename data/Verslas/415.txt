Klaipėdos turizmo ir kultūros informacijos centro duomenimis, šiais metais laukia rekordinis lankomumo sezonas, nes jis kaip niekada iki šiol ilgas. „Oras Klaipėdoje jų nenustebino ir nenuliūdino, – sako Klaipėdos turizmo ir kultūros informacijos centro direktorė Romena Savickienė. – Ekskursijas pasirinkę žmonės lanko Kuršių Neriją, Ventės Ragą, Palangą, Šilutės regioną, Kretingos vienuolynus, taip kad rodome tikrai visą regioną“. Tačiau kai kurie atvykę turistai neslepia, kad Lietuvoje tikėjosi išvysti saulę. „Čia visą dieną bus toks oras?“, – klausė nustebusi viena moteris, nors ir patikino, kad nėra labai nusivylusi, nors ir ryte neišvydo saulės. Britų pora šypsojosi, kad pas juos ne ką geresni orai ir jie pripratę ir pridūrė: „Mes juk tam pasiruošę, matote, esame apsirengę striukes“. Kiti taip pat juokavo, kad tai tik lietus ir sakė, kad tikrai įdomu pamatyti skirtingus miestus, kurie lankomi kruizo metu. Anot R. Savickienės, Klaipėdą išskirtinė tuo, kad čia atvykę turistai atranda ramybę, ko kitos kruizo metu lankomos vietos pasiūlyti negali. Klaipėdoje nėra didžiulių žmonių eilių į muziejus, žmonės gali ramiai pasivaikščioti, kavinės nėra perpildytos. Pagal Klaipėdos valstybinio jūrų uosto direkcijos (KVJUD) pateiktą preliminarų sąrašą, šiemet 31 skirtingas kruizinis laivas turėtų lankytis 62 kartus – vienu mažiau nei pernai, kai kurie po keletą, tačiau dauguma – po vieną kartą. Būtent dėl to turizmo pramogas siūlantys organizatoriams nereikia sukti galvos vis pateikti naujas pramogas. Sudarius lankytinų vietų pasiūlos programą, ja pasinaudoja vis naujos žmonių grupės. Anot turizmo programų organizatorių, atvykusius turistus žavi mūsų išskirtinė gamta. Klaipėdos valstybinio jūrų uosto direkcijos generalinis direktorius Arvydas Vaitkus sako, kad šiais metais ypatingai anksti pradedamas kruizinis sezonas į Klaipėdą, ir visą Baltijos regioną pritraukia vis daugiau žmonių. „Mūsų ir kituose uostuose apsilankančių keleivių skaičius yra augantis. Manau, kad šiais metais turėtų būti netoli 80 tūkstančių turistų, tai apie 7 procentais daugiau, nei pernai. Atplaukęs pirmasis laivas yra mažas, nors jis yra apie 160 metrų ilgio. Šiuo metu pasaulyje yra apie 360 kruizinių laivų ir dar statoma virš 90 laivų, visi jie – virš 300 metrų. Planuojama, kad jis bus pastatyti iki 2025 metų. Jei vaizdžiai nusakyti jų dydį – ilgiu tai lyg paguldytas Vilniaus televizijos bokštas, o į dydis – maždaug 25 aukštų pastatas. Tokie laivai atplaukia ir į Klaipėdos uostą“, – sako V. Vaitkus. Šiais metais į Klaipėdos uostą papildomai atplauks trys naujos laivybos kompanijos. Pastebima, kad keleivių skaičius auga pastaruosius penkerius metus. Anot miesto vadovų, uostamiesčiui turizmo nauda akivaizdi – skaičiuojama, kad vienas atvykęs turistas čia išleidžia apie 50-70 eurų, dėl to klesti smuklusis ir vidutinis verslas. Skaičiuojama, kad Klaipėdui tai atneš apie 2 milijonus eurų pajamų. 