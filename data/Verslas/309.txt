Prancūzijos ir Vokietijos lyderiai teigė norintys iki birželio surasti bendrą poziciją bei pristatyti euro zonos reformą, - pasak A. Merkel, valiutos blokas šiuo metu nėra „pakankamai atsparus krizėms“. „Mūsų šalys atneša skirtingus aspektus, bet galutiniai mūsų pasiūlymai atneš gerą rezultatą“, - kalbėjo Vokietijos kanclerė. Tačiau numatoma euro zonos reforma nėra patenkinti visi - A. Merkel konservatorių bloke kyla nepasitenkinimas, kad E. Macrono raginimas stiprinti solidarumą gali reikšti, jog Vokietijos mokesčių mokėtojams gali tekti mokėti daugiau už neatsakingai išlaidaujančias valstybes. „Jokia piniginė sąjunga negali egzistuoti be susiliejimo elementų“, - sakė E. Macronas, pabrėžęs, kad šalims labai svarbu turėti bendrus politinius tikslus. E. Macronas savo euro zonos reformos plane siūlo dabartinį gelbėjimo fondą paversti Europos valiutos fondu (EVF), kuris veiktų kaip buferis krizių laikais. Prezidentas taip pat siūlo euro zonai turėti bendrą finansų ministrą bei anksčiau net siūlė visam valiutos blokui sudaryti bendrą biudžetą.