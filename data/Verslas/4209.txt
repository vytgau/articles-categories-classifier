„Rusijos dujų importuotojai naudojasi galimybėmis pagal galiojančias sutartis didinti tiekimo apimtis. Tokiomis sąlygomis nauji eksporto aukcionai neaktualūs“, – pareiškė pareiškė visą Rusijos gamtinių dujų eksportą vamzdynais valdančios „Gazprom export“ generalinė direktorė Jelena Burmistrova. „Atsisakėme planų rengti aukcionus artėjant žiemai. Tai nereiškia, kad mes išvis atsisakome aukcionų kaip instrumento, kaip vieno iš pardavimų būdų, tačiau dabar neturime jokių problemų su pardavimais“, – pridūrė ji. Pirmasis „Gazprom“ dujų pardavimo aukcionas įvyko 2015 metų rugsėjį, per kurį parduota 1,2 mlrd. kubų dujų klientams šiaurės vakarų Europoje, o antrajame aukcione pernai kovą pirkėjams Baltijos šalyse realizuota kiek daugiau kaip 420 mln. kubų dujų. Per trečiąjį aukcioną pernai rugsėjį parduota 2 mlrd. kubų dujų pirkėjams Vakarų ir Šiaurės Europoje. Planų surengti eksporto aukcionus šių metų pavasarį ir vasarą „Gazprom“ taip pat atsisakė.