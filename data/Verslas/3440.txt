Pietų ir pietvakarių Lietuvoje bei Utenos apskrityje keliai daugiausia sausi, vietomis yra drėgnų kelių ruožų. Šalyje rytą buvo be kritulių, oro temperatūra svyravo nuo 0 iki 4 laipsnių šalčio. Vandens lygis krašto kelio Šilutė-Rusnė apsemtame ruože, kurio ilgis 399 metrai (nuo 6,316 iki 6,715 km), pakilo iki 14 cm. Eismas čia leidžiamas. Hidrometeorologijos tarnybos duomenimis, dieną numatomi krituliai, daugiausia silpnas snygis. Kai kur formuosis plikledis. Vėjas pietryčių, pietų, 7-12 m/s. Aukščiausia oro temperatūra nuo 1 laipsnio šalčio iki 4 laipsnių šilumos.