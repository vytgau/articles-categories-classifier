Apklausą atliko Vokietijos prekybos rūmai Kinijoje. Nors apklausos respondentai teigia optimistiškai vertinantys šalies ekonomines perspektyvas, jie išlieka atsargūs, paklausti apie investicijas ir užimtumą. Kinijos vyriausybė neseniai pakartojo pažadus atverti daugiau savo rinkų, po to, kai sulaukė kritikos dėl patekimo į rinką kliūčių užsienio bendrovėms ir lengvatinio režimo taikymo vietos bendrovėms. Vokietijos bendrovėms susirūpinimą taip pat kelia lėta ir apribota prieiga prie interneto, kaip ir iššūkiai, su kuriais tenka susidurti jų personalui, rodo apžvalga. Beveik 80 proc. respondentų teigia, kad jiems sunkiai sekasi pasisamdyti kvalifikuotų darbuotojų ir įveikti kylančias darbo sąnaudas. Apklausti respondentai taip pat išvardijo tokius iššūkius kaip išaugusi vidaus konkurencija, lengvatinis režimas, taikomas vietos įmonėms, intelektinės nuosavybės teisių bei administraciniai suvaržymai.