„Apple“ pridėjo, kad kompanija „ėmėsi reikiamų veiksmų“, jog ši praktika būtų nutraukta. „Financial Times“ pranešė, kad 3 tūkst. mokinių Kinijos Žengžu mieste Taivano bendrovei „Foxconn“ per dieną dirbdavo po 11 valandų. „Mes patvirtinome, kad mokiniai dirbo savanoriškai bei gavo kompensacijas, bet nepaisant to, jie neturėtų dirbti viršvalandžių“, - pranešime teigė „Apple“. „Kai sužinojome, kad kai kuriems mokiniams buvo leista dirbti viršvalandžius, ėmėmės reikiamų veiksmų. Turime specialistų komandą gamykloje, kuri dirba tam, kad užtikrintų tinkamų standartų laikymąsi“, - pridėjo įmonė. Žengžu miestas yra vienas pagrindinių darbo gamyklose šaltinių Kinijoje. Henano provincijos sostinė taip pat ilgus metus yra „Foxconn“ gamybos centras. Savo ruožtu „Apple“ jau ne pirmą kartą yra priversti teisintis dėl netinkamo savo tiekėjų Kinijoje elgesio su darbuotojais.