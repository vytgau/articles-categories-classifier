Meteorologai perspėjo, kad ketvirtadienį didelėje šalies dalyje siautėsiančio vėjo gūsių greitis gali siekti iki 120 kilometrų per valandą. Vieno judriausių Europos oro uostų pareigūnai įspėja, kad „dėl sausio 18 dieną, ketvirtadienį, pranašaujamos audros gali sutrikti lėktuvų eismas į Amsterdamo Schipholio oro uostą ir iš jo“. Oro linijų bendrovė KLM pranešė atšaukusi 220 planuotų skrydžių – iš jų 110 į Europos šalis ir dar 110 atvykstančių skrydžių.