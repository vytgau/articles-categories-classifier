„Dow Jones Industrial Average“ šoktelėjo 0,7 proc. iki 23157,60 punkto ir jau trečią kartą pagerino istorinį rekordą. Indeksas S&P 500 išaugo iki 2561,26, o „Nasdaq Composite“– iki 6624,22. abu indeksai taip pat prekybos sesija baigė rekordiniame lygyje. IBM akcijos pabrango 8,9 proc., nors ji ir pranešė, kad jos grynasis pelnas trečiąjį ketvirtį sumažėjo 4,5 proc. – nuo 2,853 mlrd. JAV dolerių, arba 2,98 JAV dolerio akcijai, tuo pat laikotarpiu pernai iki 2,726 mlrd. JAV dolerių, arba 2,92 JAV dolerio akcijai. Tačiau bendrovė paskelbė geresnę pardavimų augimo prognozę po to, kai jie mažėjo daugiau nei penkerius metus.