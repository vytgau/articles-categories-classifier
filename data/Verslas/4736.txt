Sausio-rugsėjo mėnesiais sukurtas BVP galiojusiomis kainomis vertinamas 76,5 mlrd. vietinių rublių (33,3 mlrd. eurų). Pramonė gamybą padidino 6,1 proc., žemės ūkis – 1,7 procento. Tarptautinio valiutos fondo prognozėmis, Baltarusijos ekonomika 2017 metais susitrauks 0,8 procento. Pasaulio bankas prognozuoja 0,4 proc. nuosmukį, Europos rekonstrukcijos ir plėtros bankas – 0,5 proc. kritimą. Tuo tarpu šalies valdžia pranašauja 1,7 proc. augimą. Nacionalinės statistikos žinybos duomenimis, 2016-aisiais ekonomika susitraukė 2,6 procento.