Dieną pūs pietinių krypčių vėjas, kurio stiprumas sieks 9-14 metrų per sekundę, vakariniuose rajonuose gūsiai iki 19 metrų per sekundę. Aukščiausia oro temperatūra bus nuo 1 iki 4 laipsnių šalčio, pajūryje iki 4 laipsnių šilumos. Trečiadienio rytą Lietuvoje pagrindinių kelių dangos daugiausia sausos, vietomis yra drėgnų kelių ruožų. Mažesnio eismo intensyvumo rajoniniai keliai padengti prispausto sniego sluoksniu, provėžoti, slidūs. 6 val. protarpiais silpnai snigo ir pustė. Oro temperatūra svyruoja nuo 10 iki 15 laipsnių šalčio, vakarinėje šalies dalyje – iki 4 laipsnių šalčio. Vandens gylis kelio Šilutė–Rusnė apsemtame ruože išlieka 35 centimetrai. Lengvųjų transporto priemonių eismas draudžiamas, jie ir keleiviai keliami specialiomis transporto priemonėmis.