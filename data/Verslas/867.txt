„Lietuvos rytas“ rašo, kad numatoma darbų pradžia ir pabaiga yra 2019-ieji. Salės pertvarkos išlaidos, anot „Lietuvos oro uostų“ įmonės atstovės Indrės Baltrušaitienės, patenka į oro uosto išvykimo terminalo rekonstrukcijos biudžetą. Kiek tiksliai kainuos naujos salės įrengimas, ji kol kas negalėjo pasakyti, tačiau visa būsimoji oro uosto rekonstrukcija atsieis apie 60 mln. eurų. Kitų metų vasarį prasidėsianti oro uosto rekonstrukcija vyks etapais, o galutinai jis bus atnaujintas 2021 metais.