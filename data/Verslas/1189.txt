Tokiu būdu siekiama sušvelninti numatomą anksčiau šį mėnesį D. Trumpo įvestų importo muitų poveikį kainoms. Muitai buvo įvesti nepaisant pramonės, prekybos ir net svarbių D. Trumpo administracijos pareigūnų bei svarbių prekybos partnerių prieštaravimų. Prekybinės grupės vis dar siekia perkalbėti D. Trumpą dėl muitų ir pabrėžia, kad dėl jų Amerikos kompanijos susidurs su „grandinine neigiamų pasekmių reakcija“. D. Trumpo administracija jau paskelbė, kad iš pradžių muitai nebus taikomi stambiems tiekėjams, įskaitant Kanadą ir Meksiką. „Šios procedūros leis administracijai toliau tobulinti tarifus siekiant apsaugoti mūsų nacionalinio saugumo interesus, taip pat minimalizuojant pernelyg didelį neigiamą poveikį Amerikos pramonei“, – sekmadienį pareiškė prekybos sekretorius Wilburas Rossas. Skelbiama, kad JAV prezidento administracijos pareigūnai svarstys, ar gauti prašymai yra susiję su Jungtinėse Valstijose gaminamomis pakankamo kiekio ir kokybės prekėmis , kad joms nebūtų taikomi muitai.