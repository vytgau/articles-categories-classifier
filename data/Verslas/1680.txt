Energetikos ministerija pranešė, kad ministras Žygimantas Vaičiūnas pasirašė tai numatantį įsakymą. „Elektros perdavimo tinklas yra strategiškai svarbi Lietuvos energetikos infrastruktūros dalis. Lietuvoje turime keletą tokių energetiniam saugumui svarbių projektų, kuriuos nuosekliai įgyvendiname. Tam, kad ši gyvybiškai svarbi sistema veiktų saugiai bei patikimai, būtina ją nuolat modernizuoti, diegiant naujausias pažangias išmaniąsias technologijas“, - pranešime sakė Ž. Vaičiūnas. Anot ministerijos, taip pat bus sukurtos sąlygos sklandesnei vėjo energetikos plėtrai pietvakarinėje Lietuvos dalyje. „Prie išplėstos Bitėnų transformatorių pastotės bus paprasčiau prijungti papildomus vėjo elektrinių parkus, kas padidins patikimą vėjo elektrinių generuojamos galios priėmimą ir perdavimą į (iš) Lietuvos elektros energetikos sistemos“, - teigiama pranešime. Be to, bus užtikrintas patikima ir saugus elektros energijos tiekimas bei perdavimas tiek esamiems, tiek naujiems elektros vartotojams Pagėgių, Šilutės ir Tauragės rajonų savivaldybėse.