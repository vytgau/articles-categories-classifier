Mokestis bus taikomas nealkoholiniams gėrimams su daugiau nei 5 gramais cukraus šimtui mililitrų skysčio. Tuo atveju, jeigu gėrime yra per 8 proc. cukraus, bus taikomas didesnis mokestis. Surinktas lėšas planuojama skirti fizinio aktyvumo skatinimo bei mokyklinio amžiaus vaikų mitybos balansavimo programai. Jungtinės Karalystės iždo ministerijos duomenimis, po to, kai 2016 metais buvo įvardinta nurodyta inciatyva, daugiau nei pusė gėrimų gamintojų sumažino cukraus kiekio lygį savo gaminamoje produkcijoje. „Gamintojai, kurie nepersitvarkys, mokės mokestį, bendras jo dydis, manoma, sieks iki 240 mln. svarų per metus“, – perspėjo Iždo ministerija.