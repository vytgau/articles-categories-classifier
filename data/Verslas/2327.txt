Automobilių kelių direkcijos duomenimis, pavakarę snigo Utenos apskrityje bei Rokiškio ir Švenčionių rajonuose, čia kelių dangos šlapios, vietomis su šlapio sniego provėžomis. Slidūs kelių ruožai barstomi. Vakarų Lietuvoje pavakarę krito šlapdriba, čia valstybinės reikšmės kelių dangos šlapios. Likusioje šalies dalyje be kritulių, pagrindinių kelių dangos drėgnos, mažesnio eismo intensyvumo rajoniniai keliai provėžoti, vietomis apledėję, slidūs. Hidrometeorologijos tarnybos duomenimis, naktį daugelyje rajonų protarpiais pasnigs. Formuosis plikledis. Vakare ir pirmoje nakties pusėje šiaurės rytiniuose rajonuose gali pustyti. Oro temperatūra bus nuo 0 iki 3 laipsnių šalčio, pajūryje apie 1 laipsnį šilumos. Vandens lygis kelio Šilutė–Rusnė apsemtame ruože pakilo iki 50 centimetrų. Lengvųjų transporto priemonių eismas draudžiamas. Lengvuosius automobilius ir gyventojus kelia specialios transporto priemonės.