Toks sprendimas buvo priimtas praėjus dienai po to, kai Rusijoje buvo pristatyti nauji 200 rublių vertės banknotai, ant kurių pavaizduotas memorialas Sevastopolyje ir UNESCO saugomi graikų ir romėnų griuvėsiai Taurijos Chersonese, netoli Sevastopolio. Ant naujų banknotų yra ir Krymo pusiasalio žemėlapis. Ukrainos nacionalinis bankas pranešė draudžiantis operacijas su visais rusiškai banknotais, ant kurių pavaizduoti „žemėlapiai, simboliai, pastatai ir paminklai“ bei kiti objektais, „esantys Rusijos okupuotose Ukrainos teritorijose“. Banko teigimu, draudimas įsigalios nuo ateinančio antradienio. Rusijoje ketvirtadienį pristatyti jau minėti 200 rublių vertės bei 2 tūkst. rublių vertės banknotai, ant kurių atsiradę vaizdai buvo atrinkti pernai surengto nacionalinio konkurso metu. Ukrainos centrinio banko draudimas reiškia, kad naujųjų rusiškų 200 rublių nebus įmanoma išsikeisti Ukrainoje.