Vis dėlto, jo manymu, šiandien naftos verslas dar nėra pavojuje. „Šiuo metu žaidimo taisykles pakeisti gali automobiliai, varomi vidaus degimo varikliais, o tai svarbu gaminant rafinuotus naftos produktus. Nafta daugiausiai naudojama transporte. Šiandien pasaulis sunaudoja 96 mln. barelių naftos per dieną, o transportui tenka 56 proc. šio kiekio, pramonei – apie 19 proc. Lengvieji automobiliai turi daugiausiai įtakos naftos sunaudojimui, nes jiems tenka 63 proc. viso transporte naudojamo kuro. Šiandien pasaulyje yra beveik 1 mlrd. transporto priemonių. Tarp jų tik 1,2 mln. yra hibridai ir tik 600 tūkst. – elektriniai automobiliai. Vidutinė automobilio naudojimo trukmė yra tarp 17 ir 20 metų. Kiekvienais metais pasikeičia maždaug 5 proc. viso pasaulinio automobilių parko. Turint tai omenyje, galima prognozuoti, kad 2040–2050 metais elektriniai automobiliai sudarys apie 60–70 proc. viso automobilių parko“, – antradienį spaudos konferencijoje sakė A. Czyzewskis.  Jis pridūrė, kad tai tik viena iš prognozių ir ateitis gali vystytis kitaip. Lemia vairuotojai A. Czyzewskio manymu, elektrinių automobilių populiarėjimą lemia vairuotojų preferencijos. „Aš pats esu bandęs „BMW 3“ ir mačiau, kad 70 iš 100 kartu tai dariusių žmonių būtų tą automobilį įsigiję, jei tik jis būtų kiek pigesnis. Tai ypač pastebima šalyse, kur valstybės reguliavimas yra palankus elektriniams automobiliams. Juos vairuojantys žmonės turi įvairių privilegijų, pavyzdžiui, gali nemokamai parkuotis, važiuoti autobusų eismo juostomis ir t.t.“, – sakė jis.