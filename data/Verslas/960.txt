Dvi Norvegijos įmonės kartu su Fagerneso miesto oro uosto operatoriumi sukūrė autonomišką sniego valymo nuo tūpimo ir kilimo takų sistemą. Projektas buvo pavadintas „Yeti“ sniego technologija. Šios konstrukcijos ilgis siekia 20 metrų. Plūgo plotis – penki metrai. Viena mašina be vairuotojo per valandą gali nuvalyti 375 tūkst. kvadratinių metrų paviršiaus. Pasak kūrėjų, savavaldžiai sniego valytuvai leidžia nesamdyti žmonių, kurie turi budėti visą parą, laukdami sniego. Autonomiško valymo technologija suteikia galimybę dirbti blogo matomumo sąlygomis, teigė šio projekto vadovas Džonas Emilis Haldenas iš bendrovės „Semcom“. Jos darbas yra grįstas žmogaus elgesio principais. „Valdymo sistema formuoja skaitmeninius darbų planus, kurie atsiduria kelių autonomiškų sniego valytuvų atmintyje. Mes galime kontroliuoti jų operacijas iš dispečerinės bokšto ir realiuoju laiku sekti, kas vyksta oro uoste“, - teigė „Semcom“ inžinierius Džonas Emilis Haldenas. Kol ši sistema pereis prie komercinės eksploatacijos, reikia išspręsti dar kelias technines problemas, tiksliau kalbant, ištobulinti sąveikos su kitomis transporto priemonėmis, kurios naudojamos oro uoste, algoritmus.