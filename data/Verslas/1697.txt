Jis taip pat įtariamas didelės vertės svetimo turto pasisavinimu ir iššvaistymu bei piktnaudžiavimu siekiant turtinės naudos sau bei kitiems asmenims, antradienį pranešė Specialiųjų tyrimų tarnyba (STT). Įtarimai dėl kitų nusikaltimų pareikšti ir dar trims „Mažeikių vandenyse“ vadovaujančias pareigas užimantiems darbuotojams. Du iš jų taip pat sulaikyti. STT pareigūnai pirmadienį atliko kratas bendrovės vandenyse ir V. Mažeikio namuose. „Tiriamos aplinkybės dėl bendrovėje galimai apgaulingai vestos buhalterinės apskaitos, dokumentų klastojimo ir pasisavinto bei iššvaistyto didelės vertės svetimo (įmonės) turto“, – rašoma tarnybos pranešime. Teisėsauga įtariama, kad „Mažeikių vandenys“ ir Mažeikių rajono savivaldybė galėjo patirti apie 40 tūkst. eurų žalą. Ikiteisminį tyrimą kontroliuoja ir jam vadovauja Šiaulių apygardos prokuratūros Organizuotų nusikaltimų ir korupcijos tyrimo skyriaus prokuroras.