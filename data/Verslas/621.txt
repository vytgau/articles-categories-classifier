Pasak jo, mokėti už „Brexit“ padarinius „turės ne (Jungtinės Karalystės užsienio reikalų sekretorius) Borisas Johnsonas, o britų vidurinė klasė“. „Mano manymu, „Brexit“ - tikra tragedija, - pabrėžė ministras. - Tai tikrai neatitinka nei Nyderlandų, nei Europos interesų“. W. Hoekstra sakė esąs įsitikinęs, jog ateityje „paaiškės, kad tai neatitinka ir pačios Jungtinės Karalystės interesų“. „Todėl mes turime padaryti visa, kad „Brexit“ būtų kuo švelnesnis“, - pažymėjo jis. Anot ministro, Nyderlandai savo ruožtu liks ištikimi Europai, eurui ir euro zonai. Jis taip pat užsiminė apie galimą Europos ir JAV prekybos karą. „Mes turime šito išvengti, kadangi esame draugai ir sąjungininkai, - pareiškė Nyderlandų finansų ministras. - Svarbu priimti teisingus sprendimus ir toliau gauti naudos iš laisvosios prekybos tokiu mastu, kokiu įmanoma“.