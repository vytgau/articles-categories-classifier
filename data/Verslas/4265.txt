Likusioje šalies dalyje keliai drėgni. Vakarų Lietuvoje bei Panevėžio apskrityje eismo sąlygas rytą sunkino rūkas, matomumas sumažėjęs ir vietomis siekia iki 150 metrų. Šalyje be kritulių, oro temperatūra svyruoja nuo 1 laipsnio šalčio iki 4 laipsnių šilumos. Vandens lygis krašto kelio Šilutė-Rusnė apsemtame ruože, kurio ilgis 450 metrų (nuo 6,28 iki 6,73 km), išlieka iki 50 cm. Lengvųjų transporto priemonių eismas draudžiamas. Specialiomis transporto priemonėmis apsemtu ruožu lengvuosius automobilius, gyventojus bei keleivius kelia VĮ „Kelių priežiūra“. Hidrometeorologijos tarnybos duomenimis, dieną be kritulių. Aukščiausia oro temperatūra svyruos nuo 5 iki 10 laipsnių šilumos.