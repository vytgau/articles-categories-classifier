Toks sprendimas priimtas kovo 9 dieną vykusiame įmonės akcininkų susirinkime, kuriame dalyvavo 90,88 proc. balsų turintys akcininkai, per Varšuvos biržą pranešė „AviaAM Leasing“. Kipro įmonė „Haifo“, veikianti kartu su 13 „AviaAM Leasing“ akcininkų, paskelbė oficialų pasiūlymą supirkti likusias įmonės akcijas. Pasiūlymas bus įgyvendinamas nuo kovo 7-os iki balandžio 5 dienos, jo metu už „AviaAM Leasing“ akcijas bus siūloma po 5,62 zloto (apie 1,35 euro). „AviaAM Leasing“ pernai uždirbo 26,226 mln. eurų neaudituoto grynojo pelno – 63,2 proc. daugiau nei 2016 metais, kai jis buvo 16,066 mln. eurų. Bendrovės pajamos pernai siekė 73,109 mln. eurų ir buvo 9,6 proc. mažesnės nei 2016-aisiais (80,863 mln. eurų). Įmonės orlaivių pardavimo pajamos pernai sumenko 2,8 karto iki 14,22 mln. eurų, nuomos pajamos sumažėjo 21,5 proc. iki 13,003 mln. eurų, komisinių pajamos augo 2,3 karto iki 38,406 mln. eurų. 2017 metų pabaigoje „ AviaAM Leasing“ priklausė 13 orlaivių, visi jie buvo išnuomoti.