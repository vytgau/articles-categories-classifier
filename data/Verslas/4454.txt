Keleiviams automatiškai bus suteikta galimybė keliauti su rankiniu bagažu, kurio išmatavimai atitiks šiuos matmenis 55 x 40 x 23 cm ir jis svers ne daugiau kaip 10 kg. Šis bagažas bus įtrauktas į bilieto kainą. Taip pat keleiviai į orlaivio saloną galės pasiimti neapmokestinamųjų prekių parduotuvėse (angl. duty free) įsigytas prekes. „Keleivių pasitenkinimas yra „Wizz Air“ prioritetas, todėl įsiklausę į mūsų klientų grįžtamąjį ryšį dabar siūlome galimybę į orlaivio saloną nemokamai pasiimti didelį rankinį bagažą, įtrauktą į kiekvieno bilieto kainą, – sako „Wizz Air“ rinkodaros vadovas Johan’as Eidhagen’as. – Tai dar vienas pavyzdys, kad oro linijų bendrovės įsipareigoja užtikrinti geriausią patirtį mūsų klientams nuo tos akimirkos, kai rezervuojamas skrydis, iki pat tikslo pasiekimo, orlaiviui nusileidus galutiniame taške. Draugiška ir profesionali „Wizz Air“ įgula nekantraudama laukia tiek naujų, tiek jau esamų keleivių.“ Keleiviams, norintiems pasiimti papildomą orlaivio bagažą, aviakompanija siūlo pasinaudoti „WIZZ Priority“ paslauga, leidžiančia į orlaivio saloną pasiimti papildomą mažą krepšį (jį reikia padėti po sėdyne), ne didesnį nei 40 x 30 x 18 cm. Ši paslauga taip pat užtikrina, kad šių keleivių nemokamas rankinis bagažas (55x40x23cm) bus gabenamas orlaivio salone. Be šių privalumų, „WIZZ Priority“ paslauga taip pat suteikia keleiviams galimybę išvengti įlaipinimo eilės ir būti tarp pirmųjų patekusių į orlaivio saloną (ši paslauga taikoma ir keleiviams, įsigyjantiems „WIZZ Go“, „WIZZ Plus“ ir „WIZZ Privilege Pass“).