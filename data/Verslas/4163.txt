„Brent“ rūšies naftos ateities sandorių kaina, palyginti su paskutinės prekybos sesijos pabaiga, buvo 13 centų mažesnė bei siekė 63,80 dolerio už barelį. JAV „West Texas Intermediate“ nafta atpigo 15 centų ir kainavo 57,92 dolerio už barelį. Analitikų teigimu, naftos kainų kilimą pastaruoju metu lemia OPEC, Rusijos ir kai kurių kitų šalių susitarimas apriboti gavybą bei geopolitiniai faktoriai. „Naftos kainos per pastarąją savaitę kilo pastebimai... Naujausia to priežastimi buvo savaitgalį smarkiai išaugusi geopolitinė įtampa, taip pat vis labiau augantis pasitikėjimas OPEC gavybos apribojimo programa“, - rašė bankas „Goldman Sachs“. Tačiau „Morgan Stanley“ perspėjo, kad kainų pakilimas gali būti trumpalaikis, nes skalūnų naftos gavybos pajėgumas gali būti greitai atkurtas. „Goldman Sachs“, savo ruožtu, taip pat perspėja dėl galimo kainų nestabilumo, kurį gali sukelti įtampa tarp OPEC sąjungininkų, tačiau ne pačius geriausius santykius palaikančių Irano ir Saudo Arabijos, taip pat dėl augančios JAV naftos gavybos.