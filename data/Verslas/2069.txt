Rinkoje vyraujant išpardavimams, atitinkamo dėmesio nesulaukia metinius bei praėjusio ketvirčio rezultatus skelbiančios kompanijos. Iki penktadienio ryto Stoxx Europe 600 indekso sudėtyje praėjusio ketvirčio rezultatus jau buvo paskelbę 41 proc. kompanijų, kurios bendrai pardavimų prognozes viršijo 4,9 proc., o pelnų 5,6 proc. Ženkliausiais rezultatų augimais pasižymėjo regiono energetinių išteklių kompanijos, kurios pardavimus bendrai didino 23 proc., pasiekdamos 13 proc. lūkesčius viršijusį rezultatą, o pelnus didino beveik 130 proc. Nedaug nuo energetikų atsiliko pramonės kompanijos, kurių pardavimai vidutiniškai augo 16,7 proc., o pelnai 9,6 proc. Šio sektoriaus kompanijų paskelbti pardavimų rezultatai lūkesčius pranoko 11,6 proc., o pelno – +9,67 proc. Tuo tarpu JAV S&P 500 indekso sudėtyje rezultatus jau yra paskelbę daugiau nei 67 proc. indekso kompanijų. Bendras regiono kompanijų pardavimų augimas praėjusį ketvirtį buvo lygus 8,5 proc., bei 1,2 proc. pranoko lūkesčius, o pelnų augimas per atitinkamą laikotarpį sudarė 15,9 proc., bei 4,8 proc. viršijo prognozes. Tarp paskelbusiųjų teigiamais rezultatais išsiskyrė regiono žaliavų kompanijos, kurių pardavimai vidutiniškai augo 13,6 proc., bei lūkesčius viršijo 2,7 proc., o vidutiniškai 44,6 proc. augę pajamos prognozes pranoko 12,81 proc. Prasčiausi rezultatai praėjusį ketvirtį paskelbti tarp JAV energetikų kompanijų: nepaisant to kad dėl išaugusių naftos kainų 16,5 proc. augę pardavimai pelnų rezultatus sugebėjo padidinti daugiau nei 85,8 proc., pardavimų lūkesčių šie rezultatai neatitiko 0,7 proc., o pelno – 12,3 proc. Šiandien baigėsi terminas, per kurį JAV turi būti priimtas sprendimas dėl tolimesnio valdžios institucijų veiklos finansavimo. Naktį Atstovų rūmams bei Senatui nepavykus rasti sutarimo dėl 300 mlrd. JAV dolerių finansavimo ateinantiems dviem metams, šiandien ryte antrą kartą šiais metais prasideda dalinis šalies valdžios institucijų veiklos nutraukimas. Tikimasi, kad sprendimą dėl tolimesnio valdžios institucijų finansavimo JAV Kongresas priims penktadienio rytą. Azijos rinkos šiandien seka Amerikos rinkų pėdomis ir neria į korekciją: 08:25 val. Japonijos NIKKEI 225 fiksavo -2,32 proc. kritimą, Kinijos CSI 300 -5,8 proc., o Pietų Korėjos KOSPI -1,88 proc. Valiutų rinkos Penkias iš eilės sesijas silpnėjęs EUR/USD kursas šiandien ryte ženklaus pokyčio nuo atidarymo vertės nerodė ir 09:13 val. laikėsi ties 1,2265 riba. USD/JPY tuo tarpu laikėsi ties 109,04 riba (+0,33 proc.) Baltijos vertybinių popierių rinka Baltijos vertybinių popierių rinkoje ketvirtadienį vyko rami ir pozityvi prekyba, o regiono indeksai teigiamais pokyčiais išsiskyrė iš visos Europos konteksto. Vilniaus indeksas augo +1,2 proc., Talino +1,05 proc., o Rygos neženkliai krito -0,55 proc. Per visas tris rinkas sugeneruota apyvarta perkopė 882 tūkst. Eur ribą, o aktyviausiai prekiauta ketvirtadienio rytą rezultatus paskelbusios „Merko Ehitus“ akcijomis, kurios prekybos sesijos metu augo +13,19 proc. iki 10,3 Eur ribos. Praėjusių metų bendrovės pardavimai buvo lygūs 317,6 mln. Eur ir pasiekė aukščiausią lygį per pastaruosius 10 metų, o grynasis pelnas sudarė 14,7 mln. Eur ir lyginant su tuo pačiu laikotarpiu pernai augo 140 proc. Kompanija taip pat paskelbė planus mokėti 1 Eur už akciją dividendus. Tuo tarpu kiti Estijos NT plėtotojai „Nordecon“ paskelbė, kad praėjusių metų pelnas krito -56 proc. lyginant su tuo pačiu laikotarpiu pernai, o kompanijos akcijų kaina į rezultatus reagavo krisdama -3,2 proc. iki 1,21 Eur lygio. Nuostolingai pasibaigęs antrasis ketvirtis bei 18 proc. kritę šio laikotarpio pardavimai lyginant su tuo pačiu laikotarpiu pernai paskatino „SAF Technika“ akcijų išpardavimą, o sesijos metu akcijos kaina krito -16,55 proc. iki 5,8 Eur lygio.