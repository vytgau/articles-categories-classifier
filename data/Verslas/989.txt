J. Petrošiaus teigimu, naudodamiesi blokų grandinės technologija bankai galėtų geriau pažinti savo klientus ir neprivalėtų kaupti didelių duomenų bazių ir jų nuolat tvarkyti. „Bankai išleidžia šimtus milijonų eurų saugodami duomenis, atnaujindami juos, bendraudami su klientais. Ši sistema galėtų išsaugoti bankams šimtus milijonų eurų. Kitas privalumas - visos institucijos būtų susijusios, todėl duomenų apdorojimo greitis būtų sumažintas“, - kalbėjo J. Petrošius. Pasak jo, pats geriausias dalykas kalbant apie „blockchain“ yra skaidrumas, nes veiksmų, kurie buvo atlikti remiantis šia technologija, nebegalima pakeisti. J. Petrošiaus teigimu, kai kurie dalykai kalbant apie šią finansinę technologiją neramina. Vienas jų - šiuo metu bendruomenėje sunku pasiekti kompromisą, žaidėjai turi susitarti. Be to, vis dar neaiškus šios technologijos reguliavimas. „Reguliuotojai vis dar nenusprendė, kaip elgtis su blokų grandinės technologija, kaip reguliuoti ją, šis dalykas dar visiškai neaiškus“, - sakė J. Petrošius.