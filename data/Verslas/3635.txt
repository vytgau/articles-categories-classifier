Vilniaus apygardos teismas lapkričio 27 dieną patenkino „Vilniaus energijos“ skundą, tačiau šis sprendimas dar gali būti apskųstas aukštesnės instancijos teismui per mėnesį. Tačiau teismas atmetė „Vilniaus energijos“ ieškinį prieš šilumos trasas prižiūrinčią įmonę „Askot Lt“, kuriuo bandyta iš bendrovės prisiteisti 77,1 tūkst. eurų žalos. „Vilniaus energija“ praėjusių metų lapkritį kreipėsi į teismą, prašydama priteisti lėšas už nuo 2012 metų liepos iki 2016 metų kovo pavogtą šilumą ir vandenį. Pernai kovą „Vilniaus energija“ pranešė, jog kartu su policijos pareigūnais į Lazdynų baseino patalpas patekę bendrovės darbuotojai rado sumontuotą įrangą, kuri padėjo neapskaityti vandens.