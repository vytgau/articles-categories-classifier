Philipas Hammondas tai pareiškė, atsakydamas į parlamentarų klausimus apie tai, ką vyriausybė planuoja daryti tuo atveju, jeigu derybos dėl išstojimo iš Europos bloko baigtųsi nepasiekus susitarimo dėl prekybos, saugumo ir kitų santykių. Pasak iždo kanclerio, yra įmanoma, kad „2019 metų kovo 30 dieną tarp Jungtinės Karalystės ir Europos Sąjungos nebus jokio oro eismo, tačiau iš tiesų netikiu, kad kas nors manytų, jog tai nutiks.“ Ph. Hammondo teigimu, vyriausybė „rengia planus dėl visų scenarijų, įskaitant scenarijų, pagal kurį šalims nepavyks susitarti“. Jis taip pat pažymėjo, kad neapibrėžtumas dėl „Brexit“ slegia ekonomiką ir „mums reikia kuo skubiau jį pašalinti siekiant pažangos“.