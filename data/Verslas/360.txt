12.23 val. Lietuvos laiku aukso kainos smuktelėjo nuo 1 tūkst. 346,91 iki 1 tūkst. 345,45 dolerio už unciją, palyginti su antradienio vakarine prekyba. JAV birželio mėnesio pristatymo ateities sandorių aukso kaina Niujorke smuko 1,2 JAV dolerio, iki 1 tūkst. 348,2 JAV dolerio už unciją. Dėl paaštrėjusio konflikto Sirijoje ir JAV sankcijų Rusijai tauriojo metalo kainos buvo pakilusios iki aukščiausio lygio nuo sausio 25 dienos. Per ankstesnę sesiją JAV dolerio indeksas buvo nukritęs iki 89,229, žemiausio lygio nuo kovo 27 dienos, tačiau vėliau kiek atsigavo, reaguodamas į prognozes viršijusius kovo mėnesio duomenis apie JAV namų statybas ir pramonės gamybą. Sidabro kainos trečiadienį, palyginti su antradienio vakarine prekyba, kilstelėjo nuo 16,74 iki 16,83 JAV dolerio. Platinos kaina ūgtelėjo nuo 936,00 iki 940,24 JAV dolerio. Paladžio kaina kilstelėjo nuo 1 010,00 iki 1 015,22 JAV dolerio.