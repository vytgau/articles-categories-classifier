Lietuvos susisiekimo ministras Rokas Masiulis BNS trečiadienį sakė, jog daugumai akcininkų nepasitikint, vadovė turėtų pasitraukti. „RB Rail“ akcininkai iš Lietuvos ir Estijos vasario pradžioje išreiškė nepasitikėjimą B. Rubesa – jie nėra patenkinti jos darbu ir mano, kad reikalingi pokyčiai. Latvijos akcininkai tuomet susilaikė. Pati B. Rubesa, kurios kadencija baigiasi šių metų rudenį, nusprendė nesitraukti – ji pareiškė susidurianti su pasipriešinimu iš kai kurių stebėtojų tarybos narių, o akcininkams galėjo nepatikti jos vadovavimo principai. Norint pareikšti nepasitikėjimą „RB Rail“ valdybos pirmininke B. Rubesa, už tai turi balsuoti 4 iš 6-ių stebėtojų tarybos narių, tačiau bent po vieną jų turi būti iš Lietuvos, Latvijos ir Estijos. Jei abu Latvijos atstovai balsuos prieš, sprendimas nebus priimtas.