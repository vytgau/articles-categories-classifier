Investicijos į parduotuvės įrengimą, neskaitant prekių kainos, sudarys apie 500 tūkst. eurų. „Sportland LT“ valdybos pirmininkas Vladas Korsakovas sako, kad parduotuvės pagrindinė koncepcija nedaug kuo skiriasi nuo visų kitų „Sportland“ parduotuvių, tik šioje bus daugiau skaitmeninių sprendimų – visoje erdvėje atsiras daugiau kaip 20 ekranų, kuriuose bus pateikiama informacija apie prekių ženklus ir prekes, interaktyvius sprendimus, patrauklius kainos siūlymus. „Tai bus miesto stiliaus parduotuvė, skirta miesto gyventojams ir čia atvykstantiems. Vertinant pagal prekių grupes, didesnė jų dalis bus skirta gyvenimo būdui, bet, žinoma, išliks ir sporto, sezoninių prekių“, – sako V. Korsakovas.