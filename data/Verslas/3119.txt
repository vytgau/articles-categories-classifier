Madrido akcijų indeksas IBEX 35 smuko apie 1,5 proc., ankstyvoje penktadienio prekyboje. Bendroji Europos valiuta JAV dolerio atžvilgiu atpigo. Katalonijoje penktadienį toliau tvyro netikrumas po to, kai pirmalaikius regioninius rinkimus Katalonijoje laimėjo separatistai, kuriuose pergalę šventė separatistinės partijos. Ketvirtadienį vykusiuose rinkimuose dalyvavo rekordinis skaičius rinkėjų - 82 proc. „IBEX 35 aiškiai smunka, - teigia „CMC Markets“ analitikas Davidas Maddenas. - Tvyrant politiniam netikrumui dėl Katalonijos, investuotojai stengsis vengti Ispanijos akcijų“. Tačiau Londono akcijų indeksas pasiekė dar vienos dienos rekordą, 7614,40 punkto, palaikomas Volstrito akcijų rinkos ir silpno svaro. Vėliau, tiesa, FTSE smuktelėjo beveik 0,2 proc., iki 7592,6 punkto. Frankfurto akcijos smuko 0,3 proc., o Paryžiaus - krito 0,5 proc., reaguodamos į netikrumą Ispanijoje, vienoje iš didžiausių euro zonos ekonomikų. Frankfurto, Madrido ir Paryžiaus akcijų biržos penktadienį dirba kaip įprastai, bet Londone dienos sesija buvo sutrumpinta. Visos keturios Europos biržos nedirbs kitą pirmadienį ir antradienį, darbą atnaujins trečiadienį.