I.Kampradas mirė savo namuose Smolande, pranešime spaudai patvirtino „Ikea“. Pasak bendrovės, I. Kampradas buvo „vienas didžiausių XX amžiaus verslininkų“. „Ikea“ įkūrėjas sulaukdavo klausimų dėl savo praeities ryšių su naciais – juos I. Kampradas vadino „didžiausia savo gyvenimo klaida“. I. Kampradas gimė 1926 metais Smolande ir būdamas 17 metų, įkūrė „Ikea“. Jis „ramiai paliko šį pasaulį savo namuose“, rašoma „Ikea“ pranešime spaudai. „Ingvaro labai ilgėsis ir šiltai prisimins jį jo artimieji ir „Ikea“ kolegos visame pasaulyje“, – sakoma pranešime. Jo bendrovės baldai tapo populiarūs iš dalies dėl savo paprastumo ir vertės. Baldų dizaineris Jeffas Banksas teigė, kad I. Kamprado kūriniai radikaliai pakeitė sampratą, kaip žmonės turėtų gaminti ir kurti namams skirtus produktus. „Žmonės mėgino juos pergaminti ir kopijuoti, bet nesėkmingai“, - sakė jis. J. Banksas teigė, kad per šį tinklą pardavinėjamiems gaminiams buvo pradėtos naudoti perdirbamos medžiagos, ir pridūrė, kad I. Kampradas buvo šios įmonės „galva ir pečiai“.