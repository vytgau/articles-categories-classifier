E. Macronas, gruodį įspėjęs, kad perėjimas prie žaliosios elektros energijos vyksta pernelyg lėtai, pažadėjo, kad Prancūzija iki 2022-ųjų saulės energijos projektams augančios ekonomikos šalyse paskolų ir aukų pavidalu skirs papildomus 700 mln. eurų. Prancūzija jau buvo įsipareigojusi šiai iniciatyvai skirti 300 mln. eurų, kai 2015-aisiais kartu su Indija įsteigė tarptautinį aljansą, kurio pagrindinis siekis - pritraukti lėšų saulės energijos projektams saulėtose, bet neturtingose šalyse. „Turime panaikinti kliūtis ir laipsniškai didinti (finansavimą)“, - Naujajame Delyje sekmadienį vykusiame Tarptautinio saulės energijos aljanso (International Solar Alliance) atidaryme sakė E. Macronas.