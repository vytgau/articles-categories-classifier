Baltarusijos pasienio tarnyba savo interneto svetainėje skelbia, kad antradienį 8 val. duomenimis, Kamenyj Log-Medininkų pasienio poste iš Baltarusijos išvykti laukia 300 sunkvežimių, Beniakonių-Šalčininkų punkte – 217, Privalkos-Raigardo punkte – 140, Kotlovkos-Lavoriškių punkte – 100. Muitinės departamento atstovas Vitas Volungevičius BNS pirmadienį teigė, kad eilės pasienyje susiformavo dėl praėjusią savaitę atliktų sistemos atnaujinimų, kuomet vilkikų vairuotojai turėjo pateikti popierinius dokumentus, o ne elektroninius. Pasak jo, atnaujinus sistemų darbą, eilės pasienyje turėtų išnykti artimiausiomis dienomis. Vykstant iš Lietuvos į Baltarusiją vilkikų eilių nėra.