Geležinkeliai pranešė, kad pagal pasirašytą sutartį įmonė kasmet turėtų suteikti apie 500 prekinių remontų paslaugų. Visi remonto darbai bus atliekami Radviliškyje veikiančiame įmonės prekinių vagonų remonto depe. Sutarties vertė neskelbiama. „Žvelgiant į VLRD strateginius tikslus ir konkurenciją tarptautinėje rinkoje - tai mums strategiškai vienas svarbiausių klientų, kurio pasitikėjimas, tikimės, taps pavyzdžiu ir kitoms tarptautinėms kompanijoms“, - pranešime sakė VLRD vadovas Albertas Bajorinas. Anot jo, pajamas iš išorinių partnerių šiemet tikimasi padidinti bent du kartus. Sausio viduryje VLRD pasirašė bendradarbiavimo sutartį su viena didžiausių Lenkijos logistikos kompanijų „CTL LOGISTICS“, kuri „Lietuvos geležinkelių“ grupės įmonei patikėjo savo lokomotyvų remontą.