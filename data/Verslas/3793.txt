Netoli Loikerbado miesto Šveicarijos Valė kantone įsikūręs Albineno kaimas turi vos 240 gyventojų. Vietos mokykloms teko užsidaryti, o didžioji dalis namų kaime naudojami tik kaip atostogų būstai ir didžiąją dalį metų stovi tušti. Siekiant atgaivinti kaimą ir paskatinti žmones apsigyventi jame, gyventojai nusprendė balsuoti dėl pasiūlymo naujų šeimų įsikūrimui skirti pinigų. Suaugusiesiems siūloma skirti po 25 tūkst. frankų (21 tūkst. 500 eurų), o vaikams - po 10 tūkst. frankų (8 tūkst. 500 eurų). Tad naujai įsikūrusi keturių asmenų šeima iš viso gautų 60 tūkst. eurų. Tačiau toms šeimoms tektų atitikti tam tikras sąlygas. Būsimų gyventojų amžius turėtų būti jaunesnis nei 45 metai, ir jie turėtų būti pasiruošę gyventi kaime mažiausiai 10 metų. Jų perkamas ar statomas turtas taip pat turi būti vertas mažiausiai 200 tūkst. frankų (171 tūkst. 500 eurų). Šie namai turėtų tapti pagrindine jų gyvenamąja vieta. Bet kurie pasiūlymu pasinaudoję žmonės galėtų mėgautis kalnų oru ir įspūdingais vaizdais. Nors kaime mažai darbo vietų, pakankamai netoli įsikūrę Fispo ir Siono miestai. Kelionė iki Berno traukiniu ir mašina trunka apie dvi valandas, o iki Ženevos - apytikriai trys valandos kelio. Šveicarija žada padėti rytinėms ES narėms Šveicarija žada skirti 1,3 mlrd. Šveicarijos frankų (1,1 mlrd. eurų) Europos Sąjungai, kad padėtų sumažinti ekonominę nelygybę Bendrijoje, ypač – rytinėse jos narėse. Šveicarijos Federalinė taryba planuoja paskirstyti šią sumą ES per 10 metų. Daugiausiai dėmesio bus skiriama mokymams ir švietimui rytinėse ES šalyse, iš kurių pastaraisiais metais į Šveicariją atvyko nemažai migrantų. Šveicarai siekia sumažinti nedarbą tose šalyse ir pagerinti migracijos srautų valdymą. Apie tokius planus buvo paskelbta ketvirtadienį, kai Berne lankėsi Europos Komisijos pirmininkas Jeanas-Claude'as Junckeris. Pastaruoju metu tarp ES ir Šveicarijos tvyrojo įtampa dėl tarpvalstybinio judėjimo per sienas. Ši turtinga valstybė nėra ES narė, tačiau palaiko su Bendrija glaudžius prekybos ryšius, ir jau anksčiau yra skyrusi lėšų panašiems tikslams.