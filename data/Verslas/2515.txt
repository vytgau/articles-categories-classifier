Transportavimo saugumo administracija pirmadienį nurodė septyniems oro uostams Egipte, Jordanijoje, Saudo Arabijoje, Katare ir Jungtiniuose Arabų Emyratuose pateikti daugiau duomenų į Jungtines Valstijas skraidinamus krovinius JAV muitų ir pasienio apsaugos tarnybai, kad kroviniai būtų patikrinti prieš pakrovimą. Agentūra nenurodė jokios naujos konkrečios grėsmės, dėl kurios priimtas toks sprendimas. „Nuolatinė grėsmė aviacijai verčia pasaulį didinti pasaulinį aviacinį saugumą. Šios šalys buvo pasirinktos dėl teroristinių grupuočių pademonstruoto siekio iš šių šalių pulti aviaciją“, – nurodoma tarnybos pranešime. Minėta tarnyba priminė apie incidentą Australijoje birželį, kuomet saugumo pareigūnams pavyko užkirsti kelią jau gerokai pasistūmėjusiam trijų vyrų, siejamu su „Islamo valstybe“, parengtam planui susprogdinti lėktuvą panaudojant savadarbį sprogstamąjį užtaisą. „Incidentas Australijoje, įvykęs praėjusią vasarą, yra akivaizdus priminimas Transportavimo saugumo administracijai ir visiems mūsų aviaciniams partneriams, įskaitant krovinių vežėjus, kad mums reikia ir toliau imtis veiksmų apsaugoti mūsų dangų“, – nurodoma Transportavimo saugumo administracijos pranešime.