Darbuotojai buvo įdarbinami beveik kiekviename šalies ekonomikos sektoriuje, daugiausia darbo vietų sukurta gamybos sektoriuje, skelbiama ADP ataskaitoje. Kaip ir prognozuota analitikų, bendras užimtumas privačiame sektoriuje lapkritį išaugo 190 tūkst. darbo vietų, kai tuo tarpu spalį šis rodiklis siekė 235 tūkst., rodo ADP duomenys. Gamybos pramonės sektoriuje sukurta 40 000 pozicijų - tai didžiausias naujų darbo vietų prieaugis nuo 2002 m. balandžio, kai pradėti rinkti atitinkami duomenys. Vis dėlto prekių gamybos sektoriuje pastebimas sulėtėjimas - čia buvo sukurta tik 36 tūkst. darbo vietų, tai buvo žemiausias prieaugis nuo vasaros. Užimtumas paslaugų sektoriuje išaugo iki 155 tūkst. darbo vietų - kiek daugiau nei spalį. ADP ataskaitoje apžvelgiamos 411 tūkst. įmonių ir 24 mln. darbuotojų, joje pateikiama informacija leidžia įvertinti bendrą darbo rinkos būklę, nors ji ne visada atitinka oficialius duomenis, nes ataskaitoje naudojami skirtingi duomenys.