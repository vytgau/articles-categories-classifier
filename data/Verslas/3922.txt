Seimas, antradienį svarstydamas vadinamąjį žemės įsigijimo saugiklių įstatymą, pritarė grupės „valstiečių“ frakcijos atstovų pataisai, pagal kurią dirbamos žemės pirkimo–pardavimo sandoriai ateityje turėtų būti vykdomi tik bankinių atsiskaitymų būdu. Už balsavo 61 parlamentaras, trys – prieš, o susilaikė 36 Seimo nariai. „Tai yra skaidrinimas, tai yra (sandorių - BNS) ištraukimas iš šešėlio“, – teigė vienas pataisos iniciatorių „valstietis“ Tomas Tomilinas. Šis balsavimas dar negalutinis, dėl visų pataisų Seimas balsuos vėliau.