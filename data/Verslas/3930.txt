Europos vaistų agentūrai (EMA) ir Europos bankininkystės institucijai teks išsikelti iš Didžiosios Britanijos sostinės, kai Jungtinė Karalystė paliks Europos Sąjungą 2019 m. kovo 29 d. Dėl teisės tapti EBI būstine varžėsi Briuselis, Dublinas, Frankfurtas, Paryžius, Praha, Liuksemburgas, Viena ir Varšuva. Anksčiau pirmadienį paaiškėjo, kad Jungtinei Karalystei pasitraukus iš Europos Sąjungos, Europos vaistų agentūra įsikurs Amsterdame. Dėl teisės tapti EMA būstine varžėsi Amsterdamas, Atėnai, Barselona, Bona, Bratislava, Briuselis, Bukareštas, Kopenhaga, Dublinas, Helsinkis, Lilis, Milanas, Portas, Sofija, Stokholmas, Valeta, Viena, Varšuva ir Zagrebas.