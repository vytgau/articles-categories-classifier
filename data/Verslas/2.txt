Jei kada būdami paplūdimyje svajojote gyventi čia ištisus metus, suprasite, kaip jautėsi 44 m. Marcio Matoliasas, nusprendęs palikti butą ir apsigyventi smėlio pilyje. Jis jau 22 metus gyvena šioje nuostabioje smėlio pilyje, kurią pasistatė Rio de Žaneiro paplūdimyje. Jo būstas nedidelis – vos trys kvadratiniai metrai, tačiau brazilas sako, kad vietos jam ir jo daiktams pakanka. Iš pradžių jis neketino parduoti buto, bet pamatęs, kad vis daugiau laiko praleidžia smėlio pilyje, nusprendė atsisakyti buto su visais mokesčiais ir nuolat apsigyventi paplūdimyje. Daugelį dienų jis praleidžia drėkindamas smėlio pilį, kad ji nesugriūtų. Jo virtuvė – paprasta viryklė lauke, miegamasis – kitoje kelio pusėje esančioje gaisrinėje, kur nusimaudyti po dušu nekainuoja nė euro. Turistai fotografuojasi su smėlio pilies savininku, kartais už tai sumoka. Vaikų neturintis Matoliasas sako, kad kartais jaučiasi vienišas, bet apskritai jam patinka toks paprastas gyvenimas, kai nereikia rūpintis mokesčiais, kai nėra rūpesčių, kurių turi dauguma žmonių. Tačiau net ir karaliai turi nepatogumų. Jis sako, kad per didžiuosius karščius jis neužmiega, todėl nakvoja pas draugą.