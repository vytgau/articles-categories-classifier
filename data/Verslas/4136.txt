Dėl buvusio arba besitęsiančio lietaus didžiojoje šalies dalyje valstybinės reikšmės kelių dangos daugiausia šlapios, vietomis drėgnos, informuoja Lietuvos automobilių kelių direkcija. Vandens gylis krašto kelio Nr. 206 Šilutė-Rusnė apsemtame ruože, kurio ilgis - 425 metrai (nuo 6,30 iki 6,73 km), išlieka iki 40 cm. Lengvųjų transporto priemonių eismas draudžiamas. VĮ „Kelių priežiūra“ Klaipėdos padalinys specialiomis transporto priemonėmis apsemtu ruožu kelia lengvuosius automobilius, gyventojus bei keleivius. Hidrometeorologijos tarnybos duomenimis, dieną daug kur palis. Vėjas pietvakarių, 9-14 m/s, galimi gūsiai 15-20 m/s, vakariniuose rajonuose vietomis iki 25 m/s. Aukščiausia oro temperatūra nuo 3 iki 8 laipsnių šilumos.