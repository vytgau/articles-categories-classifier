Šiuo metu du vaikus iki dvylikos metų auginantiems darbuotojams suteikiama viena papildoma poilsio dieną per mėnesį mokant vidutinį darbo užmokestį. Seimo narė konservatorė Monika Navickienė siūlo, kad papildomą laisvadienį tokiomis sąlygomis galėtų gauti ir vieną vaiką iki dvylikos metų auginantys tėvai. Parlamentas antradienį po pateikimo pritarė tokiai Darbo kodekso pataisai už balsavus 54 Seimo nariams, vienam buvus prieš ir aštuoniems susilaikius. Pataisą toliau svarstys komitetai. Tris ir daugiau vaikų iki dvylikos metų auginantys tėvai šiuo metu gauna dvi papildomas laisvas dienas per mėnesį.