Tokių patarėjų direkcijoje – 47, rašoma pranešime spaudai. „Tai maža alga. Aš nerandu specialistų, kurie norėtų už tiek dirbti“, - skundėsi postą dabar jau palikęs direkcijos vadovas Egidijus Skrodenis. Vidutinis mokytojo atlyginimas – 500 eurų. Tuo metu Klaipėdos miesto meras Vytautas Grubaliauskas važinėja su nauju „Volvo“. Vien automobilio nuoma savivaldybei atsieina 600 eurų per mėnesį. „Aš nekaltas, kad administracija man tokį automobilį išrinko“, - sako meras. Šį ketvirtadienio vakarą 20 val. „Valandoje su Rūta“ – kaip skaičiuojami visų mūsų pinigai. DELFI primena, kad lapkričio 15 d. paskelbta, kad Lietuvos automobilių kelių direkcijos (LAKD) vadovo postą trečiadienį paliekantis Egidijus Skrodenis planuoja dirbti konsultavimo bendrovėje, o direkcijoje jį laikinai pakeis vyriausiasis direktoriaus patarėjas Vitalijus Andrejevas. „Laikinai pareigas eis Vitalijus Andrejevas, kuris šiuo metu yra patarėjas“, – antradienį BNS sakė susisiekimo ministro patarėja Vytautė Šmaižytė. Pasak jos, artimiausiu metu bus skelbiamas naujojo LAKD vadovo konkursas. E. Skrodenis sakė, jog dirbs privačiame sektoriuje, kol kas neįvardijamoje konsultavimo bendrovėje. „Planuoju prisijungti prie vienos didžiausių Baltijos regiono konsultavimo įmonių, o konkrečią įmonę galėsiu pasakyti, kai būsiu sudaręs darbo sutartį“, – BNS teigė E. Skrodenis. Dabar jau buvęs Kelių direkcijos vadovas tarp priežasčių keisti veiklą nurodė siekį išbandyti jėgas versle, norą baigti rašyti disertaciją, be to, čia palyginti maži atlyginimai. 36-erių E. Skrodenis Kelių direkcijai pradėjo vadovauti 2015 metų gruodį. Iki tol jis dirbo Transporto kelių tyrimų institute, yra studijavęs Erfurto aukštojoje technikos mokykloje ir Vilniaus Gedimino technikos universitete.