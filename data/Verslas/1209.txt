Bankas pranešė, kad R. Grajauskas „Danske Bank“ darbą baigia kovo pabaigoje. „Labai vertinu tą patirtį, kurią įgijau dirbdamas „Danske Bank“. Tai buvo labai įdomūs ir intensyvūs treji su puse metų. Vis dėlto noriu plėsti profesinį lauką, o sukauptas žinias panaudoti ne tik analizuodamas makroekonomines tendencijas, bet ir prisidėdamas prie konkrečių pokyčių įmonėse“, – pranešime teigė R. Grajauskas. Jam baigus dirbti banke, „Danske Bank“ remsis banko grupės ekonomistų įžvalgomis. Tendencijas finansų rinkose ir toliau analizuos Finansų rinkų departamento direktorius Karolis Indrulėnas bei vyresnioji dilerė Eglė Džiugytė. R. Grajauskas „Danske Bank“ vyriausiojo Baltijos šalių ekonomisto pareigas ėjo nuo 2014 metų. Prieš tai penkerius metus gyveno užsienyje, mokėsi bei dirbo privačiame bei viešajame sektoriuose.