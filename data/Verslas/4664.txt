Prieš 19 val. Lietuvos laiku vieno bitkoino vertė pasiekė 6 tūkst. 3,81 dolerio ribą. Vėliau kriptovaliutos kursas krito žemiau 6 tūkst. ribos, iki 5 tūkst. 916,54 dolerio. Vos prieš tris dienas bitkoinas patyrė didžiausią kritimą per pastarąjį mėnesį, investuotojams ėmus nerimauti dėl galimo padidinto kriptovaliutos reguliavimo. Tačiau per pastarąsias dvi dienas bitkoino vertė ūgtelėjo apie 500 dolerių bei vėl mušė rekordus. Vien šiais metais bitkoinas kilo jau daugiau nei 500 proc.