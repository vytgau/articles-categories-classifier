Tai numatančias Rinkliavų ir Konsulinio įstatymų pataisas pateikė Seimo narė Radvilė Morkūnaitė-Mikulėnienė. Iki šiol minimos mokestinės lengvatos buvo taikomos tik piliečiams, kurie turi nuo okupacijų nukentėjusio-represuoto asmens teisinį statusą. Vyriausybė pasiūlė šias lengvatas taikyti ne tik politiniams kaliniams, tremtiniams, represuotiems asmenims, bet ir kitiems nuo okupacijos nukentėjusiems asmenims - buvusiems beglobiams vaikams, Afganistano karo dalyviams ir kitiems nukentėjusiems asmenims. Jei visoms nuostatoms pritartų Seimas, mokestinių lengvatų gavėjų ratas būtų išplėstas nuo 34 iki 58 tūkstančių asmenų. Per metus iš biudžeto tam reikėtų skirti nuo 77 iki 150 tūkstančių eurų.