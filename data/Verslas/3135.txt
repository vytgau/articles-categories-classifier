Įmonė siekė išvengti pilotų streiko Kalėdų laikotarpiu pripažindama pilotų sąjungas. Šio žingsnio kompanija nenorėjo atlikti ilgą laiką. Tačiau vokiečių sąjunga „Vereinigung Cockpit“ (VC) teigė organizuosianti trumpą streiką, nes sąjunga mano, kad „Ryanair“ pripažinimas nėra nuoširdus ir kompanija paprasčiausiai siekia išvengti rimtų skrydžių tvarkaraščių trikdžių šventiniu laikotarpiu. Streikas truko nuo 6 val. 1 min. iki 9 val. 59 min. Lietuvos laiku. Šiuo laikotarpiu buvo suplanuoti vos 16 skrydžių. „Bendrai paėmus, streikas nepadarė didelės įtakos skrydžiams“, - teigė Berlyno oro uostų atstovai. Kelno-Bonos oro uostas teigė, kad du iš trijų suplanuotų skrydžių įvyko laiku, o trečias buvo atidėtas. Tuo tarpu Frankfurto oro uoste laiku išskrido keturi iš šešių lėktuvų.