Kelininkai nurodė, kad apsemto ruožo ilgis siekia 450 metrų. Lengvieji automobiliai, gyventojai bei keleiviai per jį keliami specialiuoju transportu. Kelių direkcija žada, kad estakada nuolat apsemiamoje kelio atkarpoje bus įrengta iki kitų metų pabaigos. Sutartis su rangovu turėtų būti pasirašyta gruodį. Pirmadienio rytą eismo sąlygos sunkios ir Tauragėje, kur dėl rūko sumažėjo matomumas ir vietomis siekia iki šimto metrų. Šalyje be kritulių. Oro temperatūra šiuo metu siekia nuo 2 iki 6 laipsnių šilumos. Hidrometeorologijos tarnybos duomenimis, antroje dienos pusėje vakariniuose šalies rajonuose truputį palis. Aukščiausia oro temperatūra bus nuo 7 iki 11 laipsnių šilumos.