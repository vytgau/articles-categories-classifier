Parlamentarai įvertins „valstiečių“ siūlymą susitarimą ratifikuoti su sąlyga, kad joje būtų Lietuvos pareiškimas dėl genetiškai modifikuotų organizmų (GMO) ir hormonais apdorotos jautienos įvežimo. ES ir Kanados prekybos susitarimas Seimui pateiktas pernai pavasario sesijoje, tačiau klausimas buvo įstrigęs Sveikatos reikalų komitete. Komitetas sutarties nesvarstė, nes laukė dokumentą vertinančio ES Teisingumo Teismo sprendimo. Sutartis tarp ES ir Kanados panaikina 99 proc. muitų. Tačiau kritikai baiminasi, kad įsigaliojus sutarčiai Lietuvą užplūs pigesni, genetiškai modifikuoti produktai. Lietuvos diplomatai tikėjosi, kad sutartis bus ratifikuota dar pernai vasarą.