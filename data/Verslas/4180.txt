Atliekant tyrimą nustatyta, kad bendrovės „Stiebas“ vadovai, siekdami sumažinti atliekų transportavimo ir perdirbimo kaštus, davė nurodymus pavaldiems darbuotojams 2 680 tonų statybinių atliekų išvežti ne į specialią statybinių atliekų tvarkymo aikštelę, bet jas išpilti trijose tam neskirtose vietose Vilniuje ir Vilniaus rajone. Tokiais veiksmais aplinkai buvo padaryta daugiau nei 800 tūkst. eurų žala. Teismo sprendimu bendrovei „Stiebas“ dėl aplinkos apsaugos taisyklių nesilaikymo ir dokumentų klastojimo bei jų panaudojimo skirta 150 640 eurų dydžio bauda, bendrovės vadovui Viktorui Jundai dėl aplinkos apsaugos taisyklių pažeidimo ir dokumentų suklastojimo bei jų panaudojimo skirta daugiau nei 15 000 eurų bauda, kitiems kaltintiems asmenims dėl aplinkos apsaugos taisyklių pažeidimo ir dokumentų klastojimo bei jų panaudojimo skirtos nuo 3 766 iki 10 356 eurų baudos. Baudžiamojoje byloje juridinis asmuo bendrovė „Stiebas“ ir keturi fiziniai asmenys buvo kaltinti dokumentų suklastojimu, jų panaudojimu ir sunkius padarinius aplinkai sukėlusiu aplinkos apsaugos taisyklių pažeidimu. Ikiteisminis tyrimas dėl minėtų nusikaltimų ir piktnaudžiavimo Generalinės prokuratūros pavedimu buvo atliktas STT Vilniaus valdyboje. Pasak STT, atliekant tyrimą nustatyta, kad bendrovės „Stiebas“ vadovai, siekdami sumažinti atliekų transportavimo ir perdirbimo kaštus, davė nurodymus pavaldiems darbuotojams statybines atliekas išvežti ne į specialią statybinių atliekų tvarkymo aikštelę, bet jas išpilti trijose tam neskirtose vietose Vilniuje ir Vilniaus rajone. Atliekos buvo vežamos iš buvusios „Vilniaus duonos“ kepyklos teritorijos. Ikiteisminį tyrimą šioje byloje atliko Specialiųjų tyrimų tarnybos Vilniaus valdyba, tyrimą kontroliavo ir jam vadovavo Vilniaus apygardos prokuratūros Organizuotų nusikaltimų ir korupcijos tyrimo skyriaus prokurorai.