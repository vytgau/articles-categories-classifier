„Prekydėsta, iš esmės, siekiama dviejų tikslų: pirkėjui padėti kuo patogiau, maloniau ir greičiau apsipirkti bei parduoti kuo daugiau produkcijos. Kuo pirkėjui patogiau įsigyti reikiamų prekių, tuo daugiau jų nuperkama, tad išlošia abi pusės. Tai yra ištisas mokslas, grįstas tyrimais bei ilgamete patirtimi“, – pranešime spaudai cituojamas „Osama“ bendrasavininkis Darius Putna. Prieš didžiąsias metų šventes, kai parduotuves užplūsta dovanų ir maisto šventiniam stalui pirkėjai, ekspertas dalinasi keliomis prekydėstos taisyklėmis, kurios padės efektyviau apsipirkti bei geriau suprasti, kokiais principais prekės dėstomos parduotuvėse. Lentynoje, akių lygyje - brangiausios prekės Pasak ekspertų, žmonės, besižvalgydami parduotuvėse sau reikalingų prekių, pirmiausia žvelgia į lentyną, kuri yra jų akių lygyje ir kiek į dešinę. Todėl būtent čia pirkėjų laukia pačios populiariausios bei pelningiausios, taigi ir brangiausio savo segmente kainų lygio prekės. Norintys populiarios prekės ją ras greitai, o tiems, kurie siekia pataupyti, verta žvilgsnį kreipti į lentynos viršų ar apačią. Dėl patogumo: trilitris stiklainis bus apačioje, kad pirkėjui būtų saugiau jį išimti iš lentynos. Eidami į parduotuvę, pasirenkite sąrašą Parduotuvių valdytojai stengiasi privilioti pirkėjus, išskirdami vieną prekių kategoriją. Pavyzdžiui, daugiau vietos skiria ir išsiskiriančiai pateikia gardžiai kvepiančias bandeles ar šviežias lietuviškas daržovėms, pateikia gerų akcijų. Visa tai tam, kad pirkėjas susigundęs ypatingais pasiūlymais nusipirktų keletą ir mažiau reikalingų prekių. Todėl pasiruošti reikalingų prekių sąrašą, prieš einant į parduotuvę – apsimoka. Prekės išdėliotos pirkėjo patogumui Pardavėjai nuolat tiria, kaip pirkėjui patogiau rinktis prekes, pagal tai išdėlioja jas parduotuvės erdvėje bei lentynose. Pavyzdžiui, sultis galima skirstyti į vaisių, daržovių, uogų, egzotiškas, citrusines, vaikiškas. Prekės taip pat dėliojamos pagal prekės ženklą, skonį, išskirtinumą. Tai patogu ir pardavėjui, ir pirkėjui. Mat, pardavėjas daugiau parduoda, o pirkėjas greičiau randa reikalingą prekę, tačiau taip būna ne visada. Pavyzdžiui, kaip tarp didelių eilių prieskonių greitai rasti kumino sėklas? Pabandykite paieškoti didelėje parduotuveje. Greičiausiai teks ilgokai naršyti po smulkių raidelių jūrą, kol rasite reikalingą prekę. Pirkėją vilioja Parduotuvėse gausu akcijų ir išskirtinai žymimų prekių. Taip daroma siekiant atkreipti pirkėjo dėmesį, nes tyrimai rodo, kad Lietuvos gyventojus ši pardavimo technika veikia efektyviai. Kita vertus, akcijų metu sunku prognozuoti, kiek tokių prekių nupirks. Todėl neretai po akcijos prekių arba trūksta, arba parduotuvės sandėlyje susikaupia jų perteklius.