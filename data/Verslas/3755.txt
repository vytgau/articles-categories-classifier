„Visada siekiame užtikrinti mažas kainas, todėl nuolat deramės su tiekėjais ir reaguojame į rinkos tendencijas. Pirkėjams naudingi kainų pokyčiai šiemet akivaizdūs vaisių ir daržovių skyriuose. Bendrai daržovių kaina šių metų spalį, lyginant su tuo pačiu metu pernai, vidutiniškai sumažėjo daugiau kaip dešimtadaliu, o vaisių ir uogų - apie 7 proc.“ - sako „Maximos“ pirkimų departamento direktorė Vilma Drulienė. Vaisių ir daržovių skyriuje kainų pokyčius daugiausiai lemia sezoniškumas, visgi derybos su tiekėjais leidžia kai kuriuos produktus pasiūlyti pigiau nei jie kainavo prieš metus. Kai kurie produktai atpigo ypač smarkiai. Pavyzdžiui, mangai „Maximos“ parduotuvėse spalio mėnesį kainavo beveik 40 proc. pigiau nei prieš metus. Agurkų pirkėjai galėjo įsigyti ketvirtadaliu pigiau nei pernai, o bananai, persimonai, cukinijos ir raudonosios paprikos atpigo 9-14 proc. Lyginant su tuo pačiu periodu praėjusiais metais, šįmet keliais procentais sumažėjo ir morkų bei svogūnų kainos. Pirkėjai pastebi kainų pokyčius ir į juos reaguoja. Rekordiškai atpigusius mangus lietuviai ir pirkti pradėjo rekordiškai: jų pardavimai šių metų sausio-spalio mėnesiais išaugo daugiau nei dukart, lyginant su tuo pačiu laikotarpiu pernai. Vien birželį mangų lietuviai nupirko net šešis kartus daugiau nei tą patį mėnesį prieš metus. Atpigusių persimonų pardavimai šįmet išaugo 85 proc., bananų - beveik trečdaliu. Daugiau lietuviai nuperka ir pingančių daržovių: agurkų pardavimai padidėjo dviem trečdaliais, šakniavaisinių daržovių parduota 36 proc., svogūnų - 25 proc., o paprikų - dešimtadaliu daugiau. „Rūpinamės, kad gausus šviežių vaisių ir daržovių pasirinkimas mūsų parduotuvėse būtų ištisus metus. Taigi pirkdami „Maximoje“ lietuviai ne tik sutaupo, bet ir visais metų laikais gauna reikiamų vitaminų bei kitų naudingų medžiagų. Juk visi žino, kad sveika tai, kas šviežia“, - sako V. Drulienė. Prekybos tinklas laikosi „Mažos kainos garantijos“ - tūkstančiui perkamiausių prekių užtikrinamos mažiausios kainos Lietuvoje. Jei kitame prekybos tinkle kuri nors prekė randama už mažesnę kainą, „Maxima“ iškart sumažina įprastas kainas ir savo parduotuvėse. Be to, dalies populiarių prekių kainos lyginamos ne tik su Lietuvos, bet ir Lenkijos prekybos tinklų kainomis. Lietuviškas prekybos tinklas „Maxima“ šiemet mini savo 25-erių metų veiklos sukaktį. Šiuo metu Lietuvoje veikia 238 „Maximos“ parduotuvės, kuriose dirba daugiau nei 15 tūkst. darbuotojų ir kasdien apsilanko daugiau kaip 550 tūkst. pirkėjų.