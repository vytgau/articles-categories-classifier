Dviejų variklių lėktuvas, ilgesnis „Airbus A350-900“ variantas, galės talpinti papildomai 40 žmonių, bendra talpa siektų iki 366 žmonių. Varomas stipresnių variklių, A350-1000 „tobulai tinka judriausiems tolimiesiems skrydžių maršrutams“, teigia gamintoja. Anot „Airbus“, vienuolika užsakovų jau užsisakė 122 orlaivius, lėktuvų gamintoja tikisi, kad pirmas orlaivis oro linijoms „Qatar Airways“ bus pristatytas iki šių metų pabaigos. Pagrindinis šio orlaivio varžovas yra „Boeing 777-300“, ypač didesnė jo versija - „777-300ER“. „Airbus“ paskaičiavimu, eksploatacinės jo gaminamo A350 orlaivio išlaidos bus maždaug ketvirtadaliu mažesnės nei jo amerikiečių konkurento, kuris pirmąjį skrydį atliko praėjusio šimtmečio dešimtą dešimtmetį.