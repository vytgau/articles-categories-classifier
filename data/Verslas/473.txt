Tam, kad panašios situacijos netrikdytų jūsų verslo kelionės, Arnoldas Lukošius, „Tele2“ Inovacijų biuro ekspertas, rekomenduoja išmėginti 6 jums praversiančius įrenginius. 1. Išorinė baterija Niekam nepatinka, kai telefonas grasina tuoj išsikrauti, o dar laukia svarbus skambutis. Sprendimas paprastas – išorinė baterija. Rinkitės didesnės talpos, bent 5000 mAh, kad galėtumėte įkrauti savo telefoną daugiau nei vieną kartą. Dar geriau, jei baterija turi dvi jungtis – vienu metu galėsite įkrauti du įrenginius. Tik įsitikinkite, ar jų tiekiama srovė ir įtampa atitinka jūsų įrenginio parametrus. 2. Kelionėms Lietuvoje – modemas su interneto planu Greitas interneto ryšys ir mobilus modemas – privalomi verslo kelionėse Lietuvoje. Jį galėsite turėti su savimi bet kur ir bet kada. Be to, vienas modemas patenkins kelių interneto reikalaujančių įrenginių poreikius. Tad puikiai tiks ir grupinėse verslo kelionėse. 3. Triukšmą slopinančios belaidės ausinės Verslo kelionėse yra ir svarbesnių dalykų nei kovojimas su laidų raizgalynėmis ir kitais aplinkos trikdžiais. Jei reikia susikaupti, tiesiog įsijunkite mėgstamą muziką ir pamirškite aplinkinį šurmulį. Svarbu turėti ausines, kurios turi papildomą išorinio triukšmo slopinimo funkciją. Taip dar lengviau izoliuosite save nuo pašalinių garsų ir galėsite ramiai dirbti tiek lėktuve, tiek kavinėje. 4. Patogus nešiojamasis kompiuteris Kaip gi be šios, pačios svarbiausios mašinos mūsų gyvenimuose? Verslo kelionei rinkitės universalų nešiojamąjį kompiuterį, galintį transformuotis į planšetinį kompiuterį. Taip bus žymiai patogiau juo naudotis bet kokiomis aplinkybėmis. Laikant ekraną rankose, bus paprasčiau sukurti ir prezentacijas. Be to, planšetinis kompiuteris ypač pravers, jei jūsų verslo susitikimai vyks mažiau formalioje aplinkoje – kavinėse ar parkuose. 5. Išmanusis laikrodis Jei savo fizine būkle rūpinatės ir kelionių metu – išmanusis laikrodis naudingai papildys jūsų įrenginių arsenalą. Galbūt ir neturėsite laiko trumpai treniruotei ar bėgimui, bet bent jau žinosite, kiek žingsnių nuėjote, koks kokybiškas buvo jūsų miegas ir kiek kalorijų sudeginote vien vaikščiodami. Be to, konferencijos ar susitikimo metu nepastebimai galėsite peržiūrėti telefono siunčiamus pranešimus. 6. „Bluetooth“ kolonėlė Po sunkios darbo dienos kartais norisi tiesiog pailsėti. Tad geras priedas jūsų viešbučio kambariui –nuosava „Bluetooth“ kolonėlė, skleidžianti mėgstamiausią muziką. Rinkdamiesi kolonėlę kelionei, ieškokite mažesnės ir lengvesnės – sutaupysite vietos ir svorio lagamine. Be to, atkreipkite dėmesį į vertingą funkciją – galimybę kolonėle atlikti telefoninius ar konferencinius pokalbius.