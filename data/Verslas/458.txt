Viena saugumu besirūpinanti bendrovė iš Kolumbijos, gaminanti neperšaunamas liemenes ir kuprines vaikams, skelbia, kad nuo praeitų metų pradžios šių gaminių pardavimai išaugo apie 400 proc. Bogotoje veikianti bendrovė „Caballero Company“, besispecializuojanti neperšaunamų liemenių gamyboje, 2017 metais savo veiklą ėmėsi vystyti ir Majamyje, kur vadinasi „MC Armour“. Garsėjanti ir stilinga bei saugia apranga suaugusiems, 25 veiklos metus jau skaičiuojanti bendrovė pristato ir liniją mažamečiams „MC Kids“, kuriai priklauso ir neperšaunamos liemenės ir kuprinės. Iš išorės šios rožinės ir žalios kuprinės niekuo neskiria nuo paprastų, tačiau slepia paslaptį – jos nebijo kulkų ir smūgių. Carolina Ballesteros, atsakinga už bendrovės rinką Jungtinėse Valstijose, sako, kad gamintojas puikiai supranta, jog pati mintis, jog vaikas į mokyklą nešasi neperšaunamą kuprinę, labai nemalonus ir keliantis stresą, tačiau mano, jog tokios atsargos priemonės tiesiog būtinos. Kai prasidėjo „Caballero“ bendrovės istorija, Kolumbija buvo atsidūrusi pačiame trijų krypčių pilietinio karo įkarštyje. Nuo tada saugumo situacija šalyje padegėjo, o bendrovė veiklą išplėtė užsienyje.