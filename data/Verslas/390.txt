Valstybės turto fondo („Rosimuščestvo“) vadovas Dmitrijus Pritanskovas tokios galimybės nepaneigė, tačiau pareiškė, kad „Rusal“ aktyvų perdavimas jo valdomai institucijai kol kas nesvarstytas. „Kol kas ne, to („Rusal“ perėmimo - red.) nesvarstėme. „Rosimuščestvo“ lygyje toks klausimas kol kas nebuvo keliamas“, - žurnalistams sakė D. Pritanskovas. O. Deripaska ir jo pagrindiniai verslo aktyvai - „Rusal“, „En+" bei GAZ įmonių grupės pateko į Jungtinių Valstijų administracijos balandžio 6-ąją paskelbtą „juodąjį“ sankcijų sąrašą - „Specially Designated Nationals List“. Pagal JAV finansų departamento išaiškinimus, su O. Deripaskos įmonėmis bendradarbiaujančios bendrovės privalo per du mėnesius užbaigti arba nutraukti tokias sutartis. Draudimas palies produkcijos, paslaugų ir technologijų importą į JAV.