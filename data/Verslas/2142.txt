Bendrovė pranešė, kad vien naftos krovos pajamos išaugo 50 proc. iki 4,2 mln. eurų, bet SGD terminalo pajamos smuko 32,1 proc. iki 5,3 proc. Šių metų sausį „Klaipėdos nafta“ perkrovė 776 tūkst. tonų naftos produktų (24,2 proc. daugiau nei prieš metus), o SGD išdujinimas sumenko 67,8 proc. iki 253 tūkst. megavatvalandžių. „Išdujinto ir į perdavimo sistemą pateikto gamtinių dujų kiekis sumažėjo dėl užsakytų mažesnių terminalo naudotojų pajėgumų ir fakto, kad sausio mėnesį nevyko SGD perkrova, kuri 2017 metų sausio mėnesį sudarė 166 tūkst. MWh“, - teigiama pranešime. SGD terminalo pajamos susideda iš vienos dvyliktosios SGD pakartotinio dujinimo kainos pastoviosios dalies už metinius vartojimo pajėgumus, kuri yra patvirtinta Valstybinės kainos ir energetikos kontrolės komisijos 2018 metams, bei pakartotinio dujinimo kainos kintamos dalies už išdujintą dujų kiekį.