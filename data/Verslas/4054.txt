„Dabar statomos didžiausios šalyje sūrių gamyklos, kurios per parą jų pagamins 50-70 tonų. Maskvos apskrityje planuojama sukurti sūrių gamybos klasterį, taip kad po penkerių metų sūrių deficito problemą pamiršime“, – pabrėžė ministras. „Kažkiek, nedaug importuoto sūrio rinkoje gali būti. Tai galėtų būti išskirtinės sūrių rūšys. Tarkim, šveicariškas sūris mūsų parduotuvių lentynose gali būti, tačiau didžiąją dalį jų turi užimti vietinių gamintojų produkcija“, – pridūrė A. Tkačiovas. Prekybos embargą Europos Sąjungos, JAV ir kai kurių kitų šalių žemės ūkio produkcijai ir maisto produktams Rusija paskelbė 2014 metų rugpjūtį, reaguodama į jai įvestas sankcijas dėl aneksuoto Krymo ir dėl jos paramos separatistams Ukrainos rytuose. Rusijos ekonomikos augimas trečiąjį ketvirtį sulėtėjo Rusijos bendrasis vidaus produktas (BVP) trečiąjį metų ketvirtį, palyginti su tuo pat laikotarpiu pernai, padidėjo 1,8 proc., rodo Federalinės statistikos tarnybos („Rosstat“) paskelbti išankstiniai duomenys. Pirmąjį ketvirtį ekonomikos metinis augimas siekė 0,5 proc., antrąjį – 2,5 procento. Išsamesnius ir tikslesnius šalies ūkio raidos liepos-rugsėjo mėnesiais bei trijų ketvirčių rezultatus nacionalinė statistikos žinyba skelbs po mėnesio. Ekonomikos augimas per tris metų ketvirčius pagal atskirų metų ketvirčių rezultatų vidurkius gali siekti 1,6 procento. Ekonomikos ministerijos praėjusį mėnesį skelbtais preliminariais skaičiavimais, trečiąjį metų ketvirtį šalies ūkis augo 2,2 proc., o per tris metų ketvirčius – 1,8 procento. Ekonomikos ministerija prognozuoja, jog šiemet šalies ūkis augs 2,1 procento. 2016-aisiais Rusijos ekonomika susitraukė 0,2 proc., 2015 metais – 3 procentais.