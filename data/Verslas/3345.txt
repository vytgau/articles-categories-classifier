Didžiojoje šalies dalyje ant valstybinės reikšmės kelių dangų susiformavo plikledis. Slidūs kelių ruožai yra barstomi. Likusioje šalies dalyje keliai drėgni, informuoja Lietuvos automobilių kelių direkcija. Vandens gylis krašto kelio Nr. 206 Šilutė-Rusnė apsemtame ruože, kurio ilgis - 405 metrai (nuo 6,313 iki 6,718 km), išlieka 20 cm. Lengvųjų transporto priemonių eismas draudžiamas. VĮ „Kelių priežiūra“ Klaipėdos padalinys specialiomis transporto priemonėmis apsemtu ruožu kelia lengvuosius automobilius, gyventojus bei keleivius. Hidrometeorologijos tarnybos duomenimis, dieną daug kur silpnas snygis, šlapdriba, vietomis pūga. Vėjas pietryčių, pietų 8-13 m/s, vietomis gūsiai iki 19 m/s. Aukščiausia oro temperatūra nuo 1 laipsnio šalčio iki 2 laipsnių šilumos.