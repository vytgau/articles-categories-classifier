Verslininko netiesiogiai kontroliuojama bendrovė „MG Baltic Investment“ lapkričio 8 dieną įsigijo 0,904 proc. „Aprangos“ akcijų, už jas mokant po 2,56 euro. Praėjusią savaitę D. Mockus per savo valdomas įmones už beveik 1,4 mln. eurų supirko beveik 1 proc. „Aprangos“ akcijų. „MG Baltic Investment“ birželio pabaigoje valdė 60,3 proc. „Aprangos“ akcijų paketą, „Swedbank“ klientai valdė 8,2 proc., D. Mockaus bendrovė „Minvista“ - 9,4 procento. „Aprangos“ akcijos kotiruojamos biržos Oficialiajame prekybos sąraše, antradienį akcijų uždarymo kaina buvo 2,59 euro.