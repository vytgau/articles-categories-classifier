6 valandos duomenimis, pietų Lietuvoje ant valstybinės reikšmės kelių susiformavęs plikledis. Šiuose keliuose dirba kelių priežiūros mechanizmai. Vairuotojai prašomi neskubėti, nedaryti staigių manevrų. Likusioje šalies dalyje pagrindinių kelių dangos daugiausia drėgnos, vietomis sausos. Visoje šalyje mažesnio eismo intensyvumo rajoniniai keliai provėžoti, padengti prispausto sniego sluoksniu, slidūs. Telšių ir Šiaulių apskrityse bei Šilalės ir Švenčionių rajonuose rūkas, matomumas sumažėjęs ir vietomis siekia iki 100 metrų. Šiaulių ir Utenos apskrityse dulksna, kitur be kritulių. Oro temperatūra siekia nuo 0 iki 2 laipsnių šilumos. Hidrometeorologijos tarnybos duomenimis, dieną daug kur nedidelis lietus, dulksna. Vakariniuose šalies rajonuose formuosis rūkas, dėl jo gali sumažėti matomumas. Aukščiausia oro temperatūra sieks nuo 5 iki 10 laipsnių šilumos.