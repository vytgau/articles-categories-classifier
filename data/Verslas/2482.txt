„Netflix“ akcijos antradienį šoktelėjo 11 proc., iki 257,51 dolerio už vieną akciją, bei leido kompanijai peržengti 100 mlrd. dolerių rinkos vertę po to, kai „Netflix“ paskelbė apie Volstrito lūkesčius pralenkusius naujų prenumeratorių skaičius paskutinį praėjusių metų ketvirtį. „Dow“ akcijų sąraše didžiausią - 3,8 proc. - prieaugį fiksavo draudimo bendrovė „Travelers“, tačiau smuktelėjusios „Proctor & Gamble“ bei „Johnson & Johnson“ akcijos apribojo indekso kilimą iki minimumo. Antradienio prekybos metu „Dow Jones Industrial Average“ indeksas kilo 0,03 proc., iki 26 222,43 punkto. „S&P 500“ pakilo 0,2 proc., iki 2 838,77 punkto, o „Nasdaq“ prieaugis siekė 0,58 proc., iki 7 449,90 punkto.