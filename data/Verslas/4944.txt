Bendrovė pranešė, kad pirmą kartą laimėjo transportavimo paslaugų Lietuvos kariuomenei konkursą. Šarvuočiai bus atgabenti pasitelkus įvairias transporto rūšis: geležinkelį, autotransportą ir jūrų transportą. Pirmieji šarvuočiai, anot bendrovės, jau pakeliui į Lietuvą, o visa sunkioji technika kariuomenę pasieks per du mėnesius. „Lietuvos geležinkeliai“ logistines paslaugas NATO šalims sąjungininkėms, vykstančioms į Baltijos šalis pratyboms, pradėjo teikti 2016 metais. Šios paslaugos jau suteiktos Belgijos, Vokietijos, Prancūzijos, Italijos, Čekijos, JAV ir kitų šalių kariuomenėms.