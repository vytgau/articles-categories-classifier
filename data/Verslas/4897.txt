„Boeing“ sėkmingai įtikino prezidento administraciją pritaikyti finansines bausmes, nes „Bombardier“ dėl esą iš valstybės gaunamų subsidijų turi nesąžiningą pranašumą. Padidintais tarifais siekiama apriboti „Bombardier“ prekybą C serijos lėktuvais Jungtinėse Valstijose. Savo ruožtu Kanada oficialiai išreiškė susidomėjimą karo lėktuvų įsigijimu iš Australijos bei atšaukė vykusias derybas su „Boeing“. Vašingtone viešintis J. Trudeau teigia šią problemą aptaręs tiesiogiai su D. Trumpu. „Aš prezidentui pabrėžiau, kad mes kategoriškai nesutinkame su prekybos departamento sprendimu „Bombardier“ taikyti antidempingo ir kompensacinius tarifus“, - žurnalistams teigė J. Trudeau. „Mes teigiamai nežiūrime į „Boeing“ bandymus atimti dešimtis tūkstančių darbo vietų Kanadoje. Ir užtikrintai pasakiau, kad dėl šios situacijos sustabdysime bet kokius karo lėktuvų pirkimus iš „Boeing“, - pridėjo Kanados ministras pirmininkas. JAV administracija pritaikė 220 proc. kompensacinius tarifus į JAV importuojamiems „Bombardier“ CS100 ir CS300 lėktuvams. „Boeing“ teigia, kad konkurentai gauna subsidijas iš valstybės ir vėliau lėktuvus avialinijoms „Delta Airlines“ parduoda už mažesnę nei rinkos kainą.