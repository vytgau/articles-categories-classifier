Statistikos departamento duomenimis, per mėnesį iš eksportuotų prekių labiausiai padidėjo tabako gaminių bei kompiuterių ir išorinės įrangos kainos - po 14,5 proc., žuvų ir žuvininkystės produktų - 12 proc., bet sumažėjo ryšio įrangos kainos - 11,2 proc., kitų porceliano ir keramikos gaminių - 9,2, gyvų gyvūnų ir gyvūninių produktų - 8 proc. Iš importuotų prekių daugiausia pabrango gamtinės dujos - 10,2 proc., kiti porceliano ir keramikos gaminiai - 8,9, pagrindiniai vaistų pramonės gaminiai - 7,9 proc., bet atpigo variklinių transporto priemonių kėbulai, priekabos ir puspriekabės - 9,5 proc., niekur kitur nepriskirti, kasybos ir karjerų eksploatavimo produktai - 8,3, žuvys ir kiti žuvininkystės produktai - 7,3 proc. Per mėnesį iš euro zonos importuotų prekių kainos padidėjo 0,5 proc., ne iš euro zonos - 2,4 proc. Per metus (2018 m. sausio mėn., palyginti su 2017 m. sausio mėn.) eksportuotų prekių kainos padidėjo 2,2 proc., importuotų prekių - 3 proc. Per metus iš euro zonos importuotų prekių kainos padidėjo 0,6 proc., ne iš euro zonos - 4,8 proc.