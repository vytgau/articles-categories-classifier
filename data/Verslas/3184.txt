Įmonė kartu su partneriu, Italijos kompanija „KEDRION Biopharma“ ketina įregistruoti ir tiekti Lietuvos rinkai iš lietuviškos plazmos pagamintus preparatus, rašoma pranešime spaudai. „Pasaulio sveikatos organizacija rekomenduoja šalims apsirūpinti preparatais iš vietoje surinktos plazmos. Kai tik gausime visas būtinas licencijas ir leidimus kartu su partneriais padėsime tai užsitikrinti Lietuvos sveikatos apsaugos sistemai “, - sako A. Petrošius. Lietuvio Antano Petrošiaus įkurtas tarptautinis holdingas „Agnis Plasma“ sėkmingai užbaigė dviejų Austrijos plazmos centrų „Plasmapunkt Favoriten GmbH“ ir „Plasmaspendezentrum Donaustadt GmbH“ įsigijimo sandorį. Austrija yra viena is pirmaujančių plazmos žaliavos tiekėjų Europoje, o abi įmonės yra vienintelės nepriklausomos šios žaliavos tiekėjos plazmos preparatų gamybai savo šalyje, užmezgusios ryšius su partneriais Europoje. Sėkminga jų veikla paskatino ir didžiulį potencialių investuotojų susidomėjimą. Šioje konkurencinėje kovoje galiausiai nugalėjo būtent „Agnis Plasma“, austrus patraukusi savo kompetencijomis verslo vystymo srityje. Kaip teigia holdingo įkūrėjas A. Petrošius, „Plasmapunkt Favoriten GmbH“ ir „Plasmaspendezentrum Donaustadt GmbH“ padės puikius pamatus tolesniam „Agnis Plasma“ veiklos vystymui. „Abi įmonės savo srityje jau yra sukaupusios didžiulę patirtį, turi patyrusias komandas ir yra užmezgusios ilgalaikius verslo santykius su pagrindiniais Europos biotechnologijų sektoriaus žaidėjais. Šis sandoris dar labiau priartins mus prie pagrindinio tikslo: gebėjimo atlikti aukščiausio lygio biotechnologinius ir medicininius tyrimus, bei tvirto pirmojo žingsnio į naujos kartos medikamentų gamybos rinką padėjimo“, - sako jis. Investuotojas pažymi, kad Austrijos įmonių įsigijimas yra tik vienas pirmųjų „Agnis Plasma“ streteginės plėtros žingsnių. Šiuo metu jau vyksta intensyvios derybos su potencialiais partneriais Italijoje, Vokietijoje, Vengrijoje, Gruzijoje. „Agnis Plasma“ investicinėje programoje numatoma, kad vien per 2017 m. ji iš viso investuos 7,3 mln. eurų. Numatoma, kad 2018-2021 m. laikotarpiu bendra investicijų suma perkops 100 mln. eurų. Planuojama, kad holdingo konsoliduotoji apyvarta šiemet pasieks 4,5 mln. eurų, o 2018 m. – 10 mln. eurų.