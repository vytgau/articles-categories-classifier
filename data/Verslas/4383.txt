Europos žaliavų kompanijos augo +1,54 proc., rinkoje formuojantis lūkesčiams, kad neigiamą įtaką metalų kainai žiemos sezonu turėsiantis Kinijos metalurgijos pramonės aktyvumo mažinimas, turėtų teigiamai jų kainas paveikti pavasarį. Geležies rūdos kaina vakar atšoko nuo pasiekto 4 mėnesių dugno ties 66,6 JAV dolerių už toną kaina ir šiandien ryte 08:05 val. augo +5,96 proc. iki 70,9 JAV dolerių už toną ribos. Europos automobilių gamintojų akcijos vakar augo +2,21 proc., investuotojams reaguojant į naujienas, kad lengvųjų automobilių bei lengvųjų sunkvežimių (pikapų) pardavimai JAV vertinant laikotarpį nuo metų pradžios iki spalio pabaigos traukėsi nuo 18,47 mln. iki 18 mln. vnt., tačiau viršijo 17,5 mln. vnt. rinkos prognozes, prie rezultatų augimo ženkliai prisidėjus išaugusiems naujų transporto priemonių pardavimams po JAV Meksikos įlankos pakrantę siaubusių audrų. „Daimler AG“ (+2,40 proc.) praėjusio mėnesio pardavimai sudarė 31,6 tūkst. automobilių ir traukėsi -0,08 proc., lyginant su pernai metų spaliu, „Porsche Automobil Holding SE“ (+3,95 proc.) pardavimai augo +4,6 proc., o „BMW“ (+2,10 proc.) išliko stabilūs ir sudarė 28 tūkst. vnt. (+0,1 proc.) Daugiausiai teigiamo dėmesio Europoje sulaukė „Volkswagen AG“ akcijos, kurios stiebėsi +4,78 proc., po to kai pranešta, kad spalio pardavimai augo 12 proc. iki 27,7 tūkst. automobilių. Beveik 10 proc. pardavimų augimus praėjusį mėnesį taip pat užfiksavo „Audi“ bei „Volvo“ automobilių gamintojai. Nuviliantys buvo „Fiat Chrysler Automobiles NV“ automobilių rezultatai, kurie praėjusį mėnesį krito -13,2 proc., nors buvo tikimasi sulaukti kuklesnio, 12 proc. kritimo, tačiau tai netrukdė akcijos kainai vakar augti +2,09 proc. Teigiama kryptimi vakar judėjo ir Amerikos indeksai, o prekybos pabaigoje Dow Jones bei S&P 500 atitinkamai augo +0,25 ir +0,16 proc. Vakar JAV buvo paskelbti savaitiniai naftos rinkos rodikliai, kurie paskatino regiono energetikų akcijas augti +1,09 proc. Praėjusią savaitę JAV žaliavinės naftos atsargos traukėsi -2,44 mln. (-0,53 proc.) iki 454,9 mln. barelių ir beveik dvigubai viršijo prognozes. Benzino atsargos krito 4,02 mln. barelių (-1,85 proc.), kai buvo tikimasi tik 1,55 mln. barelių mažėjimo. Naftos gavyba augo +0,48 proc. iki 9,553 mln. barelių per dieną, tačiau tuo pat metu JAV mažino naftos produktų importą, kuris praėjusią savaitę vidutiniškai krito 552 tūkst. iki 7,5 mln. o eksportas augo dešimtadaliu iki 2,13 mln. barelių per dieną. WTI tipo naftos kaina, kuri prieš pat naujienų paskelbimą užfiksavo aukščiausią lygį nuo 2015 m. liepos ties 55,09 JAV dolerių už barelį riba, iškart po naujienų paskelbimo koregavosi, tačiau prekybos pabaigoje fiksavo tik -0,15 proc. dienos pokytį iki 54,30 JAV dolerių už barelį kainos, ties kuria laikėsi ir šiandien ryte. Tuo tarpu BRENT tipo naftos kaina vakar krito -1,43 proc. iki 60,5 JAV dolerių už barelį ribos, o šiandien ryte 08:31 val. neženkliai augo iki 60,55 JAV dolerių už barelį kainos (+0,1 proc.). Azijoje šiandien (08:53 val.) žaliavų, energetikų bei automobilių gamintojų kompanijų akcijos prisideda prie Japonijos NIKKEI 225 indekso augimo +0,53 proc. Tuo pat metu Kinijos CSI 300 buvo užfiksavęs -0,22 proc. kritimą, Australijos ASX 200 traukėsi -0,10 proc., o Pietų Korėjos KOSPI traukėsi -0,40 proc. Valiutų rinkos Šiandien paryčiais neoficialiai paskelbta, kad D. Trumpas būsimu FED vadovu norėtų matyti dabartinį centrinio banko valdybos narį Jerome Powellą. Jeigu D. Trumpas oficialaus pranešimo, vyksiančio šiandien vakare metu patvirtins šį sprendimą, analitikai prognozuoja, kad naujasis Y. Yellen įpėdinis turėtų tęsti pradėtą palūkanų normos didinimą ir net gi galbūt paspartinti šį procesą. Taip pat prognozuojama, kad J. Powellas palaikys glaudesnius santykius su baltaisiais rūmais, bei gali atsisakyti kaikurių finansų rinkos apribojimų, kuriuos D. Trumpas anksčiau yra įvardijęs kaip perteklinius. EUR/USD kursas, po naujienų paskelbimo pradėjo stiprėti ir šiandien ryte 08:46 val fiksavo +0,22 proc. augimą iki 1,1654 ribos. Baltijos vertybinių popierių rinka Baltijos vertybinių popierių rinkoje Vilniaus birža vakar nedirbo, o Talino ir Rygos indeksai atitinkamai augo +0,26 ir +0,31 proc. Bendra rinkos apyvarta sudarė 465,8 tūkst. Eur, o aktyviausia dienos pozicija tapo „Tallink Grupp“ akcijos, kurios augo +0,94 proc. iki 1,07 Eur. Dar antradienį po prekybos „Energijos skirstymo operatorius“ paskelbė, kad bendrovės pajamos per 9 šių metų mėnesius krito -6,8 proc., o grynasis pelnas traukėsi daugiau nei penktadaliu lyginant su tuo pačiu laikotarpiu pernai. „Lietuvos energijos gamyba“ per tą patį laikotarpį paskelbė apie -4,2 proc. kritusias pardavimo pajamas, bei -10,6 proc. sumažėjusį grynąjį pelną.