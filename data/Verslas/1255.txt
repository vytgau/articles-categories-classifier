„Pastaraisiais metais investavome į intensyvią plėtrą. 2017 m. Vilniuje ir Kaune atidarėme penkias tunelines plovyklas. Nuo 2016 m. vien į jas investavome apie 4 mln. eurų. Taip pat vasarą Palangoje darbą pradėjo pirmoji franšizės pagrindu veikianti savitarnos plovykla“, – sako Evaldas Kinderis, UAB „Švaros broliai“ generalinis direktorius. Pasak E. Kinderio, įmonė stiprino pozicijas ir patalpų valymo sektoriuje. Stiprinant pozicijas Kaune – šiame mieste atidarytas filialas. Taip pat siekiant efektyviau ir operatyviau reaguoti į klientų poreikius, įdiegta elektroninė kokybės valdymo sistema. 2017 m. „Švaros brolių“ prižiūrimų objektų skaičius augo 26 proc. Nuplauta du kartus daugiau automobilių Šiemet veiklos dvidešimtmetį švenčianti įmonė jau porą metų iš eilės dvigubina nuplaunamų automobilių skaičių. 2015 m. „Švaros brolių“ plovyklose ir švaros centruose nuplautų automobilių skaičius siekė 150 tūkst., 2016 m. – per 300 tūkst., o 2017 m. – daugiau nei 650 tūkst. automobilių. Jeigu visi 2017 m. atvykę automobiliai būtų skirtingi, įmonė per metus būtų nuplovusi beveik pusę šalies lengvųjų automobilių parko – „Regitros“ duomenimis, šiuo metu Lietuvoje iš viso užregistruota apie 1,37 mln. lengvųjų automobilių. „Daugiausia prie nuplaunamų automobilių skaičiaus augimo prisidėjo naujai atidarytos tunelinės plovyklos, kuriose nuplauta daugiau nei 242 tūkst. automobilių. Tai rodo, kad į Lietuvą atvežta ir pritaikyta JAV jau standartu tapusi tunelinių plovyklų praktika nesunkiai prasiskynė kelią ir mūsų šalyje“, – sako įmonės generalinis direktorius. Populiarėja savarankiškas švarinimasis Pasak E. Kinderio, nors tunelinės plovyklos išsiskiria savo greičiu, pastebima, kad dažnas vairuotojas taip pat pasinaudoja galimybe susitvarkyti automobilio vidų. Tikėtina, kad tai viena iš tunelinės plovyklos programos „Midi“ populiarumo priežasčių – tai mažiausiai kainuojanti programa, kurią perkant galima nemokamai naudotis siurbliais ir kilimėlių valymo aparatu. Šią programą rinkosi net 42 proc. tunelinių plovyklų lankytojų. 2017 m. gerokai išaugo automobilių srautas savitarnos plovyklose. Per metus automobiliai savarankiškai nuplauti apie 332 tūkst. kartų. Bekontaktės savitarnos plovyklos taip pat pasižymėjo didžiausiu pajamų šuoliu. Pernai šios srities pajamos augo 81 proc. ir pasiekė 0,99 mln. eurų. Procesų optimizavimas „Šiemet visas jėgas koncentruojame į teikiamų paslaugų kokybės gerinimą bei procesų optimizavimą ir automobilių plovimo, ir patalpų valymo srityse. Toliau vystome patalpų valymo paslaugas užsakantiems klientams skirtą mobiliąją programėlę, kuri padeda greičiau sureaguoti į klientų užklausas. Taip pat metų viduryje planuojame atidaryti naują tunelinę plovyklą Vilniuje, Kareivių gatvėje“, – sako E. Kinderis. 2017 m. „Švaros brolių“ pajamos iš pagrindinių veiklų veiklos augo 15 proc. ir siekė apie 7,13 mln. eurų. Įmonės pajamos už automobilių plovimą 2017 m. siekė 4,07 mln. eurų., o už patalpų valymą – apie 3,06 mln. eurų.