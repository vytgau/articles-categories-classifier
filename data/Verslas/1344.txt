„Brent“ rūšies naftos ateities sandorių kaina krito 0,26 proc., iki 64,47 dolerio už barelį. JAV „West Texas Intermediate“ (WTI) atpigo 0,1 proc., iki 60,65 dolerio už barelį. Tiek „Brent“, tiek WTI nuo savaitės pradžios prarado atitinkamai 1,5 ir 2,4 proc. savo vertės, rinkoje vėl dominuojant baimei dėl augančios naftos gavybos Jungtinėse Valstijose. Lyginant su 2016-ųjų viduriu, JAV naftos gavybos apimtys išaugo beveik ketvirčiu. Pagal šį rodiklį JAV jau aplenkė faktinę Naftą eksportuojančių šalių organizacijos (OPEC) lyderę Saudo Arabiją bei vejasi Rusiją. Amerikos degalų institutas (API) antradienį paskelbė, kad JAV naftos atsargos praėjusią savaitę išaugo 1,2 mln., iki 428 mln. barelių. Augimą pastaruoju metu lemia ne tik padidintos gavybos apimtys, bet ir sezoniškai kritusi paklausa.