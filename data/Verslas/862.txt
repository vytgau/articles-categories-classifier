Vartotojų, neatlikusių pervedimų iki ketvirtadienio, 16 valandos, pinigai bus įskaityti tik artimiausią darbo dieną - balandžio 3-iąją (antradienį). Pabrėžiama, kad šis pokytis negalioja, jei pinigų gavėjo ir siuntėjo sąskaitos yra tame pačiame banke. Tokiu atveju pervedimas bus atliktas tą pačią dieną (įskaitant ir Didįjį penktadienį). Tuo metu, kaip teigia Lietuvos bankų asociacija, atsiskaitymai mokėjimo kortelėmis veiks taip pat ir bet kurią kitą dieną. Be jokių trikdžių veiks bankomatai ir atsiskaitymai mokėjimo kortelėmis internetinėse parduotuvėse.