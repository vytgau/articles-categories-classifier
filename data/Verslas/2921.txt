„Rytinis skrydis iš Kauno į Stanstedą virš Baltijos jūros apsisuko ir grįžta atgal. Įdomu, ar keleiviui pasidarė bloga, ar koks nors vykstantysis šia kryptimi pradėjo netinkamai elgtis“, – teiraujasi kaunietis. Portalo skaitytojo atsiųstame užfiksuotame ekrano vaizde matomi įvardyti pokyčiai – 06:40 val. pakilęs orlaivis, 07:20 val. Anglijos laiku turėjęs leistis Didžiosios Britanijos oro uoste, pasuko atgal. Paskambinus į Lietuvos oro uostų komunikacijos skyrių, buvo patvirtinta, kad tokie pasikeitimai su minėta skrydžio kryptimi tikrai vyksta. Tačiau dėl detalesnės informacijos patarta kreiptis į Kauno oro uosto informaciją. Pastarieji pasiūlė kreiptis į aviakompaniją, prekiaujančią skrydžio bilietais. Tačiau bendrovės „Litcargus“ atstovai teigė, jog tokio pobūdžio informacijos neteikia. „Mes tikrai nesame įgalioti teikti bet kokią informaciją“, – tvirtino jie. Papildyta: po kurio laiko paskambinus medikams, šie teigė, kad šįryt į Kauno oro uostą gydytojai nevyko. Todėl įtarimas, jog kažkam iš lėktuvo keleivių galėjo sutrikti sveikata, galimai yra atmestinas. Policijos pareigūnai taip pat sakė, jog iškvietimas nebuvo gautas. Tad, tikėtina, kad ir antroji versija, jog orlaivyje buvo kilęs netinkamas kurių nors vykstančiųjų elgesys, taip pat mažai tikėtina. Patikrinus dvi pirmąsias versijas, lieka trečioji, jog galbūt orlaivyje šįryt fiksuotas gedimas. Daugiau skaitykite čia.