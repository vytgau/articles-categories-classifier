Renginio metu nuo 18 val. iki 23 val. bus draudžiamas transporto priemonių eismas T. Vrublevskio, Šventaragio, Barboros Radvilaitės gatvėse (išskyrus visuomeninį transportą), Gedimino prospekto atkarpoje nuo Vilniaus gatvės iki Šventaragio gatvės. Planuojantiems dalyvauti renginyje rekomenduojama atvykti iš anksto, naudotis visuomeniniu transportu. „Atsižvelgiant į teroristinius išpuolius kitose šalyse, policija imasi visų priemonių renginio saugumui užtikrinti, todėl prašo būti geranoriškiems ir vykdyti policijos pareigūnų bei saugos tarnybos darbuotojų nurodymus bei rekomendacijas“, - rašoma sostinės policijos pranešime.