Prekybos sesijos metu kursas buvo kritęs iki 10,194 tūkst. JAV dolerių, tačiau po to ėmė atsitiesti. Trečiadienio ryte bitkoino kursas sudaro apie 11,378 tūkst. JAV dolerių. Gerokai atpigo ir kitos skaitmeninės valiutos: „Ethereum“ kursas per parą krito 26 proc., o „Ripple“ – 40 procentų. „Forex.com“ analitikas Fawadas Razaqzada padėtį kriptovaliutų rinkoje pavadino „kruvinomis skerdynėmis“, tačiau įspėjo, kad kalbėti apie artėjantį skaitmeninių valiutų galą dar anksti. Staigų kriptovaliutų kursų kritimą išprovokavo Pietų Korėjos finansų ministro Kimo Dong-Yeono pareiškimas apie tai, kad šalyje gali būti uždrausta kriptovaliutų biržų veikla.