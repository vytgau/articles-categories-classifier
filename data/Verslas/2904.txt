Šiuo metu Kinija yra didžiausia Rusijos naftos klientė. Rinkos analitikai teigia, kad šiais metais Kinija žaliavos planuoja pirkti dar daugiau. Būtent dėl to gali sumažėti Rusijos naftos kiekiai, tiekiami į Baltijos jūroje esantį Primorsko uostą, iš kurio žaliava keliauja į Europos valstybes. Sumažėjus naftos kiekiams, ekspertai spėja, kad kartu padidės ir jos kainos. Kadangi Rusija gamtinių ištekliu pardavimus nori nukreipti iš Europos į Aziją, prognozuojama, kad kovo mėnesį turėtų sumažėti ir vamzdžiais tiekiamos naftos į Rytų Europą. Pernai kinų energetikos bendrovei nusipirkus dalį Rusijos „Rosneft“ kompanijos, Kinija tapo dar labiau suinteresuota rusiška žaliava.