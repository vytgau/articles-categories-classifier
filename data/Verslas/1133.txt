Tokius duomenis surinko parlamentinis Audito komitetas, kuris trečiadienį svarstys šių įmonių 2017 metais teiktą paramą. Komiteto narė konservatorė Agnė Bilotaitė BNS pareiškė, kad toks paramos bei labdaros dalybų sumažėjimas yra gerai, bet jo iš viso neturėtų būti. „Įmonės nebe taip drąsiai dalina tuos pinigus paramai. Matosi iš skaičių – sumos yra mažesnės. Matyt bijoma to viešumo. Tai jau yra gerai“, – sakė A. Bilotaitė. 12 valstybės valdomų įmonių paramai ir labdarai pernai skyrė perpus mažiau lėšų negu užpernai. 2017 metas buvo paaukota 954,12 tūkst. eurų, kai užpernai skirta beveik 2 mln. eurų. Pernai 59–ios savivaldybių kontroliuojamos įmonės labdarai skyrė 793,249 tūkst. eurų. Kai kurios bendrovės aukojo, nors pačios dirbo nuostolingai.