Prieš paskelbdama savo pavasario pranešimą, EBPO pakėlė Jungtinės Karalystės ekonomikos augimo prognozes šiems metams nuo 1,2 iki 1,3 proc. Nepaisant to, tai vis dar yra žemiausia prognozė tarp visų G20 šalių. EBPO prognozuoja, kad pasaulinis ekonomikos augimas šiemet bus greičiausias nuo pat 2011-ųjų, o tam labiausiai padės JAV mokesčių reforma bei išlaidos ir investicijos Vokietijoje. Organizacija taip pat pakėlė ir artimiausių metų augimo prognozes - 2018-iesiems ir 2019-iesiems dabar prognozuojamas 3,9 proc. augimas, kai senesnės prognozės siekė atitinkamai 3,7 ir 3,6 proc. Tačiau tuo pat metu EBPO perspėja, kad augimas gali nukentėti, jei didžiosios pasaulio ekonomikos imsis viena kitai statyti prekybos barjerus. Pažymėtina, kad, lyginant su paskutinėmis prognozėmis, EBPO pagerino visų G20 valstybių, išskyrus Rusijos, ekonomikos augimo prognozes.