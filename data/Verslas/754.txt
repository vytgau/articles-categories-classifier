Euro zonoje nedarbo lygis šių metų vasarį sudarė 8,5 proc. - mažesnis, palyginti su 2018 metų sausiu (8,6 proc.), ir mažesnis, palyginti su 2017 metų vasariu (9,5 proc.). Šis rodiklis yra žemiausias euro zonoje užregistruotas rodiklis nuo 2008 m. gruodžio. Visoje ES nedarbas antrąjį 2018 m. mėnesį sudarė 7,1 proc., - mažesnis, palyginti su šių metų sausiu (7,2 proc.), ir mažesnis nei 2017 m. vasarį (8,0 proc.). ES nedarbo rodikliai yra žemiausi nuo 2008 m rugsėjo. „Eurostat“ skaičiavimais, visoje ES darbo 2018 m. vasarį neturėjo 17,632 mln. žmonių, iš jų 13,916 mln. - euro zonoje. Palyginti su 2018 m. sausiu, nedirbančių asmenų skaičius ES valstybėse narėse sumažėjo 201 tūkst., o euro zonoje rodiklis smuko 141 tūkst. Palyginti su 2017 m. vasariu, nedirbančių asmenų visame regione sumažėjo 1,968 mln., euro zonoje - 1,436 mln. Valstybių narių duomenimis, mažiausias nedarbo lygis 2018 m. vasarį buvo fiksuotas Čekijoje (2,4 proc.), Vokietijoje ir Maltoje (po 3,5 proc.), ir Vengrijoje (3,7 proc., 2018 m. sausio duomenimis), o didžiausi nedarbo rodikliai pastebėti Graikijoje (20,8 proc., 2017 m. gruodžio duomenimis) bei Ispanijoje (16,1 proc.). Palyginti su tuo pat 2017 m. mėnesiu, šių metų vasarį nedarbas krito visose duomenis pateikusiose ES valstybėse, išskyrus Estiją, kur rodiklis padidėjo (nuo 5,8 iki 6,5 proc. 2017 m. sausio-2018 m. sausio mėn. laikotarpiu). Labiausiai nedarbas sumažėjo Kipre (nuo 12,6 iki 9,6 proc.), Graikijoje (nuo 23,4 proc. iki 20,8 proc. 2016 m. gruodžio-2017 m. gruodžio, mėn. laikotarpiu) ir Kroatijoje (nuo 12,0 iki 9,6 proc.). 2018 m. vasarį nedarbo lygis Jungtinėse Valstijose siekė 4,1 proc., t. y. buvo stabilus, palyginti su 2018 m. sausiu, ir mažesnis, palyginti su 2017 m. vasariu (4,7 proc.). 2018 m. vasarį ES nedirbo 3,589 mln. jaunesnių nei 25 metų asmenų (15,9 proc.), iš jų euro zonoje - 2,520 mln. jaunuolių (17,7 proc.). Palyginti su 2017 m. vasariu, nedirbančių jaunesnių nei 25 metų asmenų skaičius ES valstybėse narėse sumažėjo 314 tūkst., o euro zonoje - 213 tūkst. 2017 m. vasarį jaunimo nedarbas ES valstybėse narėse sudarė 17,3 proc., o euro zonoje - 19,4 proc. Mažiausias jaunimo nedarbo lygis 2018 metų vasarį buvo užfiksuotas Vokietijoje (6,2 proc.), Nyderlanduose (7,2 proc.) ir Čekijoje (7,5 proc.), o didžiausias - Graikijoje (45,0 proc. 2017 metų gruodžio duomenimis), Ispanijoje (35,5 proc.) ir Italijoje (32,8 proc.). Lietuvoje šių metų vasarį jaunimo nedarbas sudarė 13,6 proc. Palyginimui, 2017 m. vasarį fiksuotas 14,0 proc. jaunimo nedarbo rodiklis.