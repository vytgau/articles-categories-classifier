Teisėsauga įtaria, kad Vilniuje įsikūrusi taksi ir pavežėjimo paslaugų įmonė „Etransport“ per metus galėjo neapskaityti apie 5 mln. eurų. Anksčiau skelbta, kad Finansinių nusikaltimų tyrimo tarnyba (FNTT) pranešė vykdanti ikiteisminį tyrimą dėl „vienos stambiausių sostinės taksi ir pavėžėjimo paslaugų bendrovės“, neįvardindama įmonės pavadinimo. Finansinių nusikaltimų tyrimo tarnybos direktorius Antoni Mikulskis spaudos konferencijoje pranešė, jog pareigūnai sulaikė 15 įtariamųjų. Tarp jų – taksi valdančios įmonės vienintelis akcininkas Gediminas Kukalis, direktorius Vytas Siniavskis, nurodė pareigūnas. Tyrimas vyksta dėl galimo sukčiavimo, apgaulingo buhalterinės apskaitos tvarkymo, neteisėto praturtėjimo, dokumentų klastojimo. „Buvo atlikti (...) ikiteisminio tyrimo veiksmai, bendrai visoje Lietuvoje buvo atlikta 30 kratų, sulaikyta 15 įtariamųjų asmenų. Penki buvo uždaryti į areštinę“, – yra sakęs A. Mikulskis. „Etransport“ tarp klientų geriau žinoma „Taksi 1424” pavadinimu. Registrų centrui pateiktoje ataskaitoje „Dallis“ nurodė, kad 2016 metais gavo apie 314 tūkst. eurų pajamų ir patyrė beveik 20 tūkst. eurų nuostolį.