Kauno rajone, Neveronyse, dvidešimt penkti metai veikiančios bendrovės „Čalda“ direktorius Alvydas Čepkauskas kaip didžiausią problemą įvardijo konditerių stygių. „Specialistų labai trūksta. Kuo toliau, tuo labiau ši problema gali aštrėti. Mūsų ceche - daug rankų darbo, manome, kad gamybą teks automatizuoti, tačiau bijome, kad prarasime dalį klientų“, – dienraščiui teigė verslininkas Statistikos departamento duomenimis, konditerijos gaminių gamyba pernai, palyginti su 2015 metais, padidėjo 11,5 proc. Valstybinės maisto ir veterinarijos tarnybos duomenimis, Lietuvoje miltinės ir kreminės konditerijos gaminius gamina 198 įmonės.