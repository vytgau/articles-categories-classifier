Kaip LRT RADIJUI sako Valstybinės darbo inspekcijos atstovai, daugiausiai klausimų sulaukiama dėl atostogų skaičiavimo tvarkos. Taip pat gyventojai domisi pasikeitusiomis įdarbinimo sutartimis, vidutinio darbo užmokesčio skaičiavimu. Naujasis darbo santykių modelis leidžia darbuotojus paprasčiau atleisti iš darbo bei įteisino daugiau darbo sutarčių formų. Profsąjungų atstovai teigia palankiai vertinantys galimybę aktyviam darbuotojui užsitikrinti didesnį atlygį bei geresnes darbo sąlygas. Tačiau, pasak jų, dar ne visuomet aišku, kaip taikyti naują tvarką.