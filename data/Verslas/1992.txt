Estijos konjunktūros instituto (EKI) skaičiuojama pagrindinių maisto produktų krepšelio kaina paskutinį praėjusių metų mėnesį buvo 74,4 euro keturių asmenų šeimai per savaitę. Nuo 1992-ųjų gruodžio, šio kainų monitoringo pradžios, kai pagrindinių maisto produktų krepšelis kainavo 218,2 kronos (13,9 euro), jis pabrango 5,35 karto. Anot EKI ekspertų, pernai maisto kainas šalyje kėlė jų augimas tarptautinėje rinkoje, mokesčių didėjimas, išaugusios gamintojų išlaidos energijos ištekliams ir darbo jėgai. Spartus maisto brangimas praėjusiais metais pablogino šeimų ūkių materialinę padėtį, pažymima pranešime. EKI prognozėmis, 2018 metais pagrindinių maisto produktų krepšelio kaina augs kukliau - apytikriai 3 procentais.