JAV įvedus 50 mlrd. dolerių apimties tarifus iš Kinijos importuojamai produkcijai, pastaroji paskelbė netrukus patvirtinsianti atsakomąsias priemones. Investuotojų nenuramino ir JAV prekybos atstovo R. Lighthizer pranešimas, kad muitai plienui ir aliuminiui nebus taikomi Europos šalims, Australijai, Pietų Korėjai, Argentinai ir Brazilijai. Investuotojams perkeliant dalį investicijų į saugesnius aktyvus, JAV 10-ies m. obligacijų pajamingumas sumažėjo 6 baziniais punktais (iki 2,83 proc.), o Japonijos jenos kursas pakilo 0,73 proc., iki 105,28 jenų už dolerį. Azijos akcijų biržose vaizdas šįryt dar liūdnesnis – 8.30 val. Lietuvos laiku Japonijos NIKKEI -4,51 proc., Kinijos „Shanghai Composite“ -4,44 proc., Honkongo „Hang Seng“ -3,50 procento. D. Trumpas atleido savo nacionalinio saugumo patarėją generolą H. R. McMaster ir į jo vietą paskyrė buvusį JAV ambasadorių Jungtinėse Tautose J. Bolton. H. R. McMaster tapo jau 17-uoju Baltųjų rūmų pareigūnų, palikusiu D. Trumpo komandą. Anglijos centrinis bankas vakar, kaip ir tikėtasi, paliko galioti 0,5 proc. bazinę palūkanų normą, nepakeista liko ir turto supirkimo programos apimtis (435 mlrd. svarų sterlingų). Svaro kursas euro atžvilgiu beveik nepakito (0,873 svaro už eurą). Korekcinės nuotaikos Vakarų Europoje investuotojams Baltijos šalių biržose – nė motais. Vakar nežymiai pakilo visi trys indeksai (OMXV +0,04 proc., OMXT +0,11 proc., OMXR +0,14 procento). Prekyba „Olympic Entertainment Group“ akcijomis toliau siekia milijonines apyvartas –sudaryti 183 sandoriai už 2,1 mln. eurų, kaina (1,9 euro už akciją) nepakito. Biržos debiutanto „Novaturo“ akcijų kaina po įspūdingo pirmosios dienos kilimo, investuotojams skubant užsifiksuoti pelnus, smuktelėjo 5,17 proc., (iki 11 eurų už akciją). Labiausiai brango „Merko Ehitus“ akcijos – vakar jų kaina pakilo 3,54 proc., iki 11,7 euro. „Tallinna Kaubamaja Grupp“ (+0,5 proc.) akcininkų susirinkime pritarta siūlymui išmokėti 0,69 euro dividendus už vieną akciją. Skaičiuojant pagal vakar dienos uždarymo kainą, bendrovės dividendų pajamingumas siekia 6,8 procento.žėti, atitinkamai iki 2,9 proc. ir iki 2,6 proc. Anot Komisijos, daugiausiai kainų kilimą lems energetikos kainos ir atlyginimų augimas.