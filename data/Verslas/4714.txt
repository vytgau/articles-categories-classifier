„Nėra jokių abejonių, kad augimą akcijų rinkoje lemia gana stiprios prognozės, jog bus įvestos mokestinės lengvatos ir priimta mokestinė reforma, - pažymėjo departamento vadovas. - Kol reforma tebėra ruošiama, rinka augs. Bet jeigu nepavyks „įgyvendinti mokestinės reformos“, be jokių abejonių, tapsime rinkos nuosmukio liudininkais.„ JAV akcijų indeksas „Dow Jones Industrial Average“ trečiadienio ankstyvoje prekyboje pasiekė naują dienos maksimumą, pašokęs 11,90 punkto iki 23 109,34 punkto. Antradienį šis indeksas pirmą kartą viršijo 23 000 punktų ribą, tam įtakos turėjo stiprios šalies įmonių pelno ataskaitos. Ankstyvoje antradienio prekyboje Volstrite pagrindinis JAV akcijų indeksas pakilo 45 punktais ir pasiekė istorinį maksimumą, 23 002,20 punkto ribą. Rugsėjo 27 d. D. Trumpas pristatė savo mokesčių reformos planą, kuriame siūlomi dideli pelno mokesčio karpymai bei paveldėjimo mokesčio panaikinimas. Baltųjų rūmų ir respublikonų sudarytame plane siūloma pelno mokestį Jungtinėse Valstijose sumažinti nuo 35 iki 20 proc., žemiau išsivysčiusių šalių vidurkio, kuris siekia 22,5 proc. Respublikonų plane taip pat siūloma nuo 7 iki 3 sumažinti mokesčių krepšelius, su maksimaliu 35 proc. tarifu, tačiau taip pat užsimenama apie galimybę taikyti aukštesnį tarifą didžiausias pajamas gaunantiems mokesčių mokėtojams. Per savo rinkiminę kampaniją D. Trumpas ne kartą žadėjo, tapęs prezidentu, žymiai sumažinti mokesčius. Jis taip pat prognozavo, kad sumažinti mokesčiai leis JAV ekonomikai augti 3-6 proc. per metus.