„Brent“ rūšies naftos ateities sandorių kaina kilo 1 centu, iki 64,90 dolerio už barelį. JAV „West Texas Intermediate“ (WTI) nafta pabrango 0,1 proc., iki 61,03 dolerio už barelį. Kainas ketvirtadienį sustiprino duomenys apie naftos paklausą. Naftą eksportuojančių šalių organizacija (OPEC) trečiadienį teigė, kad žaliavos vartojimas 2018 m. turėtų išaugti 1,62 mln. barelių per parą. Tačiau virš rinkos toliau kabo grėsmingas pertekliaus debesis. JAV naftos gavybos apimtys praėjusią savaitę pasiekė dar vieną rekordą - 10,38 mln. barelių per parą, o komercinės naftos atsargos kilo 5 mln., iki 430,39 mln. barelių. Faktinė OPEC lyderė Saudo Arabija jau aplenkusi JAV pagal naftos gavybos apimtis šiemet turėtų pralenkti ir Rusiją bei peržengti 11 mln. barelių per parą ribą, teigia Tarptautinė energetikos agentūra (TEA). OPEC, savo ruožtu, šiemet planuoja naftos tiekimo apimtis padidinti iki 1,66 mln. barelių per parą, nors pats kartelis prognozuoja 1,62 mln. barelių per parą vartojimo augimą, tad jei prognozės pasitvirtins, tiekimas bus nežymiai perteklinis, kas ateityje gali pareikalauti ilgesnių arba didesnių gavybos apribojimų.