„Lietuviai per mažai dalyvauja užsienyje skelbiamuose viešuosiuose pirkimuose, kad jiems galėtų rimčiau sektis“, – konstatuoja pirkėjus ir tiekėjus suvedančią platformą valdančios įmonės „Mercell Lithuania“ filialo vadovas Darius Paškovskis. Daugiausia sutarčių su užsienio pirkėjais sudarė sraigtasparnių remonto ir techninės priežiūros įmonės „Aviabaltika“ (114 sutarčių) ir „Helisota“ (92 sutartys). Trečioje vietoje su 21 sutartimi liko geležinkelių įrangos tiekėja „RD Baltija“. Skaičiuojant pagal bendrą sutarčių vertę, pirmavo medicinos įrangos tiekėjos „Balton Medical“ (54,4 mln. eurų), „Medikamentų tinklas“ (51,2 mln. eurų) ir naftos produktų tiekėja „Orlen Lietuva“ (40,4 mln. eurų).