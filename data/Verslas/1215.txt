Pirmadienį rytinėje prekyboje JAV dolerio indeksas, atspindintis dolerio kursą šešių pagrindinių valiutų atžvilgiu, išaugo 0,08 proc., iki 90,307 punkto. Penktadienį indeksas pasiekė dviejų savaičių maksimumą, 90,38 punkto, tam įtakos turėjo optimistiniai ekonominiai duomenys JAV. Pramonės gamyba JAV vasarį išaugo, tuo tarpu vartotojų nuotaikų indeksas, skaičiuojamas Mičigano universiteto, kovą pašoko iki aukščiausio lygio nuo 2004 metų. Duomenys sustiprino nuomonę, esą pasaulinė ekonomika rodo vidutinius augimo tempus, o FED trečiadienį per dviejų dienų posėdį priims sprendimą dėl palūkanų normų didinimo. Japonijoje investuotojai vis daugiau dėmesio skiria vidaus politikai. Pirmadienį rytinėje prekyboje JAV dolerio kursas jenos atžvilgiu sumažėjo 0,24 proc. iki 105,75 jenos, priartėdamas prie kovo 2 d. pasiekto mažiausio lygio per 16 mėnesių, 105,24 jenos. Euro kursas dolerio atžvilgiu pirmadienio rytinėje prekyboje atpigo 0,2 proc. iki 1,2265 dolerio.