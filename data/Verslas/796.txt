Mokesčio tarifas, anksčiau sudaręs 6 proc., sumažintas iki 4,2 proc., pranešė finansų ministerija. Sumažintas mokestis galios trejus metus, nurodoma ministerijos pranešime. Dėl šalčių ir vyriausybės įgyvendinamos politikos, pagal kurią daugelis energetikos įmonių nuo anglių pereina prie dujų naudojimo, Kinija šią žiemą susidūrė su dideliu dujų deficitu, rašo agentūra „Bloomberg“. Nacionalinės plėtros ir reformų komisijos (NDRC) pirmininkas He Lifengas (Hė Lifenas) praėjusį mėnesį pareiškė, jog šalis sieks aktyviau plėtoti netradicinius dujų išteklius, įskaitant skalūnų telkinius, kad galėtų užtikrinti tinkamą dujų tiekimą. Kinijos valdžia skalūnų dujų gavybą planuoja padidinti nuo 9 mlrd. kubinių metrų 2017 metais iki 30 mlrd. kubinių metrų 2020 metais.