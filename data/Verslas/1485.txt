Didžiojoje šalies dalyje ketvirtadienį dėl buvusio ar besitęsiančio snygio pagrindinių kelių dangos šlapios, vietomis provėžotos, slidžios. Keliuose dirba kelių priežiūros mechanizmai. Visoje šalyje mažesnio eismo intensyvumo rajoniniai keliai provėžoti, padengti prispausto sniego sluoksniu, slidūs. Rytų ir vidurio šalies rajonuose sninga, šiauriniuose rajonuose - šlapdriba, kitur - be žymesnių kritulių. Klaipėdos apskrityje eismo sąlygas sunkina rūkas, matomumas, pasak kelininkų, vietomis siekia iki 100 metrų. Oro temperatūra svyruoja nuo 0 iki 3 laipsnių šalčio.