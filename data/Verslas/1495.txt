Tai bus gėrimas skardinėse japoniško kokteilio „Chu-Hi“ pavyzdžiu. Šis taip pat pardavinėjamas skardinėse, o jo pagrindas yra vietinis alkoholinis gėrimas shochu ir citrina aromatizuotas mineralinis vanduo. Yra įvairaus šio gėrimo skonio variantų, shochu gali būti pakeistas ir degtine. „Tai unikalu mūsų istorijoje, „Coca Cola“ visuomet koncentravosi į nealkoholinius gėrimus“, - sakė J. Garduno. Ši iniciatyva esą yra „pavyzdys, kaip mes tyrinėjame galimybes už mūsų pagrindinės srities ribų“. Tačiau J. Garduno nepasakė, kada gėrimas bus pradėtas pardavinėti, kokia bus jo kaina ir ar gėrimas bus parduodamas vien tik Japonijoje. Vis dėlto atstovas pridūrė: „Aš nemanau, kad jo turėtų laukti žmonės visur pasaulyje“. Daugeliui JAV piliečių atsisakant gaiviųjų gėrimų ir mažėjant pardavimams, gėrimų milžinė nori praplėsti pasiūlą. „Coca Cola“ viltis sieja su arbata, vandeniu, vitaminizuotais ir energetiniais gėrimais. Aštuntajame dešimtmetyje „Coca Cola“ jau mėgino imtis vyno verslo, bet nenaudodama savo prekės ženklo. Tačiau tai truko neilgai - vyno verslas devintojo dešimtmečio pradžioje vėl buvo parduotas.