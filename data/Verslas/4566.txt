Akcinė bendrovė „Linas Agro“ gamina ir parduoda grūdus, aliejines sėklas, žaliavą pašarams, pieną, paukštieną ir jos gaminius. „Sodros“ duomenimis, rugsėjį šioje bendrovėje darbuotojų atlyginimų vidurkis buvo beveik 13,5 tūkst. Eur (neatskaičius mokesčių). Toliau dešimtuke – informacinių technologijų bendrovės „Microsoft Lietuva“ ir „Lenovo Technology“. Jose atlyginimų vidurkiai buvo atitinkamai 13,4 tūkst. Eur ir 8 tūkst. Eur. Tradiciškai į dešimtuką patenkanti „Energogrupė“ rugsėjį darbuotojams vidutiniškai mokėjo 7,8 tūkst. Eur. Toliau – dar viena su žemės ūkiu susijusi įmonė – „Saria“. Tarptautinės bendrovės, kurios specializacija yra gyvulinės ir augalinės kilmės atliekų perdirbimas, padalinys Lietuvoje darbuotojams vidutiniškai mokėjo 7,6 tūkst. Eur. „Apple“ produktus platinančios „Avad Baltic“ darbuotojų algų vidurkis rugsėjį buvo 7,2 tūkst. Eur. Kiek mažiau – vidutiniškai 7 tūkst. Eur – mokėjo „Nordea Bank“. Didžiausių algų dešimtuką užbaigia „Dell Emerging Markets“, „Talka LT“ ir „Oracle East Central Europe“, jų darbuotojų algų vidurkis buvo atitinkamai 6,8 tūkst. Eur, 6,6 tūkst. Eur ir 6,4 tūkst. Eur.