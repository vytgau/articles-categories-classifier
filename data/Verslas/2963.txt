Pastatas yra Giruliuose, netoli jūros pakrantės, apsuptas medžių. Pradinė pardavimo kaina aukcione – 762 tūkst. eurų. Buvusiame mokymo centre yra ir gyvenamos patalpos, tačiau pastato pirkėju gali tapti ne bet kas. Dabar pastatą nuo smalsuolių ar benamių saugo aukštos tvoros. „Turto banko“ duomenimis, pastatus galima rekonstruoti ar griauti, tačiau ši vieta negali virsti daugiabučių kvartalu. „Objekto pirkėjas gali rekonstruoti ar siekti statyti rekreacinės, poilsio paskirties pastatus, dalį tų pastatų panaudoti laikinojo apgyvendinimo veiklai įgyvendinti. Šis objektas nėra kultūros vertybių apsaugos institucijų reguliavimo zonoje“, – paaiškino „Turto banko“ atstovai. Girulių teritorija įvardyta kaip „formuojamų rekreacinių turizmo paslaugų centrų“ teritorija. 