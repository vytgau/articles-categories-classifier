Per ką tik Japonijoje surengtą banginienos produktų populiarinimui skirtą festivalį buvo siūloma paragauti vien iš šių vandenyje gyvenančių žinduolių mėsos paruoštų patiekalų. Šventę suorganizavo Japonijoje veikianti vyriausybės remiama banginių ypatumus biologiniu ir socialiniu požiūriu tirianti organizacija – Banginių tyrimų institutas (ICR). Pirmą kartą banginių festivalio šeimininku tapusio instituto mokslininkai būgštauja dėl gerokai smuktelėjusio banginių mėsos vartojimo Japonijoje, todėl festivalio meniu buvo sudarytas vien iš įvairių rūšių banginių mėsos patiekalų. Jame buvo galima rasti ir sušių su žalia seivalų mėsa ir mažųjų ruožuočių mėsos didkepsnių. Banginienos patiekalų nepraleido progos paskanauti apie 300 festivalio svečių. Tai tikrai nėra įprastas Japonijos maitinimo įstaigose siūlomas maistas. Šiandien jo galima gauti tik kai kuriuose tradicine virtuve garsėjančiuose restoranuose.