Automobilių kelių direkcija informuoja, kad dėl plikledžio valstybinės reikšmės keliai slidūs Klaipėdos, Šilutės, Tauragės, Šilalės ir Jonavos rajonuose. Slidūs kelių ruožai yra barstomi. Likusioje šalies dalyje kelių dangos daugiausia drėgnos. Šiaulių apskrityje eismo sąlygas sunkina rūkas, matomumas sumažėjęs iki 200 metrų. Šalyje be kritulių. Oro temperatūra svyruoja nuo 1 iki 6 laipsnių šalčio. Vandens gylis kelio Šilutė–Rusnė apsemtame ruože išlieka 40 centimetrų. Lengvųjų transporto priemonių eismas draudžiamas, jas per apsemtą ruožą kelia specialios transporto priemonės. Hidrometeorologijos tarnybos duomenimis, dieną kritulių nenumatoma. Vietomis plikledis. Vėjas rytų, pietryčių, 5–10 metrų per sekundę. Aukščiausia oro temperatūra bus nuo 2 laipsnių šalčio iki 3 laipsnių šilumos.