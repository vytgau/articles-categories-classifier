Tai pranešime spaudai atskleidžia slapto pirkėjo tyrimų agentūra SeeNext, kuri kovo 6 d. atliko tyrimą. Jo metu buvo lyginamos prekių kainos penkiuose skirtinguose prekybos centruose: „Maxima“ (3-jų X, o Panevėžyje – 2-jų X), „Lidl“, „Rimi“ (Hypermarket), IKI bei „Norfa“ (XL). Tyrimas buvo atliktas šių tinklų parduotuvėse, įsikūrusiose penkiuose didžiausiuose Lietuvos miestuose: Vilniuje, Kaune, Klaipėdoje, Panevėžyje ir Šiauliuose. Šiam tyrimui buvo pasirinktas 33 dažno vartojimo prekių krepšelis, kurį sudarė: bananai (1 kg), pigiausi obuoliai (1 kg), pigiausi sveriami pomidorai (1 kg), pigiausios sveriamos bulvės (1 kg), grikių kruopos be maišelių (800 g), ilgagrūdžiai baltieji ryžiai be maišelių (800 g), „Spaghetti“ makaronai (400 g), saulėgrąžų aliejus (1 l), smulkus baltasis cukrus (1 kg), pigiausias juodasis šokoladas (40 proc. kakavos, 100 g), pigiausias batonas (300 g), rudi vištų kiaušiniai (10 vnt., M dydis), šviežias viščiukas broileris (1 kg), kiaulienos sprandinė be kaulo (1 kg), malta kiauliena (30 proc. riebumo, 1 kg), kiaulienos ir (arba) jautienos virta dešra (1 kg), „Kabanosi“ dešrelės (120 g), šaldytos jūrinės lydekos be galvos ir uodegos (800 g), virtos rūkytos paukštienos dešrelės (1 kg), pigiausi koldūnai su mėsa (1 kg), pigiausia sūdyta silkės filė aliejuje (1 kg), UAT pienas (3,2 proc. riebumo, 1 l), kefyras (2,5 proc. riebumo, 1 l), grietinė (30 proc. riebumo, 400 g), vanilinis varškės sūrelis (40 g), malta skrudinta kava (500 g), pigiausia varškė (9 proc. riebumo, 180 g), pigiausias sviestas (82 proc. riebumo, 200 g), pigiausias fasuotas fermentinis sūris (45 proc. riebumo, 1 kg), pigiausios apelsinų sultys (100 proc., 1 l), pigiausias šviesus alus (~5 proc., 1 l) pigiausia degtinė (38–40 proc., 0,5 l), negazuotas mineralinis vanduo (1,5 l). Visos išvardytos prekės buvo įsigytos kovo 6 d. Tyrime buvo lyginamos pigiausios kiekviename prekybos tinkle rastos prekės: neradus konkrečios prekės tam tikro miesto prekybos tinklo parduotuvėje, buvo perkama atitinkamai pigiausia toje parduotuvėje rasta prekė – jos nebuvo ieškoma kitoje to paties miesto ir prekybos tinklo parduotuvėje. Įsigijus prekes, buvo analizuojamos čekyje nurodytos jų kainos. Jei tyrimo metu kuriame nors iš minėtų prekybos tinklų pasirinktai prekei buvo taikoma nuolaida, tyrimas buvo atliekamas vadovaujantis prekės kaina be nuolaidos, nurodyta prekybos tinklo lentynų kainolapiuose. Kai kuriuose prekybos centruose prekių kiekis (gramais, litrais) skyrėsi nuo likusių prekybos centrų prekių kiekio, todėl prekių kainos buvo pakoreguotos atitinkamam kiekiui. Tyrime depozito mokestis į prekės kainą nebuvo įskaičiuotas. Tų pačių prekių krepšelio kaina gali skirtis net iki 10 eurų Remiantis atlikto tyrimo rezultatų duomenimis, tų pačių prekių krepšelio kaina, priklausomai nuo miesto ir prekybos tinklo, svyruoja nuo 48,36 iki 58,16 eurų. Palyginus pasirinktų prekių krepšelio kainų vidurkius skirtinguose prekybos tinkluose, paaiškėjo, jog pigiausiai galima apsipirkti „Lidl“ ir „Maxima“. Pastarojoje tų pačių prekių krepšelis kainavo vos keliais centais daugiau. „Norfa“ prekybos tinkle krepšelio kaina siekia kiek daugiau – 52,09 eurus, o prekybos tinklų „Rimi“ ir IKI maisto krepšelis kainavo daugiausia. Vilniuje buvo apsipirkta pigiausiai, Šiauliuose – brangiausiai Remiantis tyrimo duomenimis, matyti, jog prekybos tinklo „Lidl“ parduotuvėse visuose išvardytuose miestuose už prekes buvo sumokėti 48,46 eurai, tuo metu prekių kainų skirtumas skirtinguose miestuose buvo pastebėtas likusių prekybos tinklų parduotuvėse. „Maxima“ tinklo parduotuvėse prekių krepšelis pigiausiai buvo įsigytas Vilniuje, už pirkinius sumokėjus 48,36 eurus, o brangiausiai – Klaipėdoje, sumokėjus 49,10 eurus. „Norfa“ to paties prekių krepšelio kaina svyravo nuo 51,62 eurų Panevėžyje iki 52,91 eurų Šiauliuose. „Rimi“ tinklo parduotuvėse pigiausiai buvo apsipirkta Panevėžyje, sumokėjus 56,20 eurus, o brangiausiai – Šiauliuose, kur to paties prekių krepšelio kaina šoktelėjo iki 58,16 eurų. Kainų svyravimas akivaizdus ir prekybos tinkle IKI, kuriame išvardytos prekės skirtingų miestų parduotuvėse kainavo nuo 56,46 eurų Vilniuje iki 57,94 eurų Šiauliuose. Atliktas tyrimas atskleidžia, kad pigiausiai dažno vartojimo prekių krepšelį gali įsigyti sostinės gyventojai, savo miesto parduotuvėse už minėtąsias prekes sumokėdami vidutiniškai 52,27 eurus, o brangiausiai analogiškų prekių krepšelis atsieitų šiauliečiams, kuriems įsigyjant minėtąsias prekes tektų išleisti kiek daugiau pinigų – vidutiniškai 53,20 eurus. Kur pigiausia pieno ir mėsos produktai, vaisiai ir daržovės Išanalizavus konkrečių produktų grupių kainas paaiškėjo, jog išvardytus vaisius ir daržoves už mažiausią kainą siūlo „Norfa“ prekybos tinklas. Tuo metu pieno ir mėsos produktus bei gėrimus labiausiai verta pirkti „Lidl“ ir „Maxima“ parduotuvėse. Grūdinių produktų kaina apylygė visų prekybos tinklų parduotuvėse. Likusieji produktai pigiausiagali būti įsigyti „Norfa“ ir „Lidl“ prekybos tinklų parduotuvėse.