Savivaldybės išplatintame pranešime nurodoma, kad komisija, sudaryta iš savivaldybės Administracijos, Kūno kultūros ir sporto departamento, Vidaus reikalų ministerijos atstovų, „Investuok Lietuvoje“ ir „Centrinė projektų valdymo agentūra“ ekspertų, susipažino su Daugiafunkcio komplekso ant Šeškinės kalvų konkurso preliminariu neįpareigojančiu pasiūlymu, kurį pateikė „Axis Industries“, rašoma pranešime spaudai. Pasiūlymą pristatė architektas iš Didžiosios Britanijos Damonas Lavelle, kurio atstovaujama kompanija „Populous“ yra suprojektavusi 26 stadionus, tarp jų – ketvirtos kategorijos UEFA stadionus. Daugiafunkcio komplekso konkurse 2017 m. gruodžio 8 dieną buvo pateikti dviejų bendrovių – „Axis industries“ ir „Vilniaus nacionalinis stadionas“ – preliminarūs pasiūlymai. Komisija nustatė, kad vienas dalyvių – „Vilniaus nacionalinis stadionas“ – netinkamai pateikė preliminarų pasiūlymą. Savivaldybė laikosi nuomonės, kad pasiūlymas konkursui buvo pateiktas, tačiau darbo grupę konsultuojantys Centrinės projektų valdymo agentūros ekspertai, taip pat Viešųjų pirkimų tarnyba pateikė kitokią nuomonę – „Vilniaus nacionalinis stadionas“ pasiūlymą pateikė netinkamai, nes pagal konkurso nustatytas sąlygas pasiūlymas turėjo būti pateiktas elektroniniu būdu centrinėje viešųjų pirkimų informacinėje sistemoje, o ne popieriniuose dokumentuose. Savivaldybė tai aptarė tiek su projekto partneriais, tiek konsultantais, ir visi jie laikosi nuomonės, jog antrasis konkurso dalyvis – „Vilniaus nacionalinis stadionas“ – pažeidė konkurso sąlygas ir negali keliauti į kitą konkurso etapą. Pirkimo sąlygose yra nustatyta, kad preliminaraus pasiūlymo negalima pateikti kitomis techninėmis priemonėmis, nei per centrinę viešųjų pirkimų informacinę sistemą (CVP IS). Po Komisijos vertinimo, projekto reikalavimus atitikęs dalyvis yra kviečiamas dalyvauti kitame etape, kurio metu turės parengti ir pateikti jau išsamius projekto pasiūlymus: Daugiafunkcio komplekso detalizuotą urbanistinį ir architektūrinį sprendinį, finansinės veiklos modelį ir komercinės veiklos verslo planą. Šis pasiūlymas bus vertinamas iki birželio vidurio, vėliau prasidės oficialios derybos su potencialiu stadiono statytoju. Koncesijos sutarties pasirašymas, įvykus deryboms ir parengus paraišką ES finansavimui gauti, numatytas 2019 metų vasarą. Daugiafunkcis kompleksas ant Šeškinės kalvų bus skirtas sveikatinimui, ugdymui, kultūros ir užimtumo skatinimui. Planuojama, kad komplekse bus įrengtas ne mažiau 15 tūkst. vietų stadionas, sporto muziejus. Komplekse atsiras 300 vietų vaikų darželis, ne mažiau kaip 3 futbolo aikštelės, lengvosios atletikos stadionas, sporto salės, kultūros ir ugdymo veiklų centas, biblioteka. Pagrindiniai parametrai: Objekto pavadinimas Funkcija Dydis / plotas Kaina, mln. eurų be PVM Daugiafunkcis kompleksas susideda: Bendras plotas: 22 hektarai Visa kaina: 79,9 Stadionas su futbolo aikšte UEFA IV kategorija, dengtos tribūnos 15 tūkst. vietų 33,8 Vaikų darželis 300 vaikų 7,4 tūkst. m² 3,6 Kultūros ir ugdymo centras, biblioteka Konferencijų salės, 1,5 tūkst. dalyvių 1,6 tūkst. m² 4,6 Nacionalinis sporto muziejus 10 salių 1,5 tūkst. m² 4,2 Sporto objektai neformaliojo ugdymo veiklai: Vidaus ir lauko 56 tūkst. m² 16,4 VIDUJE 6 krepšinio aikštelės; meninės gimnastikos salė, sportinės gimnastikos salė; bokso, imtynių ir fizinio pasirengimo salė; administracinės patalpos 7 tūkst. m² 1,7 tūkst. m² 500 m² 1,1 tūkst. m² LAUKE 3 futbolo aikštės; lengvosios atletikos stadionas UEFA standartai IAAF standartai, 3 tūkst. sėdimų vietų 32 tūkst. m² 14 tūkst. m² Bendrai naudojama infrastruktūra 11 Projektavimo, tyrimų, statybų finansavimo ir kitos išlaidos 6,3