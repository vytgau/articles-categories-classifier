Centralizuotai šilumą Vilniaus vartotojams tiekianti savivaldybės įmonė Vilniaus šilumos tinklai (VŠT) lapkritį šilumą parduos po 4,73 cento (be PVM) už 1 kilovatvalandę (kWh) - 1,7 proc. daugiau nei spalį, tačiau 7,3 proc. pigiau nei pernai lapkritį. „Kauno energijos“ šilumos kaina bus 4,9 cento - atitinkamai 15,3 proc. ir 0,8 proc. didesnė. Uostamiesčiui šilumą tiekianti „Klaipėdos energija“ šilumą parduos po 5,16 cento - atitinkamai 0,5 proc. ir 16,7 proc. brangiau. „Šiaulių energijos“ kaina bus 4,08 cento - atitinkamai 12,4 proc. ir daugiau ir 4,2 proc. mažiau, o „Panevėžio energijos“ - 5,14 cento - palyginti su spaliu, ji nekinta, o su pernai lapkričiu - 1 proc. mažesnė. Šildymo sezonas Lietuvoje prasidėjo spalio pradžioje.