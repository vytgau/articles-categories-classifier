Kompanija iš viso per trečiąjį ketvirtį apdorojo sandorių, kurių bendra vertė siekė 1,35 trln. dolerių. Tai yra 11 proc. daugiau nei tuo pačiu laikotarpiu pernai. Didelę verslo dalį už JAV ribų vykdanti „Mastercard“ paramos sulaukė iš išaugusių vartotojų išlaidų visame pasaulyje. Užsienyje „MasterCard“ korteles turinčių vartotojų apdorotų mokėjimų vertė išaugo 15,1 proc. Tuo tarpu bendrovės grynasis pelnas trečiąjį ketvirtį šoktelėjo nuo 1,18 mlrd. dolerių pernai iki 1,43 mlrd. dolerių, arba 1,34 dolerio už vieną akciją šiemet. „Thomson Reuters“ apklausti analitikai vidutiniškai prognozavo, kad „MasterCard“ pelnas už vieną akciją sieks 1,23 dolerio. Grynosios „MasterCard“ pajamos trečiąjį ketvirtį šoktelėjo 18 proc., iki 3,40 mlrd. dolerių.