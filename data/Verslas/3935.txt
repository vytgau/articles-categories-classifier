Europos vaistų agentūrai (EMA) ir Europos bankininkystės institucijai (EBI) teks išsikelti iš britų sostinės, kai Jungtinė Karalystė paliks Europos Sąjungą 2019 m. kovo 29 d. Šių metų liepą dvidešimt trys Europos miestai pretendavo tapti minėtų dviejų ES agentūrų būstine. Devyniolika miestų pasiūlė į juos perkelti Europos vaistų agentūrą, o aštuoni - Europos bankininkystės instituciją. Vokietija pasiūlė net du savo miestus: Frankfurtas pretenduoja tapti EBA, o Bona - EMA būstine. Daugiau nei tūkstantis žmonių šiuo metu dirba Londone įsikūrusiose abiejose minėtose agentūrose. Prieš balsavimą Čekijos Europos reikalų valstybės sekretorius Alesas Chmelaras pareiškė, kad jo šalies vyriausybė tikisi, kad „bent viena iš agentūrų bus įkurta“ Rytų Europoje. Dėl teisės tapti EMA būstine varžysis Amsterdamas, Atėnai, Barselona, Bona, Bratislava, Briuselis, Bukareštas, Kopenhaga, Dublinas, Helsinkis, Lilis, Milanas, Portas, Sofija, Stokholmas, Valeta, Viena, Varšuva ir Zagrebas. O tapti EBI būstine siekia Briuselis, Dublinas, Frankfurtas, Paryžius, Praha, Liuksemburgas, Viena ir Varšuva. Nė vienai šaliai neleista tapti abiejų agentūrų būstine.