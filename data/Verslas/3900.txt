„Po svarstymo Seime galėtų būti pakoreguotas minimaliai“, – BNS sakė trečiadienį baigiančio kitų metų svarbiausią pajamų ir išlaidų planą svarstyti komitetas vadovas. Pasak S. Jakeliūno, biudžeto projekto Seimas neturėtų pakeisti, nes esminių pokyčių nesiūloma. Daugiausia kol kas dar nesuplanuotų išlaidų gali pareikalauti valdančiųjų siekis daugiau nei siūlo Vyriausybė didinti biudžetininkų ir valstybės tarnautojų pareiginės algos bazinį dydį – iki 132,5 eurų ir tam reiktų papildomai 10 mln. eurų. Todėl, anot S. Jakeliūno, lyginant su tuo, kas Vyriausybės buvo pateikta, biudžeto pokyčiai gali siekti „nuo keliolikos iki 20 mln. eurų“. „Komitetas atkreipė dėmesį į kelis dalykus tiktai - susijusiuose su teismų nepriklausomumu ir galimybe jiems skirti papildomai finansų, prokuratūrai , melioracijai, kadangi oro sąlygos tragiškos, yra problemų - užsemia ir nebeveikia ta sistema. Tai kelių milijonų ribose. Bet nenurodome jokių konkrečių skaičių“, – pridūrė komiteto vadovas. Seimas kitų metų svarbiausio šalies pajamų ir išlaidų plano pirmojo svarstymo imsis šį ketvirtadienį. Tada projektas bus grąžinamas Vyriausybei. Dėl kitų metų biudžeto Seimas planuoja balsuoti gruodžio 12 dieną.