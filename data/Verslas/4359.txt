Šįkart laidos „Boso valanda su S. Jovaišu“ svečias – specialus Lietuvos atstovas Astravo AE reikalams, URM atstovas Darius Degutis. 2001-2004 metais jis dirbo ambasadoriumi Lenkijoje, o nuo 2009 metų iki 2014 metų rugpjūčio – Izraelyje. Savęs D. Degutis bosu nelaiko. Tai svečias išsako jau pačioje pokalbio pradžioje. Pašnekovas save pristato sportiniu terminu – komandos kapitonas. „Ir nors komandos kapitonas nebūtinai yra geriausias komandos žaidėjas, tačiau jis vienyja kartais nematomus dalykus, o esant reikalui turi įgaliojimus. Pavyzdžiui, futbole matome, kaip kapitonas eina kalbėt su teisėju jeigu kyla kažkokių reikalų ar reikia pristatyti savo komandos lūkesčius. Jis savo pavyzdžiu, užsedigimu motyvuoja visus kitus. Be abejo, jis visada turi dirbti daugiau ir geriau, nepaisant to, kad, galbūt, jis nėra geriausias“, – kalbėjo D. Degutis. Laidos vedėjo paklaustas, koks yra diplomato veiklos sekmės faktorius, D. Degutis pripažino, kad ir patys diplomatai dažnai diskutuoja, kaip subjektyviai vertinti savo darbą. „Apibūdinant, kas gi yra geras diplomatas, manau, kad tai – gana plati formulė, kuri pritaikoma daug kam. Pirmiausia – atstovauti ir ginti šalies interesus. Kokioje jie bebūtų srityje ir siekti šalies bei jos žmonių gerovės. Taip pat – draugystės mezgimas. Kuo didesnis draugų ar bičiulių ratas mus sups, tuo saugesni jausimės, turėsime investutojų ir tų, kurie pirks mūsų šalyje pagamintą produkciją“, – pasakojo laidos svečias. Kokia yra dabartinė D. Degučio misija ir tikslas, kaip mezgama diplomatiška draugystė, ką turi žinoti ir kaip pasiruošti einant į diplomatinį susitikimą bei kokios turi būti tavo manieros, elgesys, pasaulio suvokimas, taip pat apie intelegintiškumo stoką - laidoje „Boso valanda su S. Jovaišu“. Kiekvienoje kassavaitinėje laidoje „Boso valanda su S. Jovaišu” aptariami skirtingi klausimai, susiję su vadovavimu ir vadyba, kalbinamas vis kitas pašnekovas. Laidų metu nagrinėjama problematika aprašoma Sauliaus Jovaišo knygoje „Boso valanda: kasdienė šiuolaikinio vadovo knyga”, kurią leidžia leidykla „Baltos lankos”. Sekite naujienas vadovams kartu! Prisijunkite prie „Boso valandos su S. Jovaišu” paskyros socialiniame tinkle „Facebook”! Užsiregistruokite „Boso valandos“ naujienlaiškiui. Jame naujausia informacija vadovams, kurie nori tobulėti: aktualūs straipsniai savišvietai ir saviugdai, Sauliaus Jovaišo įžvalgos įvairiomis temomis ir atsakymai į jūsų užduotus klausimus, vaizdo reportažai ir, žinoma, naujausios „Boso valanda“ laidos. Ieškokite Facebook.com/BosoValanda.