Bekontakte kortele galima susimokėti už pirkinius priglaudus ją prie skaitytuvo, nesurenkant PIN kodo. Iki šiol didžiausia suma, už kurią tokiu būdu pirkėjai galėjo atsiskaityti, buvo 10 eurų. Nuo spalio 13-osios limitas didėja iki 25-ių eurų. Lietuvos bankas aiškina, kad nuo pernai vasaros, kai buvo pristatytos bekontaktės kortelės, jų populiarumas nuolatos auga, o limitą nuspręsta padidinti, atsižvelgus į vartotojų poreikius. Šiuo metu šalyje dar ne visur galima atsiskaityti nesurinkus PIN kodo, nes prekybos vietos nėra atnaujinusios skaitytuvų, bet po kiek daugiau nei dvejų metų tai bus privaloma. Tiesa, naujas atsiskaitymų limitas galioja tik Lietuvoje. Pavyzdžiui Jungtinėje Karalystėje bekontakte kortele galima atsiskaityti už 30 eurų, Ispanijoje ir Portugalijoje – 20, Turkijoje – 12 eurų.