Taip mano ir JK nekilnojamojo turto ekspertai, kurie patvirtino, kad pastaruoju metu britų darbdaviai, norėdami prisivilioti naujų darbuotojų, jau pajuto darbininkų iš ES trūkumą ir yra priversti kelti siūlomus pradinius atlyginimus, – pranešė Independent.co.uk. Įdarbinimo ir užimtumo konfederacijos (angl. The Recruitment and Employment Confederation) atstovai atskleidė, kad kasmėnesinė verslo atstovų apklausa parodė, jog spalio mėnesį darbdavių siūlomi atlyginimai šalyje didėjo. Užfiksuotas antras pagal dydį pradinių algų šoktelėjimas nuo 2015 m. lapkričio mėnesio. Pasak nekilnojamojo turto ekspertų, darbdaviai yra priversti kelti pradines siūlomas algas dėl darbuotojų iš ES trūkumo. Prisivilioti naujus specialistus pastebimai tampa vis sunkiau. „Mes žinome, kad ES piliečiai palieka JK dėl „Brexit“ sukelto nestabilumo. Mums reikia aiškumo, kokia ateityje bus šalies politika imigrantų atžvilgiu. Kitu atveju šalies verslai susidurs su dar didesniu darbuotojų trūkumu“, – sakė konfederacijos vadovas Kevinas Greenas. Daugiau naujienų saviems Jungtinėje Karalystėje - tiesa.com.