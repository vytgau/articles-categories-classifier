Palyginimui, praėjusių metų trečiąjį ketvirtį banko praradimai siekė 469 mln. svarų. RBS pažymi, kad tai yra vos antras kartas nuo 2008 m., kai bankas fiksuoja tris pelningus ketvirčius paeiliui. Tuo pat metu RBS teigia nesąs tikras dėl to, ar visi metai bankui bus pelningi, nes šiuo metu sprendžiamas ginčas su JAV teisingumo departamentu dėl RBS veiklos pardavinėjant hipotekos obligacijas prieš 2008 m. finansų krizę. „Mūsų strategija yra teikti paprastesnes, saugesnes ir į klientus orientuotas bankininkystės paslaugas“, - sakė RBS generalinis direktorius Rosas Makevanas (Ross McEwan). „Mes auginame pelną, mažiname išlaidas, geriau naudojame savo kapitalą ir toliau siekiame spręsti iš praeities kylančias problemas“, - pridėjo jis. 2008 m. finansų krizės metu mokesčių mokėtojų pinigais gelbėtą RBS iki šiol 73 proc. valdo Jungtinės Karalystės valdžia.