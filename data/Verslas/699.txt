„Mobiliosios bankininkystės plėtra yra vienas mūsų prioritetų, nes matome, kad tam pirmenybę teikia vis daugiau klientų. Mobiliosios programėlės patogumas ypač jaunesniems vartotojams dažnai tampa lemiamu veiksniu renkantis finansinių paslaugų teikėją. Pernai rudenį atlikę klientų apklausą išgirdome, kad labiausiai pasigendama galimybės per išmanųjį telefoną valdyti banko korteles, pvz., pačiam laikinai panaikinti prevencinę apsaugą, kuri automatiškai pritaikoma išvykus į tam tikras užsienio šalis. Dabar šiuos nustatymus klientai galės patogiai pasikeisti patys per mobiliąją programėlę“, – komentuoja Vaidas Žagūnis, SEB banko valdybos narys, Mažmeninės bankininkystės tarnybos direktorius. Dar vienas patobulinimas – atnaujintos SEB banko mobiliosios programėlės naudotojai, gavę prašymą pervesti pinigus, pranešimą apie tai matys ir savo telefono ekrane. Taip pat pranešimai (angl. push notification) bus rodomi, kai bus apmokėtas kliento kitam programėlės naudotojui išsiųstas prašymas pervesti pinigus arba kai toks prašymas bus atmestas. Atnaujinta SEB banko mobiliąja programėle bus galima aktyvinti ir naujas banko mokėjimo korteles, o nuo kitos savaitės jungiantis programėle prie interneto banko nebereikės suvesti papildomų prisijungimo duomenų. SEB banko programėle naudojasi beveik 140 tūkst. banko klientų. Populiariausia jos funkcija – greitasis pinigų pervedimas, atliekamas pagal gavėjo telefono numerį (sąskaitos numeris vedamas tik tuo atveju, jei lėšų gavėjas nesinaudoja programėle). Programėle pervedant iki 30 eurų, papildomų slaptažodžių suvesti nereikia, pakanka tik jungiantis prie jos įvesti savo sugalvotą keturių skaitmenų PIN kodą (prisijungti galima ir piršto atspaudu arba naudojant veido atpažinimo „Face-ID“ technologiją). Pervedant daugiau lėšų, mokėjimo operaciją reikia patvirtinti tomis pačiomis priemonėmis, kurios naudojamos ir tvirtinant mokėjimo nurodymą interneto banke. Jei seniau parsisiųsta mobilioji banko programėlė automatiškai neatsinaujino, atnaujintą jos versiją galima nemokamai atsisiųsti iš „App Store“ ir „Google Play“ parduotuvių.