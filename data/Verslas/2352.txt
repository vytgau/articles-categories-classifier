Likusioje šalies dalyje pagrindinių kelių dangos daugiausia šlapios, tik šiaurės rytų Lietuvoje vietomis su šlapio sniego provėžomis. Mažesnio eismo intensyvumo rajoniniai keliai didžiojoje šalies dalyje provėžoti, vietomis padengti prispausto sniego sluoksniu, slidūs. Vakarų Lietuvoje šie keliai šlapi. Didžiojoje šalies dalyje lyja, Telšių ir Šiaulių apskrityse bei Rokiškio rajone šlapdriba. Oro temperatūra nuo 0 iki 3 laipsnių šilumos. Vandens gylis krašto kelio apsemtame ruože, kurio ilgis 410 metrų, išlieka 25 cm. Lengvųjų transporto priemonių eismas draudžiamas. Hidrometeorologijos tarnybos duomenimis dieną daug kur numatomi krituliai, vyraus šlapdriba, snygis. Kai kur kils trumpa pūga. Vėjas vakarų, šiaurės vakarų, 9-14 m/s, daug kur gūsiai iki 20 m/s, pajūryje iki 23 m/s. Aukščiausia oro temperatūra nuo 0 iki 5 laipsnių šilumos.