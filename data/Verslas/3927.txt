Slidūs kelių ruožai yra barstomi, pranešė Automobilių kelių direkcija. Panevėžio, Utenos ir Vilniaus apskrityse eismo sąlygas sunkina rūkas, matomumas sumažėjęs ir vietomis siekia iki 50 metrų. Likusioje šalies dalyje dėl buvusio arba besitęsiančio lietaus, valstybinės reikšmės kelių dangos daugiausia drėgnos. Oro temperatūra svyruoja nuo 2 laipsnių šalčio iki 3 laipsnių šilumos. Tebėra apsemtas kelias Šilutės rajone į Rusnę. Čia vandens gylis siekia 28 cm, apsemtas ruožas sudaro 410 metrų. Lengvųjų transporto priemonių eismas draudžiamas. Mašinos ir gyventojai keliami specialiomis transporto priemonėmis. Hidrometeorologijos tarnybos duomenimis, dieną daug kur numatomi krituliai, kai kur – rūkas, plikledis. Oro temperatūra bus nuo 1 iki 6 laipsnių šilumos.