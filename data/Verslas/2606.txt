Amsterdamo Schipolio oro uostas taip pat perspėjo savo svetainėje apie galimus ir tolesnius skrydžių atšaukimus ir atidėjimus. Nyderlandų KNMI meteorologijos tarnybos prognozėmis, vėjo greitis ketvirtadienį gali siekti iki 120 km per valandą. Didelėje šalies teritorijoje galioja oranžinis perspėjimas - žemiausias iš trijų įspėjimo sistemos lygių. Nyderlandų geležinkelio tarnyba paskelbė, kad tą dieną, kai laukiama galingos audros, kursuos mažiau traukinių, ir perspėjo apie galimus vėlavimus. Pastarąjį kartą audra Nyderlandams smogė sausio 3 dieną, kai dėl ekstremalių oro sąlygų šaliai teko pirmąkart uždaryti visas penkias dambas, saugančias nuo audrų sukeliamų potvynių šalies Šiaurės jūros pakrantę. Amsterdamo Schipolio oro uoste, viename svarbiausių Europos oro susisiekimo centrų, tąsyk buvo atšaukta daugiau kaip 250 skrydžių. Tačiau šįkart šalies valdžia neprognozuoja tokių ekstremalių oro sąlygų Šiaurės jūroje.