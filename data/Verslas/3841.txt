T. Endersas buvo apklaustas spalio pradžioje Nantere, netoli Paryžiaus, kartu su juo buvo apklaustas ir įmonės direktorių tarybos pirmininkas Denisas Ranque, pranešė leidiniai „Mediapart“, „France Inter“ ir „Der Spiegel“. Tyrimas pradėtas dėl įtartino mokėjimo, susijusio su palydovų pardavimu, informuoja „Mediapart“, pažymėjęs, kad T. Endersas ir kiti įmonės vadovai nėra įtariami prie to prisidėję. „Daugiau neturime ką pasakyti, išskyrus tai, kad glaudžiai bendradarbiaujame su tyrėjais“ - sakė „Airbus“ spaudos atstovas. T. Endersui gyvenimą apsunkina Prancūzijos valdžios pradėtas tyrimas, susijęs su įtartinomis bendrovės pardavimų aplinkybėmis po to, kai „Airbus“ pripažino, kad duomenys apie technologijų pardavimus, perduoti JAV reguliavimo institucijoms, buvo netikslūs. Be to, Prancūzija ir Jungtinė Karalystė kaltina bendrovę kyšininkavimu, įtardama, kad ši, parduodama orlaivius, naudojosi tarpininkais. Prancūzija ir Vokietija valdo 11 proc. bendro „Airbus“ kapitalo.