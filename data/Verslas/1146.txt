Pasak kelininkų, Lietuvoje pagrindinių kelių dangos daugiausia sausos, vietomis yra drėgnų kelių ruožų. Mažesnio eismo intensyvumo rajoniniai keliai sausi, tik Rytų Lietuvoje miškingose vietovėse provėžoti, slidūs. Oro temperatūra svyravo nuo 0 iki 5 laipsnių šilumos. Vandens gylis krašto kelio Šilutė-Rusnė apsemtame ruože, kurio ilgis 5,15 km (nuo 1,9 iki 7,05 km), išlieka 87 cm. „Kelių priežiūros“ Klaipėdos padalinys nustojo kelti transporto priemones vandens lygiui pakilus iki 80 cm. Perkėlimo klausimus sprendžia Šilutės rajono savivaldybė. Hidrometeorologijos tarnybos duomenimis, naktį daug kur numatomi krituliai, vietomis formuosis plikledis. Žemiausia oro temperatūra nuo 1 iki 6 laipsnių šalčio.