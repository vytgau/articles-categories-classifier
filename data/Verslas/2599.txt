Slidžių ir snieglenčių entuziastams, atvykusiems pasidžiaugti žiemos malonumais olimpiniame Sočyje, atsirado unikali galimybė apsistoti neįprastame viešbutyje – Krasnaja Polianoje svečius svetingai sutinka specialus nedidelis iglu viešbutis. Anot viešbučio vadovybės, idėja sulaukė nemenko turistų, ieškančių naujų potyrių, populiarumo. Apmaudu tik tai, kad pagalius į ratus viešbučiui kaišioja oras: žiema pasitaikė gana šilta. Šis viešbutis labai nedidelis – jame vos du kambariai. Vienas skirtas porai, o kitas – bendras, jame telpa iki aštuonių žmonių.