Tai daugiausiai lėmė išaugę automobilių pardavimai – JAV vartotojai skuba pakeisti audrų suniokotas transporto priemones naujomis. Penktadienį paskelbti rugsėjo mėn. vartotojų kainų indekso metiniai rodikliai JAV (pagrindinis 2,2 proc., atmetus maistą ir energetiką - 1,7 procento) buvo 0,1 procentinio punkto mažesni nei prognozuota. JAV vyriausybės 10-ies metų obligacijų pajamingumas smuktelėjo – 5 baziniais punktais. Obligacijos brango ir Europoje, pasirodžius žinioms, kad ECB gali tęsti turto supirkimo programos įgyvendinimą dar bent 9 mėn. po to, kai sausį ji bus pradėta mažinti. Neįvardintų šaltinių teigimu, ECB pareigūnai svarsto mėnesinę supirkimo sumą sumažinti nuo 60 iki 30 mlrd. eurų. Vokietijos vyriausybės 10-ies metų vertybinių popierių pajamingumas nukrito 4, Prancūzijos – 5 baziniais punktais. „Brent“ tipo naftos kaina penktadienį pakilo 1,64 proc., šįryt 8.30 val. Lietuvos laiku dar 1,07 proc. (iki 57,77 JAV dolerio už barelį). Intensyvėjant kovoms tarp Irako vyriausybės pajėgų ir kurdų sukilėlių, baiminamasi, kad šalyje gali sutrikti žaliavos gavyba. Irakas išgauna 14 proc., OPEC naftos. Azijos akcijų biržose šįryt dauguma indeksų kyla (Japonijos NIKKEI +0,62 proc., Honkongo „Hang Seng“ +0,91 proc., Indijos „BSE 30“ +0,25 proc.), investuotojams tikintis, kad sulėtėjus infliacijai JAV, FED palūkanų normas kels lėčiau, nei iki tol manyta. Baltijos šalių biržose penktadienį dominavo pirkėjai (OMXV +0,35 proc., OMXT +1,21 proc., OMXR +2,25 procento). Iš septynių pagrindinio sąrašo bendrovių, pasiekusių didžiausią dienos apyvartą, visų akcijos brango. Aktyviausiai prekiauta „Tallink Grupp“ akcijomis – sudaryti 69 sandoriai už 226,5 tūkst. eurų, kaina šoktelėjo iki 1,09 euro (+3,81 procento). Gerokai pabrango ir keleto papildomo sąrašo bendrovių akcijos – „Latvijas Gaze“ (+6,67 proc., apyvarta 22,2 tūkst. eurų) paskelbė apie 0,88 euro už akciją dividendus, o „Auga Group“ (+5,97 proc., 53,4 tūkst. eurų) akcijų kaina, nesant esminių naujienų, daugiau nei 5 proc. kilo jau antrą prekybos sesiją iš eilės. Į dieną prieš tai paskelbtus „Tallinna Kaubamaja Grupp“ rezultatus investuotojai sureagavo santūriai – akcijų kaina liko nepakitusi.