Šiuose keliuose dirba žiemos priežiūros mechanizmai, praneša kelininkai ir prašo vykstančiųjų šiais keliais atkreipti dėmesį į kelio dangos būklę, neskubėti ir nedaryti staigių manevrų. Keliai, jungiantys nedideles gyvenvietes, padengti šlapio sniego provėžomis, miškingose vietovėse privažinėtu sniegu, slidūs. Likusioje šalies dalyje keliai daugiausia šlapi, vietomis yra drėgnų kelių ruožų. Oro temperatūra svyruoja nuo 2 laipsnių šalčio iki 3 laipsnių šilumos. Vandens gylis krašto kelio Šilutė-Rusnė apsemtame ruože, kurio ilgis 397 metrai (nuo 6,317 iki 6,714 km), išlieka 12 cm. Eismas leidžiamas.