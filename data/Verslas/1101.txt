Per du šių metų mėnesius Klaipėdos uoste perkrauta 7,251 mln. tonų krovinių - 6,0 proc. daugiau nei pernai sausį ir vasarį. Krova Rygos uoste sumažėjo 10,1 proc. iki 5,483 mln. tonų, Ventspilio - sumenko 31,4 proc. iki 3,091 mln. tonų, Liepojos - išaugo 29,4 proc. iki 1,385 mln. tonų. Talino jungtinio uosto krovinių apyvarta šiemet sausį-vasarį buvo 7,8 proc. solidesnė - 3,192 mln. tonų. Būtingės naftos terminale per du mėnesius perpilta 1,736 mln. tonų naftos - 7,5 proc. daugiau nei prieš metus.