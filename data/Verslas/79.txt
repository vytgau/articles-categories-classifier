Silpnus bendrojo vidaus produkto (BVP) augimo rodiklius šalyje lėmė smarkus statybų sektoriaus našumo kritimas bei vangus gamybos sektorius, be to, paslaugų sektoriaus augimas per pirmuosius tris šių metų mėnesius taip pat sulėtėjo. Anot ONS, stiprūs šalčiai vasario ir kovo mėnesiais Jungtinės Karalystės BVP augimui turėjo „sąlyginai mažą“ įtaką. Po šio pranešimo svaras dolerio atžvilgiu krito 0,7 proc., sumažėjus tikimybei, kad Jungtinėje Karalystėje greičiau bus keliamos palūkanų normos. „Pirminiai mūsų skaičiavimai rodo, kad Jungtinės Karalystės ekonomika pirmą ketvirtį augo lėčiausiu tempu per pastaruosius penkerius metus, žymiai sulėtėjus gamybos augimui bei statybų sektoriaus našumui“, - sakė ONS atstovas Robas Kentas-Smithas.