„easyJet“ planas įsigyti kai kurį „Air Berlin“ turtą nepakenks konkurencijai, tad mes sandorį šiandien patvirtinome“, - sakė Europos konkurencijos komisarė Margret Vestager (Margrethe Vestaeger). „Mūsų sprendimas leis „easyJet“ plėsti veiklą Berlyno oro uostuose bei konkuruoti naujuose maršrutuose, dėl to klientai pajus naudą“, - pridėjo ji. Pagal sandorį, „easyJet“ perims dalį „Air Berlin“ operacijų Berlyno Tėgelio oro uoste, taip pat iki 25 „Airbus“ A320 lėktuvų nuomas bei apie 1 tūkst. pilotų ir keleivių salono įgulos narių. Tuomet antra didžiausia Vokietijos skrydžių bendrovė „Air Berlin“ bankroto procedūrą pradėjo rugpjūtį, kai finansavimą nuostolingai kompanijai nutraukė didžiausias jos finansuotojas „Etihad Airways“. Pagal planą, didžiausia dalis „Air Berlin“ turto pereis į konkurentų „Lufthansa“ rankas, tačiau ES išreiškė nerimą, kad šis sandoris gali būti kenksmingas konkurencijai.