Vyriausybės rūmuose, įsikūręs NBFC nuo kovo 1 dienos pradės centralizuotai teikti Vyriausybės kanceliarijos ir Vyriausybės atstovų tarnybų techninio pobūdžio buhalterinės apskaitos tvarkymo paslaugas, o nuo liepos prie jo prisijungs dar 130 įstaigų. Vėliau bus perimtas ir jų personalo administravimas. Tikinama, kad centralizavus minėtas funkcijas nuo 2020 metų galima sutaupyti apie 40 mln. eurų per metus. Galutinį sprendimą dėl NBFC steigimo jau netrukus - vasario pradžioje - turėtų priimti Vyriausybė.