Keliai, jungiantys nedideles gyvenvietes, padengti šlapio sniego provėžomis, miškingose vietovėse privažinėtu sniegu, slidūs. Šiuose keliuose dirba žiemos priežiūros mechanizmai, teigia kelininkai. Likusioje šalies dalyje keliai daugiausia šlapi, vietomis yra drėgnų kelių ruožų. Oro temperatūra nuo 2 laipsnių šalčio iki 3 laipsnių šilumos. Vandens gylis krašto kelio Šilutė-Rusnė apsemtame ruože, kurio ilgis 397 metrai (nuo 6,317 iki 6,714 km), išlieka 12 cm. Eismas leidžiamas. Naktį eismo sąlygas sunkins plikledis, snygis ir šlapdriba. Hidrometeorologijos tarnybos duomenimis, naktį daug kur numatomas silpnas snygis pereinantis į šlapdribą, vietomis formuosis plikledis. Vėjas vakarų, šiaurės vakarų, 5-10 m/s, pajūryje gūsiai iki 14 m/s. Žemiausia oro temperatūra - nuo 0 iki 5 laipsnių šalčio, pajūryje iki 7 laipsnių šilumos.