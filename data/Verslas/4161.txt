„Rimi Lietuvą“ valdančios „Rimi Baltic“ grupės apyvarta šiemet augo 1,4 proc. iki 1,062 mlrd. eurų, nurodoma įmonė valdančios Švedijos „ICA Gruppen“ trijų ketvirčių ataskaitoje, paskelbtoje per „Nasdaq“ Šiaurės šalių biržą. Grupės pajamos Latvijoje šiemet padidėjo 4,5 proc. iki 553,9 mln. eurų, Estijoje – sumenko 2,2 proc. iki 279,9 mln. eurų. Vien trečiąjį šių metų ketvirtį, palyginti su praėjusių metų liepos-rugsėjo mėnesiais, „Rimi Baltic“ apyvarta Lietuvoje ūgtelėjo 0,8 proc. iki 77,4 mln. eurų, Estijoje - smuko 5 proc. iki 92,3 mln. eurų, o Latvijoje augo 4,3 proc. iki 185,3 mln. eurų. Rugsėjo pabaigoje „Rimi Baltic“ valdė 257 parduotuves, iš jų 120 – Latvijoje, 81 – Estijoje, 56 – Lietuvoje.