Jame yra Lietuvos ir Lenkijos dujotiekio (GIPL), Lietuvos ir Latvijos dujų jungties pajėgumų išplėtimo, elektros tinklų sinchronizavimo su kontinentine Europa, antros „LitPol link“ jungties Lietuvoje, elektros linijos Vilnius-Neris bei Kruonio hidroakumuliacinės elektrinės pajėgumų didinimo projektai. Tačiau sąraše, kuris paprastai atnaujinamas kas dveji metai, nėra Klaipėdos SGD terminalo ir dujų saugyklos Syderiuose. Energetikos ministras Žygimantas Vaičiūnas BNS yra sakęs, kad projekto įtraukimas į sąrašą atveria kelią prašyti ES paramos pagal Infrastruktūros tinklų priemonę (Connecting Europe Facility, CEF). Tokia galimybė, anot ministro, atsiras 2018 metų pradžioje. ES remiamus projektus ketina įgyvendinti bendrovės „Amber Grid“, „Litgrid“ ir „Lietuvos energijos gamyba“.