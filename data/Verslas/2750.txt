Beveik ištisą savaitę, kurią dėl smarkios pūgos buvo uždarytas Niujorko Johno F. Kennedy oro uostas, jame prabuvo šimtai lagaminų ir krepšių, lig šiol nepasiekusių teisėtų savo savininkų. Sausio 10 d. užfiksuotuose vaizduose matyti, kaip oro uosto darbuotojai plūkiasi rūšiuodami ant šlapio orlaivių tūpimo tako suverstą bagažą. Piktos gamtos išdaigos – ne vienintelė oro uostą pastaruoju metu užgriuvusi nelaimė. Sprogus vamzdžiui ir patvinus vienam iš čia esančių terminalų, teko atidėti keletą skrydžių, todėl neišvengiamai kilo dar didesnis chaosas.