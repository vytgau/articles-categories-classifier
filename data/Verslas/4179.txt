Šių metų lapkričio 6 d. VMVT gavo informaciją iš žvejo apie Prienų rajone, Nemune, rastus kritusius laukinius paukščius. Padedant Priešgaisrinės apsaugos ir gelbėjimo departamento pareigūnams, paukščių gaišenos buvo ištrauktos iš upės ir nuvežtos ištirti į Nacionalinio maisto ir veterinarijos rizikos vertinimo instituto laboratoriją. Atlikus tyrimus, paukščių gripo virusas nė vienos gulbės mėginyje nebuvo nustatytas. Veterinarijos specialistai tęsia tyrimą, siekia nustatyti tikslias šių laukinių paukščių kritimo priežastis.