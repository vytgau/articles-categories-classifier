Lietuvos automobilių kelių direkcija įspėja, kad plikledis susidarė Klaipėdos, Šiaulių, Alytaus apskrityse bei Jonavos rajone, slidūs kelių ruožai barstomi. Likusioje šalies dalyje keliai daugiausia drėgni, mažesnio intensyvumo keliai provėžuoti, vietomis padengti prispausto sniego sluoksniu, slidūs. Oro temperatūra siekia nuo 1 laipsnio šalčio iki 1 laipsnio šilumos. Vandens lygis apsemtame kelio Šilutė– Rusnė ruože pakilo iki 84 centimetrų, lengvųjų automobilių eismas čia draudžiamas, dėl per didelio vandens lygio jie nebekeliami. Hidrometeorologijos tarnybos duomenimis, dieną vyraus nedideli krituliai. Rytą daug kur, vakare vietomis formuosis plikledis. Vėjas bus pietinių krypčių, 5-10 m/s, vakare pajūryje – iki 14 m/s. Aukščiausia oro temperatūra bus nuo 0 iki 4 laipsnių šilumos.