„TopTravel.lt” perdavimo procesas užbaigtas dar prieš portalą valdžiusios agentūros licencijos sustabdymą, todėl, pasak „Kelionių akademijos” direktoriaus Donato Kireilio, „TopTravel.Lt” klientai gali jaustis visiškai ramūs, rašoma pranešime. „Neabejoju, kad papildę savo sukaupta patirtimi ir populiariomis egzotinėmis kelionėmis, sėkmingai tęsime vieno iš geriausiai žinomų kelionių pardavimų platformų veiklą, - sakė jis. - Tai, kad Lietuvoje internetu įsigytų kelionių skaičius auga dešimtimis procentų kasmet, yra ir didžiulis „TopTravel.lt” nuopelnas.” „Kelionių akademijos” vadovo žiniomis, už „TopTravel.Lt” sandorį gautos lėšos bus panaudotos veiklą sustabdžiusios agentūros esamiems įsipareigojimams užtikrinti. „Kelionių akademija” įkurta 2006-ųjų metų sausį ir šiuo metu turi biurus trijuose didžiausiuose Lietuvos miestuose – Vilniuje, Kaune ir Klaipėdoje.