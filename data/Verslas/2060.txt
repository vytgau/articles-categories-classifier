„Tarptautines atsargas sumažino planuotas vyriausybės ir centrinio banko vidaus bei užsienio skolinių įsipareigojimų užsienio valiuta vykdymas. Tam buvo skirta apie 1,4 mlrd. dolerių, iš jų 835,8 mln. dolerių sudarė įsipareigojimai pagal tarptautinėje rinkoje išplatintas vyriausybės obligacijas“, – teigiama banko pranešime. Jame pažymima, jog tarptautinių atsargų netektis sausį iš dalies kompensavo užsienio valiutos įplaukos, didžiąją dalį kurių sudarė naftos ir jos produktų eksporto muitų bei centrinio banko ir vyriausybės skolinimosi užsienio valiuta įplaukos. 2017-aisiais Baltarusija, gausiai finansuota Rusijos bei skolinusi tarptautinėje finansų rinkoje, oficialiąsias tarptautines atsargas pasididino 2,388 mlrd. JAV dolerių, arba 48,5 procento. Per šiuos metus Baltarusija privalės užsienio kreditoriams išmokėti apie 3 mlrd. JAV dolerių.