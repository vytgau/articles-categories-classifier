6 valandos duomenimis, Tauragės ir Šiaulių apskrityse bei Jonavos rajone krašto ir rajoniniai keliai yra provėžoti ir slidūs. Keliuose dirba kelių priežiūros mechanizmai. Likusioje šalyje pagrindinių kelių dangos sausos, mažesnio eismo intensyvumo rajoniniai keliai vietomis provėžoti, padengti prispausto sniego sluoksniu, slidūs. Šiaurės Lietuvoje silpnai sninga, kitur – be kritulių. Oro temperatūra siekia nuo 15 iki 20 laipsnių šalčio, vietomis – 23 laipsnių šalčio. Hidrometeorologijos tarnybos duomenimis, dieną daug kur truputį pasnigs. Aukščiausia oro temperatūra sieks nuo 6 iki 11 laipsnių šalčio, vietomis bus iki 13 laipsnių šalčio.