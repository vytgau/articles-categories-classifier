„Aktyviai stebėjome žaliavinio pieno supirkimo kainas Europoje, dėl kurių nevaldomo augimo pastaraisiais metais kilo ir sviesto kainos pirkėjams. Vos tik pastebėjome, kad ši rinka stabilizuojasi - pradėjome derybas su savo tiekėjais. Džiaugiamės, kad pirkėjams galime pasiūlyti mažesnes sviesto bei sviesto gaminių kainas“, - sako „Maximos“ komercijos vadovė Vilma Drulienė. Pasak V. Drulienės, iš viso pinga net 24 skirtingi sviesto, tepiųjų riebalų mišinių bei lydyto sviesto gaminiai. Jų kaina mažinama vidutiniškai 5 proc. - skirtingi gaminiai atpigs nuo kelių iki net 15 proc. Pastaraisiais metais fiksuotą sviesto bei sviesto gaminių brangimą sąlygojo augančios žaliavinio pieno supirkimo kainos Europoje. Itin išaugus žaliavinio pieno paklausai, jo gamintojai negalėjo užtikrinti pakankamos pasiūlos, kas ir lėmė kainų augimą. Vos tik rinka stabilizavosi - „Maxima“ pradėjo derėtis su tiekėjais ir ieškoti geresnių pieno produkcijos, taip pat ir sviesto, pirkimo kainų. „Platus pasirinkimas ir maža kaina - mūsų pažadas klientams, kurio laikomės. Būtent todėl nuo praėjusių metų pradžios vykdome net dvi kampanijas - „Mažos kainos garantija“ ir „Patikrinta Lenkijoje“. Jų dėka galime garantuoti ne didesnes prekių kainas nei kituose didžiuosiuose prekybos centruose Lietuvoje ir Lenkijoje. Prekės, patenkančios į šių kampanijų sąrašus, yra kone dvigubai populiaresnės nei anksčiau, tad galime teigti, kad žmonės pajuto kampanijų naudą“, - sako V. Drulienė. „Maximos“ parduotuvėse kasdien apsilanko per pusę milijono pirkėjų, kurie įsigyja kone 7 tonas sviesto ir tepaus riebalų mišinio. Tiesa, kiek daugiau šių produktų lietuviai nuperka prieš didžiąsias metų šventes, Kalėdas bei Velykas, ir šaltuoju metų laiku.„Maximos“ pardavimų duomenimis, vasarą sviesto ir tepaus riebalų mišinio nuperkama mažiau, nes kasdieniame racione atsiranda daugiau šviežio derliaus vaisių ir daržovių, kitų lengvesnių patiekalų.