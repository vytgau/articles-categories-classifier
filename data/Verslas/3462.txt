16 valandos duomenimis, dėl lietaus keliai daug kur šlapi ar drėgni, Utenos apskrityje ir Šalčininkų rajone gali būti prispausto sniego. Vairuotojai įspėjami atkreipti dėmesį į pavojingus kelio ruožus ir sumažinti greitį prieš sankryžas, miško proskynas, visuomenines transporto stoteles. Šiaulių, Kauno ir Vilniaus apskrityse bei Varėnos rajonuose silpnai lyja, Šalčininkų rajone – sninga. Oro temperatūra siekia nuo 1 iki 6 laipsnių šilumos. Naktį vakariniuose rajonuose prognozuojamas nedidelis lietus, šlapdriba, naktį ir rytą vietomis formuosis plikledis. Pūs 7–12 metrų per sekundę stiprumo vėjas, pajūryje jo gūsiai iki 15-18 metrų per sekundę. Žemiausia oro temperatūra bus nuo 1 laipsnio šalčio iki 4 laipsnių šilumos.