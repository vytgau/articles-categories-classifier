Susisiekimo ministerija BNS pranešė, kad Lietuvos pašto valdyba A. Sungailienę į Lietuvos pašto generalinės direktorės pareigas išrinko praėjusį penktadienį, ji pradės dirbti, gavus Lietuvos banko leidimą. Tikimasi, kad procedūros užtruks apie mėnesį. 20 metų vadovaujančio darbo patirtį turinti A. Sungailienė pastaruoju metu dirbo privataus kapitalo ir investicijų valdymo bendrovės „Ad ventum“ valdyboje. Anksčiau ji apie 20 metų yra dirbusi SEB banke, bendrovėje „VB rizikos kapitalo valdymas“.