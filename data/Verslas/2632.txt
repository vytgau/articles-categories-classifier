„Išvykstantys Vilniaus oro uosto keleiviai yra būtent ta klientų grupė, kuri galės bene greičiausiai įvertinti visas „Revolut“ teikiamas naudas. Džiaugiamės, kad Vilniaus oro uostas priėmė tokį sprendimą”, - kalba „Revolut“ Baltijos regiono vadovas Andrius Bičeika. Be to, „Revolut“ metus pradėjo pristatęs kelionių draudimą „Pay-per-day“ (angl. mokėk už dieną), kurį vos nusileidus užsienyje pasiūlo išmaniųjų telefonų programėlė, rašoma pranešime spaudai. „Revolut“ siūlomas „Pay-per-Day“ kelionių draudimas remiasi geolokacine technologija, kuri leidžia akimirksniu fiksuoti, jei vartotojas išvyko į kitą šalį. Draudimas įsigalioja iškart po įjungimo, o į savo draudimo planą taip pat galima įtraukti ir kartu keliaujančius asmenis. Prieš dvejus metus įkurtas „Revolut“ leidžia klientams atsidaryti einamąją sąskaitą, keisti valiutas pagal tarpbankinį valiutų kursą, atlikti tarptautinius pervedimus 25-mis valiutomis, nemokamai atsiskaitinėti 130-ia valiutų visame pasaulyje naudojantis bekontaktėmis „MasterCard“ ir „Visa“ kortelėmis. Londone įkurta įmonė visoje Europoje jau pasiekė daugiau 1 mln. vartotojų, kurie atliko per 42 mln. operacijų, kurių bendra vertė šiandien siekia daugiau 6,6 mlrd. JAV dolerių. FinTech startuolis pasaulyje sulaukė beveik 90 mln. JAV dolerių iš tokių investuotojų kaip „Index Ventures”, „Ribbit Capital” ir „Balderton Capital”.