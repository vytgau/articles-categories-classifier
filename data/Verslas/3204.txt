Didžiojoje šalies dalyje kelių dangos daugiausia šlapios, vietomis padengtos šlapiu sniegu, kai kur susiformavęs plikledis. Čia dirba kelių priežiūros mechanizmai. Panevėžio, Kauno ir Alytaus apskrityse valstybinės reikšmės kelių dangos daugiausia drėgnos, informuoja Lietuvos automobilių kelių direkcija. Vandens lygis krašto kelio Nr. 206 Šilutė-Rusnė apsemtame ruože, kurio ilgis - 394 metrai (nuo 6,319 iki 6,713 km), nuslūgo iki 9 cm. Eismas leidžiamas. Hidrometeorologijos tarnybos duomenimis, dieną be kritulių. Vietomis rūkas, plikledis. Aukščiausia oro temperatūra nuo 2 laipsnių šalčio iki 3 laipsnių šilumos.