Kompanijos pranešime teigia, kad tyrimų ir plėtros, viešųjų pirkimų bei kitos veiklos konsolidacija leis iki 2022-ųjų sutaupyti mažiausiai 1,7 mlrd. dolerių. „Fujifilm“ šiuo metu taip pat priklauso 75 proc. prieš daugiau nei 50 metų įkurtos bendros įmonės „Fuji Xerox“, kuri Azijos ir Okeanijos regionuose prekiauja kopijavimo įranga. Teigiama, kad „Fuji Xerox“ įsigis šias akcijas iš „Fujifilm“ už 6,1 mlrd. dolerių, o „Fujifilm“, savo ruožtu, gautas lėšas panaudos 50,1 proc. „Xerox“ akcijų įsigijimui ir minėtąją kompaniją sujungs su „Fuji Xerox“, kuri veiks kaip „Fujifilm“ antrinė įmonė. Sandoris turėtų būti užbaigtas liepą arba rugpjūtį. „Xerox“ akcininkai gaus iš viso 2,5 mlrd. dolerių specialiųjų dividendų išmokų ir 49,9 proc. sujungtos įmonės akcijų. Sujungtos įmonės generaliniu direktoriumi bus dabartinis „Xerox“ vadovas Jeffas Jacobsonas, o „Fujifilm“ generalinis direktorius Shigetaka Komoris taps „Fuji Xerox“ valdybos pirmininku.