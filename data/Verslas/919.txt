„Brent“ rūšies naftos ateities sandorių kaina krito 0,6 proc., iki 69,69 dolerio už barelį. JAV „West Texas Intermediate“ (WTI) nafta atpigo 0,8 proc., iki 64,72 dolerio už barelį. Prekybininkai teigė, kad kainos krito po to, kai Amerikos degalų institutas (API) antradienį paskelbė, jog JAV komercinės naftos atsargos praėjusią savaitę netikėtai kilo 5,3 mln. barelių bei iš viso pasiekė 430,6 mln. barelių. Oficialius JAV vyriausybės duomenis trečiadienį paskelbs Energetikos informacijos administracija (EIA). Tuo tarpu Azijoje pirmadienį paleisti Kinijos naftos ateities sandoriai toliau demonstravo stiprų nepastovumą bei generavo didelius prekybos srautus. Šanchajaus naftos ateities sandorių „ISCc1“ kaina trečiadienio rytą Lietuvos laiku krito 3,75 proc., iki 410,4 juanio (65,37 dolerio) už barelį.