Per pirmąjį šių metų ketvirtį Klaipėdos uoste perkrauta 10,79 mln. tonų krovinių - 4,7 proc. daugiau nei tuo pat metu pernai. Krova Rygos uoste sumažėjo 11,6 proc. iki 8,22 mln. tonų, Ventspilio - sumenko 30,8 proc. iki 4,91 mln. tonų, Liepojos - išaugo 22,3 proc. iki beveik 2 mln. tonų. Krovos apimtys Talino jungtiniame uoste šiemet sausį-kovą buvo 0,3 proc. solidesnės - 5,01 mln. tonų. Būtingės naftos terminale per tris šių metų mėnesius perpilta 2,42 mln. tonų naftos - 10,4 proc. daugiau nei prieš metus.