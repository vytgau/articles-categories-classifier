2017 m. lapkričio mėn., palyginti su 2016 m. lapkričio mėn., žemės ūkio produktų supirkimo kainos padidėjo 6,9 proc. Tam įtakos turėjo 9,9 proc. padidėjusios gyvulių ir gyvulininkystės produktų ir 2,9 proc. - augalininkystės produktų supirkimo kainos. Iš gyvulininkystės produktų labiausiai - 23,9 proc. - padidėjo kiaušinių supirkimo kainos, galvijų supirkimo kainos padidėjo 18,3 proc., natūralaus riebumo pieno - 14,7, bet pigiau supirktos avys ir ožkos - 14 proc., paukščiai - 4,4, kiaulės - 4 proc. Iš augalininkystės produktų daugiausia - net 42,6 proc. - pabrango vaisiai ir uogos, kukurūzai pabrango 23,5 proc., baltagūžiai kopūstai - 22,2, svogūnų galvutės - 22, bulvės - 21,5, rugiai - 15,3, kviečiai - 9,8, morkos - 9,4, miežiai - 8,7, kvietrugiai - 6,6, daržovės - 4,8 proc., bet atpigo grikiai - 28,1 proc., cukriniai runkeliai - 7,8, avižos - 6,9, rapsų sėklos - 6,4, burokėliai - 5,1, pomidorai - 5, ankštiniai augalai - 1,9 proc. 2017 m. sausio-lapkričio mėn., palyginti su tuo pačiu 2016 m. laikotarpiu, supirkta daugiau rapsų sėklų - 22,2 proc., daržovių - 22,1, kiaulių - 10,2, paukščių - 5,5 proc. Tačiau mažėjo supirkimai: kiaušinių - 24,5 proc., vaisių ir uogų - 21,2, bulvių - 3,3, javų - 2,3, avių ir ožkų - 1,5, galvijų - 1 proc.