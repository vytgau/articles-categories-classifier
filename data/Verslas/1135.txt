Finansų ministerija siūlo, kad abi įmonės šiemet galės suteikti 322,6 mln. eurų garantijų – 5,2 proc. mažiau nei pernai (340,14 mln. eurų). Žemės ūkio paskolų garantijų fondo įsipareigojimai vienu metu negalės viršyti 190,6 mln. eurų, o „Invegos“ – 132 mln. eurų, arba atitinkamai 7,1 proc. ir 2,2 proc. mažiau nei 2017 metais. Ministerijos teigimu, limitai gali būti perskirstyti, atsižvelgiant į faktinį jų panaudojimą.