Likusioje šalies dalyje rytą keliai daugiausia buvo sausi, vietomis drėgni. Telšių, Šiaulių ir Panevėžio apskrityse bei Jurbarko ir Jonavos rajonuose rytą silpnai snigo. Klaipėdos rajone buvo šlapdriba. Likusiose šalies dalyje be kritulių. Oro temperatūra svyravo nuo 0 iki 3 laipsnių šalčio. Vandens gylis krašto kelio Šilutė-Rusnė apsemtame ruože, kurio ilgis 394 metrai (nuo 6,318 iki 6,712 km), pakilo iki 9 cm. Eismas čia leidžiamas. Hidrometeorologijos tarnybos duomenimis, dieną daugelyje rajonų krituliai, daugiausia sniegas. Vietomis plikledis. Aukščiausia oro temperatūra nuo minus 1 iki 3 laipsnių šilumos.