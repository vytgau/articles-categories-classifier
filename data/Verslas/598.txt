Pagrindiniai metalai atpigs 15 proc., o platinos grupės metalai ir sidabras – 10 proc., mano banko ekonomistas Barnabasas Ganas. Tuo tarpu saugesniu laikomas turtas, aštrėjant konfliktui, toliau brangs. Pavyzdžiui, aukso kaina gali pakilti 20 procentų. Kiek anksčiau JAV valdžia paskelbė, jog gali būti nustatyti muitai kiniškų prekių importui, kurio bendra vertė sudaro iš viso apie 150 mlrd. JAV dolerių. Kinijos valdžia pažadėjo imtis atitinkamų atsakomųjų priemonių. Tačiau savaitgalį JAV prezidentas Donaldas Trumpas išreiškė viltį, kad prekybos ginčai su Kinija bus išspręsti taikiai, o kalbą Azijos ekonomikos forume Boao antradienį pasakęs Kinijos prezidentas Xi Jinpingas pažadėjo užsienio įmonėms užtikrinti didesnę prieigą prie šalies finansų ir pramonės sektorių. Jis taip pat pasakė, kad Kinija didins importą, gerins intelektinės nuosavybės apsaugą ir užsienio investicijoms užtikrins skaidresnę bei geriau valdomą aplinką. Varis, kuris vadinamas pasaulio ekonomikos augimo „barometru“, nuo metų pradžios atpigo 5 proc. iki 6,895 tūkst. JAV dolerių už toną.