Dėl konfidencialumo sutarčių pirmųjų investuotojų pavadinimai neatskleidžiami, bet Šiaurės miestelio technologijų parko vadovas Gediminas Pauliukevičius nurodo, kad tai lietuviško kapitalo įmonės iš inžinerinės pramonės, biotechnologijų ir saulės energetikos sričių. „Pagal užklausas, kurių sulaukėme išties nemažai, matome, kad įmonės domisi iki 1 hektaro dydžio žemės sklypais. Bet jeigu kurtųsi inovatyvi įmonė, kuriai reikėtų, pavyzdžiui, 5 hektarus, - drąsiai būtų galima derėtis. Beje, tokių kreipimųsi jau buvo", – sako G. Pauliukevičius.