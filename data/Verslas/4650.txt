Kinija žengia nauju vystymosi keliu: tiksliau sakant, ne žengia, o skrieja didžiuliu greičiu, sako ekspertas iš Didžiosios Britanijos, pastaruosius metus aktyviai besidomintis Kinijos vystymosi keliais bei klystkeliais. Kembridžo universiteto Politikos ir tarptautinių santykių departamento mokslinis darbuotojas Martinas Jacquesas teigia, kad Kinijos progresą stebėti labai įdomu, ir pateikia savų įžvalgų. Apsilankymas Kinijoje taip pakerėjo M. Jacquesą, jog šalis tiesiog užvaldė jo mintis. Tiesiog apsėstas Kinijos, M. Jacquesas ėmėsi tyrinėti šalies progresą ir visuomenės pokyčius. „Trumpam išvyksti, grįžti, o čia stovi naujas statinys. Tarsi nepameni jį matęs anksčiau. Pokyčiai labai intensyvūs. Ši teritorija pakito drastiškai. Nauji kelias. Metro linija. Londone, geriausiu atveju, naują metro liniją galime tikėtis turėti kas 15 ar 20 metų. Čia naujos metro linijos skleidžiasi kaip gėlės. Mano giliu įsitikinimu, patys kinai tampa atviresni, labiau savimi pasitiki, nebijo pasirodyti, kokie yra iš tikrųjų. Išmoko gyventi ir džiaugtis, mėgautis“, - sakė Kembridžo universiteto Politikos ir tarptautinių santykių departamento mokslinis darbuotojas Martinas Jacquesas. Visas savo įžvalgas ir pastebėjimus Kinijos ekspertas sudėjo į savo naujausią knygą „When China Rules The World“. Joje M. Jacquesas analizuoja Kinijos ir Vakarų valstybių vystymosi modelių panašumus ir skirtumus. Knygoje aprašoma ir kiniška svajonė – tokia, kokią jis pamatė savo akimis. Britas teigia, kad kiniška svajonė, apie kurią kalba Kinijos prezidentas Xi Jinpingas, susijusi ne tik su progresu šalies viduje, bet ir jos elgsena tarptautiniame kontekste.