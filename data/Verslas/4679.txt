Projektas, kurį ketinama pradėti 2018 metų pabaigoje, atsieis maždaug 210 mln. eurų, pareiškė vyriausybė. Kad pasiektų Baltijos jūrą, laivai, vykstantys iš Lenkijos Elbingo uosto, šiuo metu turi plaukti į Rusijos Kaliningrado sričiai priklausančius vandenis. „Šio kanalo statyba – vienas pagrindinių vyriausybės prioritetų“, – per susitikimą su vietos pareigūnais pareiškė už jūrų reikalus atsakingas Lenkijos ministras Marekas Grobarczykas. Įtampa tarp Europos Sąjungos (ES) ir Rusijos yra pasiekusi aukščiausią per dešimtmečius lygį ir Maskva jai priklausančiame Kaliningrado eksklave neseniai surengė masines karines pratybas.