Pigi energija ir ilgos žiemos Sibiro miestą Irkutską gali jau netrukus paversti idealia vieta vadinamiesiems bitkoinų gamintojams, neabejingiems aplinkosaugos idėjoms. Du vietos verslininkai nekantriai laukia, kada stipriau paspaus šaltukas – termometrų stulpeliams nukritus žemyn, jie galės išbandyti savo unikalią idėją: nedidelį medinį namuką apšildyti nedidelės bitkoinų gamyklos generuojama šiluma. Sibire yra ne viena didžiulė hidroelektrinė, tad elektros pagaminama daug. Perteklius lemia ir nedideles jos kainas – jos net kelis kartus mažesnės nei kitose Europos teritorijose. Rusijos piliečiai Ilja Frolovas ir Dmitrijus Tolmačiovas sako, kad dvi jų turimos bitkoinų gamyklos per mėnesį uždirba apie 430 dolerių, pinigai gaunami už transakcijų bitkoinais apdorojimą. Maža to, dieną naktį burzgiantys prietaisai kuo puikiausiai prišildo maždaug 20 kvadratinių metrų patalpą.