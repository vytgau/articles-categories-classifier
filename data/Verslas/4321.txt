Ši vieta vadinasi „District Winery“ – pirmoji ir vienintelė tokia Vašingtone, kur gaminamas vynas. Nuo rugpjūčio čia veikia ir restoranas. Įdomu tai, kad niekur aplink vynuogynų tikrai neišvysite. Skelbiama, kad vynuogės vyno gamybai „District Winery“ pasiekia tiek iš Rytų, tiek iš Vakarų pakrantės. Procesas ne iš paprastųjų, kad nieko keist, jog užima didžiąją dalį 1580 kvadratinių metrų ploto komplekso teritorijos. Kaip teigia, vienas iš „District Winery“ įkūrėjų Johnas Stiresas, šiuo metu jiems svarbiausias laukimas – 2018 metais pavasarį bus ragaujamas čia pagamintas rožinis vynas. Urbanistinė vyno gamyba paprastesnė tuo, jog neužkrauna ekonominės ar geografinės naštos, be kurios neįsivaizduojamas vynuogyno išlaikymas. Būtent tokia situacija, kaip teigia vyriausiasis vyno gaminimo ekspertas Conoras McCormackas, suteikia didžiausią laisvę. Vyno degustacija „Distric Winery“ kainuoja vos 10-15 dolerių, tad norinčiųjų niekada nestinga.