„Nėra tokio varianto, kuris prilygtų narystei ES ir būtų toks pats geras, kaip būti ES, – žurnalistams Edinburge sakė ji. – Šiuo atveju kalbame apie tai, kas mažiausiai kenkia mūsų ekonomikai.“ Atlikta nauja analizė rodo, kad Škotijos BVP iki 2030 metų gali smukti 8,5 proc., jeigu Londonui ir Briuseliui nepavyks pasiekti susitarimo ir Britanijai teks vėl laikytis Pasaulio prekybos organizacijos (PPO) taisyklių. Palyginimui, Škotijos ekonomika susitrauktų 6,1 proc., jeigu būtų pasirašytas laisvosios prekybos susitarimas su ES, ir 2,7 proc., jeigu JK liktų bendrojoje rinkoje. Anot N. Sturgeon, ši poveikio analizė yra labai rimtas įrodymas, kad Didžiajai Britanijai reikėtų likti bendrojoj rinkoje. Šiais metais Londonas ir Briuselis turėtų pereiti prie naujos „Brexit“ derybų fazės, susijusios su prekyba.