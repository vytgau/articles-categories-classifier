Lietuvos viešbučių ir restoranų asociacijos prezidentės Evaldos Šiškauskienės teigimu, augimas atspindi gerėjančią viešbučių padėtį – 6 proc. padaugėjo Lietuvą aplankančių turistų, didėjo viešbučių užimtumas, o profesionalių valymo produktų, įrenginių bei higienos reikmenų tiekėjo „Eksparas“ vadovas Sergejus Kurkutas taip pat sako, kad viešbučių padėtis dabar yra nebloga: „Didieji viešbučiai – rinkos lyderiai – auga ir stabiliai jaučiasi, tai matome iš jų pirkimo masto, tvarkingų atsiskaitymų“. Viešbučių kambarių stygių iš dalies turėtų užpildyti 2018 metais planuojami atidaryti bent 5 nauji viešbučiai. Anot E. Šiškauskienės, į rinką ateinantys stiprūs ženklai, kaip „Marriott“, „Hilton“, „Design Hotel“, turėtų atvesti daug naujų klientų, nes šie tinklai turi stiprias lojalumo programas visame pasaulyje.