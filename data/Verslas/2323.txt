Grynasis „Samsung Electronics“ pelnas laikotarpiu nuo spalio iki gruodžio pasiekė 12,26 trln. vonų (11,4 mlrd. dolerių), pardavimams išaugus 23,7 proc., iki 65,98 trln. vonų. Veiklos pelno rodiklis ketvirtąjį ketvirtį, lyginant su tuo pačiu 2016 m. laikotarpiu, pašoko 64,3 proc., iki 15,15 trln. vonų. Tuo tarpu visų 2017-ųjų veiklos pelnas taip pat buvo rekordinis - 42,19 trln. vonų, o pardavimai iš viso siekė 239,58 trln. Palyginti su 2016 m., „Samsung Electronics“ grynasis pelnas išaugo net 85,6 proc. „Samsung Electronics“ per pastaruosius porą metų išgyveno užsidegančių telefonų „Galaxy Note 7“ baterijų skandalą bei vicepirmininko Lee Jae-Yongo sulaikymą, bet, nepaisant to, kompanijos finansiniai rodikliai šiuo laikotarpiu išliko įspūdingi. Per pastaruosius porą metų „Samsung Electronics“ akcijų vertė daugiau nei padvigubėjo, todėl bendrovės akcijos tapo nepasiekiamos daugumai mažesnių investuotojų.