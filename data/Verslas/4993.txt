Vilniaus savivaldybė pranešė, kad bendrovės laimėjo skelbtą konkursą, kuriame taip pat dalyvavo Kauno sunkvežimių ir autobusų prekybos bendrovė „Adampolis“ kartu su „UniCredit Leasing“ Lietuvos filialu. Konkurso nugalėtojas pasirinktas pagal ekonomiškai naudingiausio pasiūlymo kriterijų. Savivaldybės atstovė Neringa Kolkaitė BNS informavo, kad nugalėtojų pasiūlymas siekė 40,486 mln. eurų, o antros vietos - 40,397 mln. eurų. „Patogus susisiekimas mieste – vienas iš savivaldybės prioritetų, todėl tikimės, kad šie ženklūs pokyčiai paskatins dar daugiau vilniečių savo kelionėms rinktis viešąjį transportą. Neabejoju, kad tai prisidės ir prie modernaus Vilniaus veido sustiprinimo“, - pranešime spaudai sako Vilniaus meras Remigijus Šimašius. Lizingo būdu bus įsigyta 100 dviašių ir 50 triašių žemagrindžių autobusų. Pirmieji 30 autobusų į Vilniaus gatvės išvažiuos kitų metų balandį, likusieji – vasaros pabaigoje. Sostinės savivaldybė rugsėjo viduryje susitarė su Lenkijos „Solaris“ dėl 41 naujo troleibuso įsigijimo už 19,2 mln. eurų.