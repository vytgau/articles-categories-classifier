Šių metų pradžioje „Amazon“ vadovo Jeffo Bezoso turto vertė viršijo 104 mlrd. JAV dolerių, ir jis tapo turtingiausiu žmogumi pasaulyje ir istorijoje. Neseniai „Oxfam“ atliktas tyrimas parodė, kad nuo 2015 metų 1 proc. turtingiausių pasaulio žmonių valdė daugiau turto nei likusi pasaulio gyventojų dalis. Ir jeigu šių milijardierių turtas ir toliau augs, jau po 25 metų pasaulis turės pirmąjį trilijonierių. Na, o kol kas į turtingiausių pasaulio devintuką, remiantis „Forbes“ duomenimis, patenka šie džentelmenai. 9. Michaelas Bloombergas – 51,4 mlrd. JAV dolerių 1981 metais M. Bloombergas įkūrė finansinės informacijos ir žiniasklaidos kompaniją „Bloomberg“, kurios 88 proc. akcijų priklauso jam. Iš šio akcijų paketo jis uždirba 9 mlrd. JAV dolerių. 8. Larry Ellisonas – 59,7 mlrd. JAV dolerių 1977 metais Larry Ellisonas tapo vienu iš programinės įrangos kompanijos „Oracle“ kūrėjų. Pradinė investicija į kompaniją sudarė 2 tūkst. JAV dolerių, iš kurių 1200 JAV dolerių L. Ellisonas atseikėjo iš savo kišenės. 2014 metais jis pasitraukė iš kompanijos vadovo pareigų, tačiau ir toliau aktyviai dalyvauja jos veikloje. 7. Bernard‘as Arnaultas – 64,8 mlrd. JAV dolerių Bernard‘as Arnaultas nuo 1989 metų vadovauja įmonių grupei LVMH, kuriai priklauso tokie prekių ženklai kaip „Louis Vuitton“, „Sephora“ ir „Dom Perignon“. 2016 metais visų grupės įmonių apyvarta siekė 40 mlrd. JAV dolerių. 6. Carlosas Slimas Helu su šeima – 67 mlrd. JAV dolerių Šis verslininkas kontroliuoja didžiausią Pietų Amerikoje mobiliojo ryšio bendrovę „América Móvil“, kurioje užima valdybos pirmininko pareigas. Jam taip pat priklauso akcijų dalis kasybos, nekilnojamojo turto ir plataus vartojimo prekes gaminančiose įmonėse. Jam priklauso ir laikraštis „The New York Times“. Jis yra turtingiausias Meksikos žmogus. 5. Amancio Ortega – 75,3 mlrd. JAV dolerių Amancio Ortega yra turtingiausias Europos žmogus. Jis yra vienas iš 1975 metais veiklą pradėjusios kompanijos „Inditex“, valdančios bendrovę „Zara“, steigėjų. Jis taip pat turi nekilnojamojo turto Londone, Niujorke ir Madride. 4. Markas Zuckerbergas – 75,3 mlrd. JAV dolerių Socialinio tinklo „Facebook“ vadovas šį tinklą sukūrė savo bendrabučio kambaryje Harvardo universitete prieš 13 metų ir nuo tada jis tapo vienu turtingiausių pasaulio žmonių. Kartu su žmona Priscilla Chan jie pažadėjo prieš mirtį paaukoti 99 proc. savo turto. 3. Warrenas Buffettas – 87,6 mlrd. JAV dolerių Itin sėkmės lydimas investuotojas yra bendrovės „Berkshire Hathaway“, valdančios daugiau nei 60 įmonių, vadovas. Nors jis vis dar gyvena gana kukliai, milijardieriumi jis tapo sulaukęs 32 metų. 2010 metais kartu su Billu Gatesu jis pažadėjo paaukoti labdarai mažiausiai pusę savo turto. 2. Billas Gatesas – 91,8 mlrd. JAV dolerių Billas Gatesas yra vienas iš 1975 metais veikti pradėjusios programinės įrangos kompanijos „Microsoft“ steigėjų. Šiuo metu jis yra kompanijos patarėjas technologijų klausimais ir valdybos narys. Jis taip pat yra investavęs į bendroves „Canadian National Railway“, „AutoNation“ ir kelias kitas. Kartu su žmona Melinda jie yra įkūrę savo labdaros fondą. 1. Jeffas Bezosas – 104,1 mlrd. JAV dolerių „Amazon“ įkūrėjas ir vadovas valdo beveik 17 proc. kompanijos akcijų. 2013 metais jis už 250 mln. JAV dolerių nusipirko laikraštį „The Washington Post“. Jam taip pat priklauso aeronautikos kompanija „Blue Origin“. Vien tik praėjusiais metais J. Bezosas uždirbo 19,3 mlrd. JAV dolerių.