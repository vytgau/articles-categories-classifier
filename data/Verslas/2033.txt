Šiame poste jis pakeis laikinai „Lietuvos energijai“ vadovavusį grupės strategijos ir plėtros direktorių Mindaugą Keizerį. „Lietuvos energijos“ stebėtojų taryba vasario pradžioje išrinko naująją valdybą, jos pirmininku ir generaliniu direktoriumi paskyrė buvusį telekomunikacijų bendrovės „Omnitel“ (dabar „Telia Lietuva“) viceprezidentą Darių Maikštėną. Valdybai jis vadovauja nuo vasario 1 dienos, o generaliniu direktoriumi pradeda dirbti nuo pirmadienio. Nuolatinio įmonės generalinio direktoriaus ir valdybos pirmininko poste D. Maikštėnas keičia pernai rugsėjį pasitraukusį Dalių Misiūną, kuris nuo praėjusios savaitės pradėjo vadovauti „Maxima grupei“.