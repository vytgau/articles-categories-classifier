Pasak prekybos centro vadovės plėtrai Jill Renslow, tokios parduotuvės kaip „Nordstrom“, „Macy's“ ir „Best Buy“ buvo sausakimšos. Labiausiai pirkėjų dėmesį traukė balsu valdomi prietaisai – tokie kaip išmanioji garso kolonėlė „Amazon Echo“, nostalgiją keliantys žaislai, drabužiai ir avalynė. Kaip ir kiti prekybos centrai „Mall of America“ bando konkuruoti su internetinės prekybos svetainėmis, viliodamas pirkėjus moderniomis naujovėmis. Nuo šiol pirkėjai gali rezervuoti geriausias automobilių parkavimo vietas dar prieš išvykdami į prekybos centrą, pasinaudodami specialia programėle. Be to, dabar daugiau nei 60 iš virš 500 prekybos centro parduotuvių siūlo savo klientams užsisakyti prekes internetu ir atsiimti jas pačiose parduotuvėse, sakė J. Renslow, pasak kurios, tai yra didelė permaina, lyginant su praėjusiais metais.