Smėlis turėtų būti paimtas iš Šventosios valstybinio jūrų uosto ir panaudotas Palangos kranto sąnašynų papildymo darbams, taip pat labiausiai pažeistoms žemyninės dalies apsauginio paplūdimio kopagūbrio vietoms papildyti. Taip siekdama stabilizuoti padėtį, kai dėl gamtinių veiksnių ir žmogaus veiklos sukeltų padarinių kilusi sparti pakrantės erozija. Nutarimo projektą teikia Aplinkos ministerija, atsižvelgdama į Palangos miesto savivaldybės administracijos direktorės kovą paskelbtą ekstremalią padėtį paplūdimio ruože nuo Palangos tilto iki Rąžės upės žiočių. Palangos pakrantė smėlio „injekcijomis gydyta“ daug kartų. Tačiau pastaruosius šešerius metus to nedaryta. Mokslininkai erozijos priežastimi įvardija dažnesnes ir stipresnes audras, kylantį vandens lygį bei smėlio mažėjimą bendroje jo apytakoje.