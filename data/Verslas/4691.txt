Iš viso per pastaruosius metus realios Didžiosios Britanijos gyventojų pajamos sumažėjo 0,3 proc., informuoja BBC. Iš viso birželio-rugpjūčio mėnesiais Jungtinėje Karalystėje dirbo 32,1 mln. žmonių, 94 tūkst. daugiau nei praėjusį ketvirtį ir 317 tūkst. daugiau nei tuo pat laikotarpiu pernai. Žemas nedarbo lygis gali dar labiau padidinti lūkesčius, kad kito Anglijos banko susitikimo lapkričio 2 d. metu bus nuspręsta kelti palūkanas. Nedirbančių žmonių Didžiojoje Britanijoje skaičius laikotarpiu nuo birželio iki rugpjūčio sumažėjo 52 tūkst., tačiau nedarbo lygis šalyje išliko 4,3 proc. bei toliau laikosi ties žemiausia riba nuo 1975 m. Smuko ir mažmeninė prekyba Šių metų rugsėjį, lyginant su rugpjūčiu, mažmeninė prekyba Jungtinėje Karalystėje netikėtai smuko - 0,8 proc., tuo tarpu rugpjūtį šis rodiklis augo sparčiausiai per pastaruosius dvejus metus, praneša BBC, remdamasi oficialiais Nacionalinio statistikos biuro (NSB) duomenimis. Tai reiškia, kad trečiąjį metų ketvirtį, lyginant su analogišku laikotarpiu prieš metus, mažmeninės prekybos augimas sulėtėjo iki 1,5 proc., žemiausio rodiklio nuo 2013 m. antrojo ketvirčio. Ši statistika paskelbta tuo metu, kai Anglijos centrinis bankas svarsto galimybę didinti palūkanų normą pirmą kartą per dešimtmetį. Nukritusi svaro vertė paskatino importuojamų prekių brangimą.