Tokį rezultatą bendrovė aiškina verslo pertvarkymo išlaidomis bei investicijomis į prekybą internetu. IKEA suaktyvėjimas internete siejamas su mažėjančiu dažniausiai miestų pakraščiuose esančių jos fizinių parduotuvių lankomumu bei naujomis skaitmeninėmis idėjomis. Metų pajamos augo kukliai – 1,7 proc. iki 36,3 mlrd. eurų, iš jų 34,1 mlrd. eurų sudarė mažmeninių pardavimų pajamos. „Urbanizacija ir skaitmeninių technologijų įsigalėjimas keičia pirkimo įpročius. Siekiame būti arčiau tų, kuriems mūsų prekės ir paslaugos kol kas nepasiekiamos, kurie negali atvykti į mūsų parduotuves“, – bendrovės pranešime cituojamas jos naujasis vadovas Jesperas Brodinas. Iš viso IKEA per metus investavo 3,1 mlrd. eurų. Šiuo metu 49-iose pasaulio šalyse veikia daugiau kaip 400 IKEA parduotuvių. Pagrindinė bendrovės rinka – Europa, kurioje ji susižeria apie du trečdalius pajamų. Šiais finansiniais metais IKEA planuoja atidaryti 22 naujas parduotuves, palyginti su 14 atidarytų pernai. Ateityje šį rodiklį ketinama didinti iki 25 per metus.