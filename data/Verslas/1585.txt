Oficialioje Jungtinės Karalystės Vyriausybės interneto svetainėje nurodoma, kad šalto oro išmoka (angl. Cold Weather Payment) mokama tiems asmenims, kurie jau gauna kai kurių rūšių kitas išmokas. Šalto oro išmoka mokama tada, kai nuo laikotarpiu lapkričio iki kovo gyvenamoje vietovėje fiksuojama (arba prognozuojama) oro temperatūra septynias dienas iš eilės yra 0 laipsnių pagal Celsijų arba žemesnė. Už kiekvieną tokią šaltą savaitę į gyventojo sąskaitą pervedami 25 svarai sterlingų (28,28 Eur). Į tokią išmoką gali pretenduoti dalis pensininkų, taip pat darbo ieškantys gyventojai, kai kurie kiti paramos gavėjai. Iki 1953 m. rugpjūčio 5 d. dienos gimę Didžiosios Britanijos gyventojai taip pat turi teisę į 100–300 svarų (maždaug nuo 113 iki 339 Eur) dydžio „žiemos kuro“ (angl. Winter Fuel Payment) išmoką, kurios tikslas – padėti apmokėti šildymo sąskaitas mažesnes pajamas gaunantiems gyventojams. Į šią išmoką gali pretenduoti valstybines pensijas ir kitas socialines išmokas gaunantys gyventojai. Vasario pabaigoje Didžiosios Britanijos sostinėje Londone ir daugelyje kitų vietų laikėsi neigiama temperatūra.