Išsiliejusi Smiltalės upė užliejo kelią – jis neišvažiuojamas, vanduo prasiplėtė į žmonių daržus, kiemus. „Namai apsemti, rūsys apsemtas, vandens – virš kelių, krosnis tuoj bus apsemta. Žiemą nežinau kaip šildysimės“, – pasakojo klaipėdietė. Kai kurie klaipėdiečiai ėmė patys montuoti pervažas, kad pasiektų medikus ir kitas įstaigas. Jie sako, kad kelio miesto pakraštyje neįveiktų nei gaisrinė, nei greitoji. Jie jau į pagalbą kvietė amfibijas. Klaipėdoje per 11 dienų prilijo daugiau nei per mėnesį. Dėl liūčių šalies ūkininkams patyrus dešimtis milijonų eurų nuostolių, visoje šalyje paskelbta ekstremali situacija.