Emisija pradėta platinti praėjusių metų rugsėjo 25 dieną, paskutiniame jos papildymo aukcione vasario 26 dieną obligacijų parduota taip pat už 25 mln. eurų, o vidutinės palūkanos buvo 0,397 procento. Po pirmadienio aukciono bendras emisijos nominalus dydis pasiekė 155 mln. eurų. Aukcione pasiūlyta mažiausia palūkanų norma buvo 0,37 proc., patvirtinta didžiausia – 0,4 procento. Šiai VVP emisijai nustatytas 0,3 proc. atkarpos dydis. VVP paklausa aukcione siekė 86,975 mln. eurų, iš jų 43,975 mln. eurų sudarė konkurenciniai pasiūlymai. Ši VVP emisija bus išperkama 2022 metų rugsėjo 27 dieną.