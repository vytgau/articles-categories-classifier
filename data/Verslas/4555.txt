Kanados ir Meksikos atstovai atmeta pagrindinius Vašingtono pasiūlymus. Štai pagrindinės nesutarimo priežastys: „Saulėlydžio“ nuostata JAV prezidento Donaldo Trumpo administracija siūlo į NAFTA įtraukti nuostatą, kad ji automatiškai nustoja galioti po penkerių metų, o tam, kad ji toliau galiotų, reikėtų visų trijų vyriausybių autorizavimo. Tam iš karto pasipriešino Otava ir Meksikas bei JAV pramonę. Po antradienį Vašingtone pasibaigusio ketvirtojo derybų raundo Meksikos finansų ministras Ildefonso Villarealis sakė, kad tokia nuostata yra „destrukcinė“, nes „nauja NAFTA sutartis privalo sukurti būtiną aiškumą, kad būtų kuriamos darbo vietos“. JAV prekybos rūmai tokį pasiūlymą pavadino „pavojingu“ ir kad jam priešinasi „didžioji dalis“ JAV verslo ir žemės ūkio sektoriaus, o taip pat keli JAV įstatymų leidėjai. Automobilių gamyba Pagal NAFTA sutartį, mažiausiai 62,5 proc. automobilio dalių turi būti pagaminta vienoje iš trijų sutartį pasirašiusiųjų šalių, kad nebūtų taikomi muitai. D. Trumpas nori, kad ši dalis būtų padidinta iki 85 proc. ir kad 50 proc. šių dalių būtų pagaminta Jungtinėse Valstijose. Vašingtonas taip pat nori, kad į šią procentinę dalį būtų įtraukti ir plieno, aliuminio, vario ir plastiko komponentai, panaudoti tų dalių gamybai, skelbia JAV ir Kanados žiniasklaida. Tokiam siūlymui priešinasi ir pati automobilių gamybos pramonė. Arbitražas pagal 19-ąjį skyrių Mažai naudojama nuostata numato privačių teisės ekspertų arbitražą sprendžiant ginčus dėl kompensacinių ir antidempingo muitų. D. Trumpo administracija šią nuostatą pavadino nesąžininga JAV įmonių ir darbuotojų atžvilgiu, nes minėtas skyrius gali panaikinti JAV agentūrų sprendimus. Tačiau Kanada yra sėkmingai pasinaudojus šia nuostata atmesti JAV kaltinimus, kad Kanados eksportuotojai vykdo medienos dempingą. „Efektyvus, skaidrus ir įgyvendinamas ginčių sprendimo mechanizmas yra labai svarbus NAFTA sutarčiai, – antradienį sakė Kanados užsienio reikalų ministrė Chrystia Freeland. – Kaip ir gera tvora užtikrina gerus santykius su kaimynais, taip ir geras ginčių sprendimo mechanizmas užtikrina gerą darbą su prekybos partneriais.“ Liepą Meksikos įstatymų leidėjai taip pat paragino savo vyriausybę atmesti bet kokius pasiūlymus per NAFTA derybas dėl 19-ojo skyriaus panaikinimo. Investuotojų ir valstybės ginčai Remiantis NAFTA sutarties 11-uoju straipsniu, investuotojai gali imtis teisinių veiksmų tiesiogiai prieš vyriausybes dėl diskriminacinių praktikų. Ši nuostata kritikuojama dėl to, kad leidžia arbitražo komisijoms atmesti vietos teismų nutartis ir taip, kaip manoma, pažeidžia nacionalinį suverenitetą. D. Trumpo administracija nori šios nuostatos panaikinimo. Tačiau tam nepritaria JAV prekybos rūmai. „Ši nuostata tikrai nepažeidžia niekieno suvereniteto, bet užtikrina, kad su investuotojais elgiamasi sąžiningai ir jiems kompensuojama nusavinimo atveju“, – sakė rūmų pirmininkas Tomas Donahue. Kanadietiškas pasiūlos valdymas Nuo aštuntojo praėjusio amžiaus dešimtmečio ši sistema saugo Kanados ūkininkus ir vartotojus nuo pieno produkcijos ir paukštienos kainų svyravimų, tačiau taip pat atvaizdo užsienio konkurenciją. JAV, kaip skelbiama, nori, kad per dešimtmetį šios sistemos būtų atsisakyta, kas leistų JAV eksportuoti pieno produkciją ir paukštieną į Kanadą. Tuo tarpu Kanada teigia, kad JAV gamintojai minėtuose sektoriuose yra subsidijuojami. Viešieji pirkimai Ch. Freeland sakė, kad Vašingtonas siūlo riboti NAFTA partnerių prieigą prie JAV vyriausybinių viešųjų pirkimų. „Jungtinės Valstijos pateikė pasiūlymą, kuris, remiantis mūsų skaičiavimais, Kanadai ir Meksikai sukurtų mažesnes galimybes dalyvauti JAV viešųjų pirkimų rinkoje, nei dabar turi Bahreinas“, – sakė ji.