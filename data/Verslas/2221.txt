„JD.com“ steigėjas Richardas Liu pranešė britų laikraščiui apie planus pradėti operacijas Prancūzijoje, investuojant milijardą eurų iki 2019 metų, vėliau plėstis Vokietijoje ir Jungtinėje Karalystėje. „JD.com“ yra antra didžiausia Kinijos elektroninės prekybos bendrovė, išgarsinusi savo vardą veikiau dėl vidaus paslaugų paskirstymo tinklo nei ryšiais su išorės bendrovėmis. Bendrovė turi įvairų prekių asortimentą - nuo buitinės elektronikos iki drabužių, maisto ir namų apyvokos reikmenų. Bendrovės plėtra Europoje mes iššūkį internetinės prekybos milžinei „Amazon“, kuri investavo per 15 mlrd. eurų į savo operacijas regione. Tačiau pastaruoju metu „Amazon“ lydi nesėkmės dėl Europos Sąjungos (ES) pradėto įmonės veiklos tyrimo. Pernai spalį ES nurodė JAV bendrovei „Amazon“ Liuksemburgui grąžinti 250 mln. eurų nesumokėtų mokesčių. ES konkurencijos komisarė Margrethe'ė Vestaeger teigė, kad Liuksemburgas JAV prekybos milžinui teikė „neteisėtas mokesčių lengvatas“.