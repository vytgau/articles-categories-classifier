Į DELFI redakciją kreipėsi skaitytoja Irina, „Wizz Air“ lėktuvu pirmadienį turėjusi grįžti iš Eindhoveno Nyderlanduose į Kauną. Ji liko šokiruota, kai niekam nieko nepaaiškinus, skrydžių bendrovė pasiūlė kaip nori pačiam nusigauti į kitą šalį arba laukti kitos savaitės. „Viskas buvo taip. Kai tik oro uoste išgirdome, kad skrydis atšauktas, visi kaip bandos instinkto vedami nubėgome prie informacijos. Čia niekas nieko nepasakė, dėl ko skrydį atšaukė. Jokios informacijos nesuteikė. Kadangi stovėjau eilės viduryje, tai pasiūlė grįžti ketvirtadienį. Arba trečiadienį iš Briuselio į Gdanską. Bet kur logika? Aš esu Olandijoje, kaip man nusigauti į Briuselį ir po to grįžti iš Gdansko? Sako, viešuoju transportu, kaip nori“, – pasakojo dviejų vaikų mama. Ji džiaugėsi bent tuo, kad moka angliškai, tačiau tarp daugybės atšaukto lėktuvo keleivių buvo ir tokių, kurie angliškai nekalba. „Pasimetę, vyresnio amžiaus, ką jiems daryti? Gal jiems į darbą, gal pas gydytojus. Sakiau, kad man tiks ir Vilnius, ir Kaunas, ir Ryga, kaip nors ir iš jos nusigausiu. Bet kur apsistoti iki skrydžio? Sako, mes jums duosime viešbutį vienai nakčiai. O tai kur būti kitas naktis? Kaip norite, tokios taisyklės ir viskas. Vis dėlto „Wizz Air“ darbuotojai po to paaiškino: gali už savo pinigus naudotis viešbučiu, bet proto ribose, ne geresniam nei 3 žvaigždučių, vėliau prašyti kompensacijos. Bet ką tai reiškia? Jei esu ne vietinė, kaip man žinoti, kur koks viešbutis – ar 3 ar 5 žvaigždučių? O dėl maisto? Gali numanyti, kad gal sušių restoranas netinka, bet kaip suprasti, kur ir už kiek valgyti kokius čekučius rinkti? Man pasisekė, bet jei gerai išgirdau, kitai moteriai skrydį namo pasiūlė tik kitą pirmadienį. Bet neįsivaizduoju, ką reikėtų daryti, jei žmogus neturi pinigų, jeigu giminės toli gyvena?“ – stebėjosi moteris. Kauno oro uosto tvarkaraštyje skelbiama, kad į Endhoveną skrydžiai vykdomi pirmadieniais ir penktadieniais. „Wizz Air“ atstovai DELFI atsiuntė tokį komentarą: „Kovo 26 d. aviakompanijos „Wizz Air“ skrydis (nr. W6 8152) iš Eindhoveno į Kauną buvo atšauktas dėl nepalankių oro sąlygų – itin tiršto rūko, kuris neleido orlaiviui nusileisti Eindhoveno oro uoste. Remiantis aviakompanijos politika bei ES teisės aktais, keleiviams buvo suteikti keli maisto talonai užkandžiams bei pagal poreikį – apgyvendinimas viešbutyje. Šio skrydžio keleiviams buvo pasiūlyta skrydžio alternatyva, visiškas pinigų grąžinimas arba 120 proc. sumokėtos sumos sugrąžinimas į jų „Wizz Air“ sąskaitas. Keleivių išlaidos (viešbutis / apgyvendinimas, maistas ir kt.), susijusios su skrydžio atšaukimu, bus kompensuotos iki logiškai pagrįstos sumos pagal pateiktas atitinkamas sąskaitas faktūras. Keleiviai maloniai prašomi savo prašymą pateikti Wizzair.com svetainėje: https://wizzair.com/lt-lt/informacija-ir-paslaugos/padekos-ir-skundai/#/ Nors negalime kontroliuoti oro sąlygų, „Wizz Air“ nuoširdžiai atsiprašo visų keleivių už šio atšaukimo sukeltus nepatogumus, tačiau kartu norime priminti, kad keleivių, įgulos ir orlaivių saugumas visada išlieka mūsų prioritetu.“ Kas kada kam priklauso Europos vartotojų centras Lietuvoje informuoja, kad atšaukto skrydžio atveju keleiviai turi teisę į pasirinkimą atgauti už bilietą sumokėtus pinigus arba vykti kitu maršrutu: Teisė į rūpinimąsi (pasirinkus laukti kito skrydžio): Atsižvelgiant į laukimo laiką, Jums turi būti pasiūlyti maistas ir gaivieji gėrimai, apgyvendinimas viešbutyje, transportas iš oro uosto į apgyvendinimo vietą (viešbutį ar kitą) ir atgal, galimybė du kartus nemokamai paskambinti telefonu, išsiųsti telekso ar fakso pranešimus arba elektroninius laiškus. Teisė į kompensaciją * Kai keleiviams siūloma vykti į galutinę paskirties vietą kitu maršrutu ir kito skrydžio atvykimo laikas yra vėlesnis už keleivio įsigytame biliete nurodytą tvarkaraštyje numatytą atvykimo laiką mažiau kaip a) dviem valandomis – 1,5 tūkst. km ar mažesnio atstumo skrydžių atveju; b) trimis valandomis – visų didesnio kaip 1,5 tūkst. km atstumo Bendrijos vidaus skrydžių ir visų kitų 1,5 tūkst. – 3,5 tūkst. km atstumo skrydžių atveju; c) keturiomis valandomis – visų skrydžių, kuriems netaikomas a arba b punktas, atveju, skrydį vykdantis oro vežėjas gali 50 proc. sumažinti 1 dalyje numatytą kompensaciją. Kompensacija nepriklauso šiais atvejais: