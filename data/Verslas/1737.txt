Japonijos telekomunikacijų bendrovė NTT tikisi, kad 2020 metų Tokijo olimpines žaidynes galės praturtinti papildoma dimensija: pasitelkusi trimačių hologramų technologiją, ji planuoja tiesiogiai projektuoti sporto varžybas. Šiuo metu NTT kuria naują sistemą, kurią pavadino „Kirari! For Arena“. Kitaip negu dabartinių technologijų atveju, jai nereikia, kad prie sportininkų kūnų būtų pritaisyti jutikliai. „Kirari! For Arena“ naudoja daugybę vaizdo kamerų, kad sektų žaidėjų judesius. Tuomet vaizdai perduodami į prietaisus, kurie jau kitoje vietoje demonstruoja trimates halogramų figūras beveik realiuoju laiku. Taigi, pavyzdžiui, gerbėjai, kurie negalės stebėti karatė varžybų arenoje, galės matyti jas tiesiogiai trimačių hologramų formatu.