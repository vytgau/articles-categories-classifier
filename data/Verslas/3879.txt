Iš viso į jos įrengimą ir patalpų statybas investuota beveik 700 tūkst. eurų, rašoma pranešime spaudai. Prekybos tinklo viešųjų ryšių vadovės Bertos Čaikauskaitės teigimu, beveik 800 kv. m prekybos ploto parduotuvėje gyventojai ras maisto bei kitų prekių asortimentą, o dėmesys bus skiriamas šviežio maisto – daržovių ir vaisių, mėsos, žuvies, kepinių bei konditerijos gaminių – pasirinkimui. Anot prekybos centro atstovės, gyventojų patogumui šalia parduotuvės yra įrengta 70 vietų automobilių stovėjimo aikštelė. Dėl naujosios parduotuvės Marijampolėje sukurtos 26 naujos darbo vietos. IKI yra vienas didžiausių mažmeninės prekybos tinklų Lietuvoje. Iš viso jam priklauso 231 parduotuvės daugiau nei 65 šalies miestuose.