VPT išvadoje teigiama, kad „Vilniaus vandenys“ apribojo konkurenciją, nes nurodė, jog dalyviai turi būti įvykdę panašių mokymų bent už 42 tūkst. eurų. Tarnybos nuomone, buvo galima reikalauti, kad sutarčių vertė siektų 30 tūkst. eurų. Be to, „Vilniaus vandenys“ reikalavo, kad dalyviai per pastaruosius trejus metus vienoje įmonėje būtų apmokę 32 vadovus ir vedę ne mažiau nei 240 akademinių valandų mokymų. „Nustatyti reikalavimai ta apimtimi, kuria apibrėžiamas vienos įmonės vadovų skaičius ir akademinių valandų skaičius, yra pertekliniai ir nepagrįsti“, - teigiama VPT išvadoje. „Vilniaus vandenys“ taip pat nepateikė dalyviams paaiškinimų apie sąlygose nustatytus reikalavimus ir taip pažeidė konkurso sąlygas.