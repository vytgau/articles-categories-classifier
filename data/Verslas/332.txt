Palyginimui, Lietuvos 2018 m. valstybės biudžeto asignavimai sudarė 9,5 mlrd. eurų. Antrąją vietą šiame sąraše užėmė kompanijos „Severstal“ savininkas Aleksejus Mordašovas (18,7 mlrd. dolerių), trečiąją - pernykštis reitingo lyderis, bendrovės „Novatek“ vadovas Leonidas Michelsonas (18 mlrd. dolerių). Į lyderių dešimtuką taip pat pateko kompanijos „Lukoil“ prezidentas Vagitas Alekperovas (16,4 mlrd. dolerių), vienas iš pagrindinių bendrovės „Sibur“ akcininkų Genadijus Timčenka (16 mlrd. dolerių), „Norilsk nikel“ bendraturtis Vladimiras Potaninas (15,9 mlrd. dolerių), bendrovės „EuroChem“ savininkas Andrejus Melničenka (15,5 mlrd. dolerių), „Alfa Group“ bendraturtis Michailas Fridmanas (15,1 mlrd. dolerių), kompanijos „Rusal“ akcininkas Viktoras Vekselbergas (14,4 mlrd. dolerių) ir bendrovės „Metalloinvest“ pagrindinis savininkas Ališeras Usmanovas (12,5 mlrd. dolerių). 200 turtingiausių Rusijos žmonių bendras turtas vertinamas 485 mlrd. dolerių. Pažymima, kad jis išaugo 25 mlrd. dolerių. Milijardierių skaičius šiais metais padidėjo nuo 96 iki 106, rašo „Forbes“.