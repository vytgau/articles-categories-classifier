Lietuvos vyriausiasis administracinis teismas (LVAT) trečiadienį atmetė S. Babarsko skundą ir paliko Vilniaus apygardos administracinio teismo (VAAT) 2016 metų gegužę priimtą sprendimą. „Skirta drausminė nuobauda – nurodymas Auditorių rūmams panaikinti auditoriaus vardą – yra tinkama ir proporcinga pareiškėjui (S. Babarskui – BNS) taikyta poveikio priemonė už padarytus pažeidimus“, – rašoma LVAT nutartyje. 2012 metais audito įmonė „Deloitte Lietuva“ ir jos auditorius S.Babarskas atliko Ūkio banko 2011 metų finansinių ataskaitų auditą. Audito ir apskaitos tarnyba nustatė jo trūkumų ir 2014 metų liepą Lietuvos auditorių rūmams nurodė panaikinti S.Babarsko auditoriaus vardą bei pareiškė įspėjimą „Deloitte Lietuvai”.