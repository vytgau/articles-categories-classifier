Už šias lėšas bus pastatytas naujas kogeneracinis įrenginys, gaminsiantis energiją iš atsinaujinančių energijos išteklių (biokuro), jo įrengtoji elektrinė galia sieks apie 73 megavatus (MW), o šiluminė galia - apie 169 MW. Numatoma, kad nauja Vilniaus kogeneracinė jėgainė galės pagaminti apie 40 proc. sostinei centralizuotai tiekiamos šilumos. Projektas finansuojamas iš 2014-2020 metų Europos Sąjungos fondų lėšų. Vilniaus kogeneracinės jėgainės projektą įgyvendins valstybės valdoma energetikos įmonių grupė „Lietuvos energija“.