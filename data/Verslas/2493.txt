Konservatorius Antanas Matulas siūlo 9 proc. PVM taikyti ir akmens anglims, durpėms, malkoms ir medienos atliekoms, gamtinėms dujoms, elektros energijai. Išplėsti lengvatinio PVM taikymą šilumai pernai siūlė visų partijų atstovai, bet Seimas visus siūlymus atmetė. Premjeras Saulius Skvernelis yra priekaištavęs, kad PVM lengvata šildymui nėra socialiai teisinga, nes taikoma ir turintiems didelės vertės nekilnojamojo turto, erdvius ir prabangius butus, tačiau ja nesinaudoja gyvenantieji privačiuose namuose ir šildantys juos dujomis, malkomis ar kitu kuru. Seimas gruodį paliko neribotą laiką galioti 9 proc. PVM centralizuotai šilumai.