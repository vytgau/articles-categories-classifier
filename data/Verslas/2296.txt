Apie tai, kiek gyventojams pavyko sukaupti pensijai privačiuose pensijų fonduose buvo skelbiama Martyno Žilionio straipsnyje DELFI „Kiek pinigų pernai prarado tūkstančiai gyventojų, kaupiančių pensijas". Straipsnyje dėstoma, kad beveik visi dirbantys žmonės yra sudarę pensijų kaupimo sutartis ir į jų sąskaitą pensijų fonde kas mėnesį pervedama tam tikra suma pinigų. Tačiau retas žino, kad ten kaupiamas turtas gali ir nuvertėti. Daugiau skaitykite čia. Kitą dieną komentarą apie kaupimą privačiuose pensijų fonduose parašė ekonomistas ir profesorius Romas Lazutka, sausio 30 d. publikuota jo nuomonė „Kvailių žvejonė pensijų fondais". „Tačiau tikslesnis skaičius antraštėje būtų „šimtai tūkstančių“. Kodėl yra daug blogiau, nei parodyta Martyno Žilionio straipsnyje? Todėl, kad kvailių žvejokliai, anot lietuviams gal žinomiausio Nobelio ekonomikos premijos laureato R. Shillerio knygos, pensijai kaupiamų lėšų prieaugį lygina tik su infliacija. Tą siūlo daryti ir savo aukoms", - rašė profesorius. Daugiau skaitykite čia. Sausio 31 d. savo nuomonę „Kur eurų nėra? Kas kvailys?" paskelbė investuotojas Algimantas Variakojis.„Esu investuotojas, uždirbantis iš investicijų. Tai mano profesija. Padedu uždirbti ir kitiems, tiek investuojant, tiek pritraukiant kapitalo. Ir kaupiu pensiją viename iš pensijų fondų", - rašė jis. Daugiau skaitykite čia. Galiausiai į diskusiją įsitraukė ekonomistas, profesorius Raimondas Kuodis, jis savo atsakymą adresavo A. Variakojui.„Pirma, pensijų fondų grąža po (riebokų) komisinių turi aplenkti ne INFLIACIJĄ (jų pačių patogiai pasirinktą benchmarką), o Sodros grąžą - nominalų algų fondo augimą. (PF atstovai dažnai sako, kad PAYG sistemos grąžos iš viso neturi, bet čia nekompetencijos pensijų ekonomikos klausimais demonstravimas; nepainioti su kompetencija investavimo srityje, čia visai kitas dalykas). Antra, anuitetai (ir jų aktuarinis neteisingumas) YRA pensijų fondų problema, nes tai sudėtinė proceso dalis, išvestinė pačių II pakopos fondų egzistavimo problema. (Atidavimas vienkartinės sumos nėra pensija, kaupti (skalbimo) mašinai yra pigesnių būdų.)Nice try, Algimantas Variakojis", - rašė R. Kuodis.  