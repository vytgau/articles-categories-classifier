Visoje šalyje fiksuojamas maisto produktų ir kitų prekių trūkumas, skelbia „CNN Money“. Nuo šių metų pradžios bolivaras dolerio atžvilgiu nuvertėjo jau 96 proc.: antradienį vienas doleris kainavo 84 tūkst. bolivarų, nors lapkričio pradžioje už vieną dolerį buvo mokama dar 41 tūkst. bolivarų. Palyginimui, metų pradžioje vienas doleris kainavo tik 3100 bolivarų, rodo į Pietų Ameriką orientuoto tinklalapio „DolarToday“ duomenys. Tuo tarpu infliacija Venesueloje siekia 4115 proc., Johnso Hopkinso universiteto hiperinfliacijos specialistas Steve‘as H. Hanke. „Ekonomika pateko į „mirties kilpą“, – pažymėjo jis. – Situacija smarkiai pablogėjo per pastarąsias kelias savaites.“ Krizė Venesueloje pagilėjo po to, kai šalies valdžia pradelsė sumokėjo palūkanas už valstybės ir valstybinės naftos kompanijos išleistas obligacijas. Šiuo metu Venesuelos užsienio skola siekia apie 150 mlrd. JAV dolerių, tačiau šalis siekia skolas restruktūrizuoti.