Tuo metu doleris, remiantis prekybos platformos duomenimis, jau vertinamas daugiau 64-iais rubliais, rašo tvrain.ru. Balandžio 9 d. rublio kaina gerokai smuktelėjo. Taip nutiko po to, kai JAV finansų ministerija paskelbė naujas sankcijas, nukreiptas prieš 24 Rusijos verslininkus ir valdininkus, taip pat prieš 15 įmonių. „Juoduoju pirmadieniu“ pramintoje dienoje, Rusijos akcijų rinkos kapitalizacija sumažėjo 820 mlrd. rublių. Tokio smukimo per vieną dieną nebuvo užfiksuota nuo 2014 metais įvykdyto Krymo prijungimo. Maskvos biržos indeksas nukrito 8,34 proc., o RTS – 11,44 proc. Agentūros „Bloomberg“ duomenimis, pirmadienį, balandžio 9 d., Rusijos milijardieriai iš viso prarado 16 mlrd. dolerių. Rusijos ministras pirmininkas Dmitrijus Medvedevas pareiškė, kad Vyriausybė ketina paremti įmones, kurioms taikomos sankcijos, ir nurodė parengti būtinąsias paramos schemas.