Socialinės apsaugos ir darbo ministerijos Darbo teisės skyriaus patarėja Rūta Juršaitė BNS sakė, kad stebėsenos duomenys parodys, kaip pakeistas Darbo kodeksas veikia. Rezultatai bus naudojami ateityje svarstant, kaip toliau reikėtų tobulinti darbo santykius reglamentuojančius teisės aktus. Darbo kodekso stebėsenos rezultatai bus pristatomi Trišalei tarybai. Darbo inspekcija Darbo kodekso veikimą stebėjo paskutinius šešis 2017 metų mėnesius. Liberalesnis Darbo kodeksas įsigaliojo nuo praėjusių metų vidurio.