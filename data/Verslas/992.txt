Artėjant šiais metais Rusijoje vyksiančiam Pasaulio futbolo čempionatui šalis skuba sutvarkyti varžybų vietas, todėl Sibire esančiame Jekaterinburge šeštadienį, kovo 24 dieną, buvo susprogdintas jo žinomiausias objektas – surūdijęs pusiau užbaigtas sovietinio laikotarpio televizijos bokštas. Jekaterinburge šimtai žmonių, prieštaraujančių televizijos bokšto griovimui, praėjusios savaitės pradžioje dalyvavo renginyje „Apkabinkime bokštą“. Jekaterinburgo skaitmeninė kompanija „Tengo Interactive“ siekia prisiminimus apie garsųjį bokštą paversti dar labiau apčiuopiamais – pasirodys nepriklausomas vaizdo žaidimas, kuriame žaidėjas gali užlipti į bokšto viršų ir pamatyti miesto panoramą iš paukščio skrydžio. „Šis bokštas buvo puikus inžinerinis projektas. Tad, žinoma, man tai netektis. Per daug buvo investuota į bokštą, per daug kvaila jį prarasti“, - sakė radijo laidų vedėjas Aleksandras Carikovas. Bokšto statyba pradėta 1983 metais, tačiau subyrėjus Sovietų Sąjungai taip ir nebuvo niekad baigta.