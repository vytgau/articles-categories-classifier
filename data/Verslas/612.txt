„Šiltąjį sezoną pristatytas maršrutas bus visiškai naujas produktas nei buvo kadaise. Siekiame kelionės metu keleiviams suteikti maksimalų komfortą, todėl maršrutu važiuos šiuolaikiški, patogias sėdimas vietas turintys traukiniai, kuriuose bus galimybė vežtis dviračius ar keliauti su augintiniais“, – pranešime spaudai cituojamas Keleivių vežimo direkcijos direktorius Linas Baužys. Prieš daugiau nei dešimtmetį traukinių eismas tarp Klaipėdos ir Šilutės nutrauktas dėl geležinkelio viaduko remonto, tačiau baigus remonto darbus, jis atnaujintas nebuvo. Traukinys iš Klaipėdos į Šilutę ir atgal kursuos kasdien, o visa kelionė truks mažiau nei valandą. Bilieto kaina, vykstant iš uostamiesčio iki Šilutės, turėtų siekti 4 eurus. Šią vasarą taip pat bus atnaujintas pernai kursavęs Pajūrio ekspresas – jungtinis „Lietuvos geležinkelių“ ir vežėjų autobusais maršrutas Vilnius-Nida ir Vilnius-Palanga.