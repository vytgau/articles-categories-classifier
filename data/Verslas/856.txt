Jos pranešime pažymima, jog 2016 metų pelnui įtakos turėjo vienkartinės "Visa" akcijų pardavimo pajamos. Neskaičiuojant jų, pelnas pernai buvo 29,5 proc. mažesnis negu užpernai. Pelningai pernai dirbo 10 Latvijos bankų ir keturi šalyje veikiantys užsienio bankų filialai. Nerezidentų (užsienio įmonių ir piliečių) indėlių Latvijoje veikiančiuose banko per praėjusius metus sumažėjo 12 proc. iki 8,1 mlrd. eurų, o rezidentų indėlių suma beveik nepakito - 12,2 mlrd. eurų. Iš viso indėlių sumažėjo 1,1 mlrd. eurų, arba 5,1 procento. Nepaisant indėlių mažėjimo, bankų sistemos likvidumas išliko didelis - 59,9 proc. metų pabaigoje. Naujų paskolų pernai išduota 23,6 proc. mažiau nei užpernai - 2,3 mlrd. eurų. Visas paskolų portfelis sumenko 4,6 proc., iš jų šalies įmonėms - 4 proc., gyventojams - 0,9 proc., nerezidentams - 14 procentų. Ilgiau kaip 90 pradelstų paskolų dalis per praėjusius metus sumažėjo iki 4,1 procento.