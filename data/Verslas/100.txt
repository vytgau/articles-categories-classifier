„Nepriklausomybės laikotarpiu suskaičiavome, kad darbe sužaloti 83 tūkst. žmonių. Tai reiškia, kad mes turime suluošintų ir neįgalių žmonių skaičių, atitinkantį dviejų miestų gyventojų skaičių, pavyzdžiui, Alytų ir Uteną sudėjus kartu yra toks kiekis sužalotų ar neįgalių žmonių ir tai yra neraminantys skaičiai“, – statistika dalijasi J. Gricius. Pasak pašnekovo, nelaimes lemia kompleksinės priežastys, kurios yra analizuojamos įvairiais pjūviais. „Aš manau, kad visų pirma mums reikia atsikratyti abejingumo – tiek darbdavių, tiek darbuotojų. Nesilaikoma elementarių reikalavimų. Mes dabar stebime tokią tendenciją, kad darbuotojo neatsakingas elgesys didėja. Net 25 proc. praeitais metais žuvusių darbuotojų nevykdė instrukcijų“, – sako J. Gricius. Išsamiau – įraše.