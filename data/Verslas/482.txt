DFDS 98,8 proc. „U.N. Ro-Ro“ akcijų už 950 mln. eurų perka iš Turkijos privataus kapitalo bendrovių „Actera“ ir „Esas“. Sandoris įsigalios, kai jam pritars atitinkamos valdžios institucijos, teigiama DFDS pranešime. „U.N. Ro-Ro“ valdo penkis maršrutus, jungiančius Italiją ir Prancūziją su Turkija, turi 12 laivų ir uosto terminalus Trieste bei terminalą Pendike, Stambule. Bendradarbiaudama su geležinkelio operatoriais, „U.N. Ro-Ro“ taip pat siūlo intermodalinio transporto paslaugas tarp pagrindinių ES rinkų ir uostų. Lietuvoje DFDS valdo Klaipėdos keltų bendrovę „DFDS Seaways“.