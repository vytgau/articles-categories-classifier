Hidrometeorologijos tarnybos duomenimis, naktį vietomis nedideli krituliai, daug kur formuosis plikledis. Žemiausia oro temperatūra sieks nuo 2 iki 5 laipsnių šalčio. Antradienio vakarą Lietuvos pagrindinių kelių dangos sausos, vietomis yra drėgnų kelių ruožų. Rytiniuose šalies rajonuose mažesnio eismo intensyvumo rajoniniai keliai provėžoti, padengti prispausto sniego sluoksniu, vietomis apledėję. Likusioje šalies dalyje mažesnio eismo intensyvumo rajoniniai keliai šlapi, vietomis padengti šlapio sniego provėžomis. Oro temperatūra siekia nuo 1 laipsnio šalčio iki 4 laipsnių šilumos, be kritulių.