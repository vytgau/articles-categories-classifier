Šalies bendrasis vidaus produktas (BVP), valdžios skaičiavimais, kitais metais turėtų plėstis ne 1,8 proc., kaip prognozuota anksčiau, o 1,9 proc. Tuo tarpu šių metų augimo prognozės paliktos ties 2 proc. Ministro pirmininko Larso Lokke Rasmusseno mažumos koalicija siekia priimti mokesčių mažinimo paketą, kuris, premjero teigimu, paskatins daugiau žmonių dirbti, tačiau valdžia kol kas neužsitikrino prieš imigraciją pasisakančios Danijos liaudies partijos paramos. Būtent ši partija leidžia L. L. Rasmussenui išlaikyti valdžią šalyje. Valdžia taip pat paskelbė, kad kitais metais šalyje išaugs skolinimosi paklausa. Finansų ministerija teigia, kad kronomis išreikšto skolinimosi paklausa išaugs iki 127 mlrd. kronų (20 mlrd. dolerių). Tuo tarpu šių metų skolinimosi prognozė sumažinta nuo 99 iki 86 mlrd. kronų.