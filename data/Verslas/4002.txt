Bendrovė kartu su Estijos filialu šiemet pasirašė 166,603 mln. eurų ne gyvybės draudimo įmokų - 24,1 proc. daugiau nei pernai sausį-rugsėjį (134,205 mln. eurų), teigiama „Lietuvos draudimo“ trijų ketvirčių veiklos ataskaitoje. Lietuvos banko duomenimis, tik Lietuvoje bendrovės pasirašytų įmokų suma išaugo 30,6 proc. iki 127,127 mln. eurų, pagal šį rodiklį įmonė valdė 30,6 proc. šalies ne gyvybės draudimo rinkos. Ataskaitos duomenimis, „Lietuvos draudimo“ turtas per devynis šių metų mėnesius padidėjo 13,9 proc. ir rugsėjo pabaigoje siekė 291,994 mln. eurų. „Lietuvos draudimas“ savo paslaugas teikia pusei milijono privačių ir verslo klientų Lietuvoje. Bendrovė nuo 2015-ųjų birželio valdo filialą Estijoje. PZU valdo 100 proc. „Lietuvos draudimo“ akcijų.