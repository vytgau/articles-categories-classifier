„Nepaisant būsto rinkos aktyvumo svyravimų metų pradžioje ar kartais fiksuojamo nedidelio mėnesinio kainų sumažėjimo atskiruose didmiesčiuose, iš esmės butų rinka Lietuvoje išlieka labai aktyvi. Nors pastaruoju metu bendra didmiesčių butų pardavimo kainų kreivė rodo mažėjantį jos augimo pagreitį, tačiau nuosaikus kainų augimas išlieka visuose miestuose“, – pranešime spaudai teigė „Ober-Haus“ Rinkos tyrimų vadovas Baltijos šalims Raimondas Reginis. Butų kainų pokyčius stebinčio Lietuvos butų kainų indekso (OHBI) reikšmė per mėnesį išaugo 0,1 proc., o per metus – 2,8 proc. teigia Vilniuje per mėnesį kainos ūgtelėjo 0,2 proc., per metus – 2,4 proc. iki vidutinės 1469 eurų už kv. metrą, Kaune – atitinkamai 0,2 proc. ir 4,4 proc. iki 1037 eurų, Klaipėdoje – atitinkamai smuko 0,1 proc. ir augo 2,1 proc. iki 1040 eurų. Panevėžyje butų kainos per mėnesį nepakito ir siekė vidutiniškai 583 eurus (per metus – 3,6 proc.), Šiauliuose – augo 0,3 proc. iki vidutinės 619 eurų (3,1 proc.).