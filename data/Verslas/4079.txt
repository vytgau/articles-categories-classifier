Be to, pasak mažmenininkės, IKEA pardavimai Jungtinėje Karalystėje auga jau šeštus metus iš eilės. IKEA rinkos dalį padidino 0,5 proc., taip priartindama ambicingą savo tikslą iki 2027 metų pasiekti 15 proc. rinkos dalį. Apie tai informuoja BBC. Šįmet įmonė švenčia 30-ąsias savo veiklos Jungtinėje Karalystėje metines. Bendrovė neseniai atidarė parduotuves Redingo bei Šefildo miestuose, planuoja per ateinančius metus atidaryti dar dvi parduotuves Ekseteryje ir Grinviče, pietrytiniame Londone. Be to, per pastaruosius finansinius metus buvo pristatyta nauja įmonės svetainė, pardavimai internetu šiuo metu sudaro 15 proc. bendrų pardavimų. Per metus mažmenininkė sukūrė 1000 darbo vietų, sukurtos vietos IKEA darbo jėgą Jungtinėje Karalystėje papildė iki 10 900 žmonių. Dar apie 850 darbo vietų bus sukurta, kai šiais metais atsidarys dvi naujos IKEA parduotuvės.