Turizmo departamento nurodomas kaip trečias pagal dydį kelionių organizatorius Lietuvoje „Traveldeals LT“ 2017 metais gavo 5,93 mln. eurų pajamų – tai 37 proc. daugiau nei 2016 metais, kai jos buvo 4,312 mln. eurų. Preliminariais duomenimis, „Traveldeals LT“ 2017 metų pelnas yra bent 4 kartus didesnis už gautą 2016 metais. 2018 metais „Traveldeals LT“ planuoja mažesnį pelną nei 2017 metais. „Pelno bus mažiau, nes šiemet planuojame investuoti į plėtrą - sumanėme naują projektą kitoje šalyje. Skenuojame didesnes rinkas, akys krypsta į Aziją. Šiuo metu aktyviai domimės verslo plėtra šiame regione,“ – sako R. Širvinskas.