Jo teigimu, kombinatas jau dabar aktyviai kuria audinius, kurie savo struktūra yra labai artimi džinsiniam audiniui. „Jie sukurti apdorojant lino verpalus, kad šie įgautų medvilnės struktūrą. Tuo užsiimame jau kelerius metus. Tai mokslinė kryptis ir technologiškai gana sudėtinga. Tačiau ji yra perspektyvi ir ją reikia vystyti“, – sakė I. Ješčenka. Pirma pramoninė džinsinių drabužių iš lininio audinio partija šiais metais jau pasiūta. „Mes jau pusę metų aktyviai bendradarbiaujame su kompanija „Mados miestas“ iš Kobryno. Jie pristatė drabužių iš mūsų audinio (kelnių, šortų, marškinių ir kt.). Šiais drabužiais prekiaujama kompanijos prekybos tinkle bei mūsų firminėse parduotuvėse, – pasakojo I. Ješčenka. – Kai mes tik pradėjome gamybą, manyta, kad audinys bus nepigus, todėl galutiniai drabužiai bus aukščiausios klasės. Tačiau dabar mes matome, kad lininio džinso kaina yra gana konkurencinga – 45–55 baltarusiški rubliai (apie 20 eurų). Tai yra perpus pigiau, nei mes manėme. Tokios produkcijos paklausa yra.“ Ateinančiais metais įmonė planuoja pristatyti visą drabužių iš lininio džinso kolekciją. „Turime drabužių dizaino centrą, kuris užsiima audinio pritaikymu. Tikimės, kad ateinantys metai taps atskaitos tašku populiarinant mūsų rinkoje drabužius iš lininio džinso“, – sakė Oršos linų kombinato atstovas.