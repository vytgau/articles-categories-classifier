Antrąjį šių metų ketvirtį, palyginti su 2016 metų balandžio-birželio mėnesiais, būstas Lietuvoje pabrango 10,2 proc., rodo trečiadienį paskelbti ES statistikos tarnybos duomenys. Labiau būstas brango tik Čekijoje (13,3 proc.) ir Airijoje (10,6 proc.). Latvijoje būstas per metus pabrango 9,6 proc., Estijoje – 4,8 procento. Per ketvirtį – antrąjį šių metų ketvirtį, palyginti su pirmuoju ketvirčiu, būsto kainos Lietuvoje išaugo 3,1 proc., Latvijoje - 6,1 proc., Estijoje – sumenko 0,3 procento. Visoje ES būsto kainos per metus vidutiniškai padidėjo 4,4 proc., o per ketvirtį - 1,8 procento.