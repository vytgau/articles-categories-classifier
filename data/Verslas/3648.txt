Tiesa, pasak R. Shillerio, prognozuoti rinkas sudėtinga, nes labiausiai jas lemia psichologiniai veiksniai. R. Shilleris – vienas geriausių pasaulio ekonomistų, nagrinėjantis ekonomikos tendencijas bei krizes. 2007-aisiais jis numatė finansinę paniką, po metų Jungtinėse Valstijose prasidėjo pasaulinė krizė. Pasak R. Shillerio, ateitis yra investicijos į technologijas ir, jo nuomone, valdžia labiausiai turi spręsti pajamų nelygybės problemą, kai gyvenimas gerėja ne visiems. „Dabar turime kalbėti apie vis didėjančios nelygybės riziką. Tai vyksta visame pasaulyje. Turi būti parengti nacionaliniai planai, kaip tai spręsti: didinti mokesčius žmonėms, kuriems sekasi, perskirstyti tai neturtingiems. Tai lengviau padaryti dabar negu ateityje laukti ir stengtis užsitikrinti politinį palaikymą, kad sprendimai būtų priimti vėliau“, – teigia prof. dr. R. Shilleris.