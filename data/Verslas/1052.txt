Pasak jo, pernai nepavyko įsigyti tinkamų suvaldomos rizikos projektų, nenorėta pirkti brangiai – investuojama atsargiai. „Kalbant apie preliminarias sutartis, šiemet padėtis bus geresnė, o pajamos atsispindės kitąmet. Todėl nemanau, kad šiemet gerinsime rekordus. Galbūt paaugs „Eikos statybos“ dalis, nes jie gana sėkmingai pradėjo metus. Jau 2017 metais jautėme stiprią konkurenciją, atsiranda daug vystytojų, projektų. Vilniuje siūlomų butų skaičius didėja. Rygoje žiūrime į galimybes plėtoti tiek bendrabučius, tiek būstus ir komercinį nekilnojamąjį turtą“, – interviu dienraščiui teigė D. Dargis. „Eika“, pasak jo, žada grįžti prie investicinio projekto Kauno Laisvės alėjoje, buvusio prekybos centro „Merkurijus“ vietoje: „Bus varžytynės, neatmetame, kad grįšime. Sakykime, kad esame potencialūs kandidatai. Vieta – gera, projektas – įdomus, svarstysime“.