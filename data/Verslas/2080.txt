Magistralinių kelių dangos daugiausia drėgnos, vietomis yra sausų kelių ruožų. Krašto keliai taip pat drėgni, miškingose vietovėse vietomis provėžoti. Mažesnio eismo intensyvumo rajoniniai keliai drėgni, vietomis provėžoti, padengti prispausto sniego sluoksniu, slidūs. Šalyje be kritulių. Oro temperatūra nuo 4 iki 7 laipsnių šalčio, vakarų Lietuvoje iki 12 laipsnių šalčio. Vandens gylis krašto kelio Nr. 206 Šilutė–Rusnė apsemtame ruože, kurio ilgis 445 metrai (nuo 6,293 iki 6,738 km), išlieka 60 cm. Lengvųjų transporto priemonių eismas draudžiamas. VĮ „Kelių priežiūra“ Klaipėdos padalinys specialiomis transporto priemonėmis apsemtu ruožu kelia lengvuosius automobilius, gyventojus bei keleivius. Hidrometeorologijos tarnybos duomenimis dieną vietomis, daugiausia rytiniuose rajonuose, truputį pasnigs. Aukščiausia oro temperatūra nuo 4 laipsnių šalčio iki 1 laipsnio šilumos.