Abu Dabyje vykstančioje konferencijoje Mohammedas Barkindo pažymėjo, kad OPEC mėnesio ataskaitoje, kurią planuojama paskelbti pirmadienį, naftos paklausos augimo tempo 2017 ir 2018 metais prognozė bus padidinta iki „daugiau kaip 1,5 mln. barelių per dieną“. Savo ankstesnėje ataskaitoje OPEC prognozavo, kad 2017 metais naftos paklausa pasaulyje padidės 1,5 mln. barelių per dieną iki 96,8 mln. barelių per dieną, o 2018 metais – 1,4 mln. barelių per dieną iki 98,19 mln. barelių per dieną. „Matome aiškius spartėjančio rinkos persibalansavimo ženklus ir tai, kad į rinką sugrįžta stabilumas“, – pareiškė M. Barkindo.