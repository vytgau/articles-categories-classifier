Pasak Metro.co.uk, pagyvenusi ponia graužiko kūno dalis rado dvimetei anūkei skirtame maiste, kuris buvo pagamintas iš minėto produkto. 60-metė Pat Bateman teigė, kad anūkės pietų lėkštėje rastos žiurkės kūno dalys ją privertė jaustis „fiziškai blogai“. „Prieš randant (šį nemalonų radinį) mes suvalgėme beveik visą (daržovių) pakelį. Blogiausia tai, kad aš jį maitinau savo jauniausiai anūkei. Nuostabu, kad nei vienas iš mūsų neapsinuodijome“, – žurnalistams pasakojo moteris. Pasipiktinusi moteris kreipėsi į „Aldi“ parduotuvės Kornvalyje vadybininką, kuris jai pasiūlė 30 svarų kompensaciją. Poniai P. Bateman pasirodė, kad parduotuvė nepakankamai rimtai vertina jos skundą, todėl ji kreipėsi į prekybos tinklo centrinę būstinę, kurioje jai buvo pasiūlytas 500 svarų čekis apsipirkti parduotuvėje. Tokia kompensacija moteriai taip pat nepasirodė pakankamai didelė. Pasak žurnalistų, iki šiol „Aldi“ prekybos tinklas sulaukė trijų skundų, kuriuose nurodoma, kad šaldytose daržovėse aptikta graužikų liekanų. Parduotuvės vadovybė visas produktų pakuotes išėmė iš prekybos bei vykdo vidinį tyrimą. Daugiau naujienų saviems Jungtinėje Karalystėje - tiesa.com.