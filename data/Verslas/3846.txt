Sutartis užtikrins ilgalaikę partnerystę su didžiausia naftos produktų eksportuotoja Baltarusijoje ir dar labiau sustiprins „Lietuvos geležinkelių“ konkurencinį pranašumą rinkoje. „Partnerių pasitikėjimas mūsų bendrove ir mūsų siekis efektyvinti krovinių vežimo veiklą duoda realių rezultatų“, - komentuoja sutartį pasirašęs bendrovės vadovas Mantas Bartuška. Baltarusija išlieka pagrindinė „Lietuvos geležinkelių“ partnerė. Naftos ir jos produktų susisiekime su Baltarusija bendrovės vežamų krovinių struktūroje užima antrą vietą po mineralinių ir cheminių trąšų. Šios žaliavos sudaro daugiau kaip pusę visų vežamų krovinių.