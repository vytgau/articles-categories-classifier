Šiuo metu JAV prezidentas Donaldas Trumpas atvyko į Pekiną, kur laukiama sudėtingų prekybos derybų. „Ford“ ir įmonė „Zotye“ patvirtino steigiančios bendrą įmonę „Zotye Ford Automobile Company“, kuri kurs, gamins ir skirstys elektrinius keleivinius automobilius, skirtus Kinijos rinkai, teigia savo pareiškime „Ford“. Anot „Ford“, „Zotye“ yra rinkos lyderė Kinijos nedideliame elektromobilių sektoriuje, bendrovė šiais metais jau pardavė 22 500 elektromobilių. „Ford“ praėjusiais metais pardavė per 6 mln. elektromobilių viso pasaulio mastu. Trečiadienį D. Trumpo vizito metu Kinijos ir JAV įmonės pasirašė sandorių už 9 mlrd. dolerių. Iš viso pasirašyta 19 sutarčių. Sutarčių pasirašymo ceremonijoje dalyvavo JAV prekybos sekretorius Wilburas Rossas ir Kinijos vicepremjeras Wang Yangas. Pasak pastarojo, šie susitarimai buvo viso labo „apšilimas“ prieš ketvirtadienį, kai D. Trumpas ir Kinijos prezidentas Xi Jinpingas pasirašinės dar didesnės vertės sutartis, tarp kurių - gamtinių dujų ir sojos pupelių eksporto susitarimai.