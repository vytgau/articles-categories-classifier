Pinigai bus naudojami vandens tiekimo ir nuotekų tinklų renovavimui bei plėtrai, įskaitant ir 25 mln. eurų vertės nuotekų valyklos rekonstrukciją. 50 proc. tam reikalingų lėšų sudarys Europos Sąjungos (ES) parama, likusi dalis - Vyriausybės paskola bei įmonės lėšos. Vyriausybė lėšas skolins 23 metams iš 2015 metais gautos Europos investicijų banko (EIB) 300 mln. eurų paskolos. Paskolai būtų taikoma EIB nustatyta palūkanų norma su papildoma 0,101 proc. marža. „Vilniaus vandenys“ turės įkeisti turtą, kurio rinkos vertė yra ne mažesnė nei 160 proc. paskolos sumos.