Valiutos kilimas pastarosiomis savaitėmis prarado dalį savo pagreičio - per mėnesį, daugiausiai dėl politinių aspektų, euras dolerio atžvilgiu krito apie 3 proc. Tačiau antradienį Europos valiuta šoktelėjo 0,4 proc., iki 1,1789 dolerio už eurą, bei pasiekė aukščiausią lygį nuo spalio 2 dienos. Šį pakilimą paskatino ECB turto pirkimo apimtis nuo 2018 m. mažinti raginusi tarybos narė Sabina Lautenšlager (Sabine Lautenschlaeger). Be to, paramos eurui suteikė ir stiprūs Vokietijos ekonomikos duomenys - šalies pramoninė gamyba rugpjūtį augo sparčiausiai per pastaruosius 6 metus. Tuo tarpu doleris nežymiai nukentėjo dėl kai kurių investuotojų sprendimo pasipelnyti iš kilusio valiutos kurso bei ją pardavinėti. Dolerio indeksas, matuojantis valiutos stiprumą kitų didžiųjų pasaulio valiutų atžvilgiu, krito 0,2 proc., iki 93,47 punkto, tačiau išliko netoli penktadienį pasiekto 10 savaičių maksimumo - 94,267 punkto. Tada stiprūs darbo užmokesčio augimo mokesčiai dar labiau sustiprino nuomonę, kad JAV centrinis bankas (FED) šių metų gruodį dar kartą kels palūkanų normas.