„Elektrinę mes vis vien pastatysime. Mes gi ją statome pagal tarptautinės teisės principus. Svarstykime, kaip ją naudoti drauge. Svarstykime, kaip lietuvius, kuriuos išmetė iš Ignalinos elektrinės, pakviesti, kad ateitų pas mus ir dirbtų”, – sakė A. Lukašenka. Atvykusiam Latvijos ministrui pirmininkui jis padėkojo už tai, kad Ryga neparėmė Lietuvos protestų dėl Astravo elektrinės, ir pasiūlė dalytis jos nauda. Jis taip pat aiškino, kad tebėra sovietinis žmogus, todėl į lietuvius žiūri kaip į saviškius, ir jiems nekenks. A. Lukašenka ypač pabrėžė, kad galima susitarti dėl Latvijos uostų panaudojimo. Minskas jau kurį laiką įspėja, kad gali sumažinti eksportą per Klaipėdą, kur jis sudaro apie trečdalį uosto krovinių srauto.