Dyzelino akcizas nuo sausio 1 Lietuvoje padidėjo nuo 330,17 iki 347 eurų už 1 tūkst. litrų (5 proc), rašoma pranešime spaudai. Finansų ministerija planavo, kad litras įprasto dyzelino vairuotojams pabrangs apie 2 centus. Tyrimo metu nustatyta, kad Vilniaus ir Kauno degalinėse dyzelinas vairuotojams pabrango nuo 2 iki 6 euro centų, o oktaninio skaičiaus A95 benzinas iki 4 euro centų už 1 litrą. Palyginus su gruodžiu, procentaliai daugiausiai dyzelinas pabrango degalinėje „Stateta“ nuo 1,029 Eur/l 2017 gruodžio 27 d. iki 1,089 Eur/l 2018 sausio 5 d (+5,83 proc.), mažiausiai degalinėje „Ecoil“ nuo 1,09 Eur/l 2017 gruodžio 27 d. iki 1,11 Eur/l 2018 sausio 5 d (1,83 proc.). Sausio 5 d. dyzelinio kuro 1 litras brangiausiai kainavo degalinėse „Orlen“ ir „Circle K“ – po 1,146 euro, pigiausiai Vilniuje degalinėje „Skulas“ – 1,07 euro, dar pigiau šio kuro buvo galima nusipirkti Kaune degalinėje „Jozita“, už 1 eurą. Didmeninė dyzelinio kuro kaina per metų sandūrą, dėl akcizo pokyčio, taip pat keitėsi. Ji bendrovėje „Orlen Lietuva“ (2017 12 27 – 01 05) vienkartiniams sandoriams kilo 3,93 proc. 1 litras dyzelino pabrango nuo 0,943 iki 0,98 euro. Tuo pačiu metu (2017 12 27 – 01 05) didmeninė benzino kaina, vienkartiniams sandoriams bendrovėje „Orlen Lietuva“ neženkliai atpigo nuo 1,039 iki 1,036 euro už 1 litrą. Šis didmeninės benzino kainos mažėjimas užfiksuotas po ženklaus pabrangimas, kuris įvyko lapkričio mėnesį (+3,8 proc.). Pricer.lt sausio mėnesio pigiausių degalų reitinge lyderiu išliko Kauno degalinė „Jozita“, kurioje, tiek benzino, tiek dyzelino, tiek suskystintų automobilinių dujų kainos - užfiksuotos mažiausios. Degalai brangiausi, kaip ir pernai - degalinėse „Orlen Lietuva“ ir „Circle K“. Kainų palyginimo portalas www.pricer.lt degalų kainas užfiksavo 2017 metų gruodžio 27 ir 2018 metų sausio 5 dienomis Vilniaus ir Kauno degalinėse. Pigiausių degalų kainų tyrimo metu buvo užfiksuotos visų degalų rūšių kainos, kuriomis prekiauja degalinių operatoriai. Išanalizavus duomenis sudarytas degalinių kainų reitingas, kiekvienai atskirai degalų rūšiai. Sudarant reitingą vertintos tik bazinės degalų pozicijų kainos: benzino A95, dyzelino ir suskystintų dujų kainos. Tyrime nevertinti degalų priedai, jų įtaka kainai, degalinių lojalumo programos, bei nuolaidos su degalinės kliento kortele. Lapkričio reitinge dalyvavo Vilniuje, Ukmergės-Geležinio Vilko gatvėse, bei šalia šios miesto arterijos, esančios degalinės: „Circle K“, „Lukoil“, „Orlen“, „Neste“, „Stateta“, „Ecoil“, „Skulas“, „Algauta“ ir Kaune esantčios degalinės „Circle K“, „Neste“, „Skulas“ ir „Jozita“.