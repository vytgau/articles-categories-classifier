Socialinės apsaugos ir darbo ministerijos parengtu Vyriausybės nutarimo projektu, kuris bus svarstomas trečiadienį Vyriausybės posėdyje, siūloma suteikti galimybę minėtoms įstaigoms iš Gyventojų registro gauti ir naudoti asmens veido atvaizdą, kaip papildomą nelegaliai dirbančio asmens identifikavimo priemonę. Šiuo metu įstatymas numato, kad asmens veido atvaizdas gali būti suteikiamas teisėtvarkos, žvalgymos, asmens tapatybę patvirtinančius dokumentus išduodančioms institucijoms, finansų ir sveikatos priežiūros įstaigoms, notarams ir antstoliams. Nelegalaus darbo kontrolę be VDI ir VMI taip pat atlieka Finansinių nusikaltimų tyrimo tarnyba ir policija, tačiau tik dvi pastarosios institucijos turi teisę gauti ir naudoti asmens veido atvaizdą. Socialinės apsaugos ir darbo ministerijos duomenimis, 2017 metais iš viso nustatyti 1502 nelegaliai dirbę asmenys, iš jų 881 užsiėmė neregistruota individualia veika. Administracinių nusižengimų protokolai surašyti beveik 1,2 tūkst. atvejų. Siūloma, kad Gyventojų registro įstatymo pakeitimai įsigaliotų nuo šių metų balandžio.