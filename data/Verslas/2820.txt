Ukmergės gatvėje veikiantys „Senukai” yra populiariausi iš trijų sostinėje įsikūrusių tinklo prekybos centrų. Pasak „Senukų“ rinkodaros vadovo Ramūno Klyvio, po 15 metų prekybos centrui būtina atsinaujinti ir pasiūlyti klientams modernesnę apsipirkimo aplinką bei kokybiškesnę apsipirkimo patirtį. „Mūsų tikslas, kad pirkėjai turėtų galimybę patogiai apsipirkti modernioje parduotuvėje ir sulauktų kokybiško aptarnavimo. Ši vilniečių mėgstama parduotuvė po atnaujinimo pasikeis ne tik išoriškai, - konsultantams parduotuvėje padės išmanūs įrenginiai, kurie suteiks daugiau galimybių itin greitai aptarnauti klientus. Įdiegta sistema nuotoliniu būdu ras prekes sandėlyje, jas rezervuos ir konsultantas čia pat galės užsisakyti transportą jų pristatymui”, - teigia R.Klyvis. Parduotuvės prekybinis plotas padidės iki beveik 17 tūkst. kv. metrų, nes bus išgriauta dalis administracijos patalpų. Viena didžiausių tinklo parduotuvių, kurioje planuojamas aukščiausio lygio asortimentas, bus įrengta pagal pažangų naują konceptualų prekių išdėstymo planą - parduotuvėje bus lengva orientuotis ir paprasta surasti aktualius skyrius bei ieškomas prekes. Šis planas jau buvo įgyvendintas prieš porą metų prekybos slėnyje „Nordika” įrengtoje „Senukų” parduotuvėje. Rekonstruojamos parduotuvės darbuotojai remonto metu dirbs kitose Vilniaus parduotuvėse, įsikūrusiose prekybos centruose „Banginyje” ir „Nordikoje”, kur bus laukiama daugiau pirkėjų. Prekių eksponavimui bus naudojama moderniausia prekybos įranga, pateikiant išsamų prekių aprašymą bei vizualinius jų panaudojimo namuose pavyzdžius. Prekybos centre bus įrengtos ir greito aptarnavimo kasos. Klientų patogumui prekybos centre taip pat įsikurs statybos prekių skyrius „Drive In“, į skyriaus teritoriją pirkėjai galės įvažiuoti automobiliu, sulaukti profesionalios konsultacijos ir čia pat padedant darbuotojams pasikrauti išsirinktas prekes.