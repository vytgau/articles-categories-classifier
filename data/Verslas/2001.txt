Monetos antradienį bus pristatytos Signatarų namuose Vilniuje, pranešė Lietuvos bankas. Šimtmečio monetų serija – unikali. Ją sudaro trys žiedų formos sidabro monetos, o pačiame viduryje – aukso moneta su 20 Nepriklausomybės Akto signatarų parašų faksimilėmis. Auksinė moneta yra 50 eurų nominalo, diplomatijai skirta monetos nominalas – 5 eurai, ginkluotosioms pajėgoms ir sukarintoms struktūroms – 10 eurų, teisinei sistemai – 20 eurų. Visos monetos parduodamos atskirai supakuotos numizmatinėse pakuotėse. Kolekcines monetas iš serijos „Lietuvos valstybės atkūrimo 100-mečiui“ nukaldino Lietuvos monetų kalykla. Kiekviena jų išleista 4 tūkst. egzempliorių tiražu. Šiemet Lietuva mini valstybės atkūrimo šimtmetį.