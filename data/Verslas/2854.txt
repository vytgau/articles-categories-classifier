405 kg svorio mėlynasis tunas per pirmąjį šių metų aukcioną Japonijoje parduotas už 36,4 mln. jenų (270 000 eurų). Tai dideli pinigai, tačiau pernai perpus mažesnė žuvis realizuota už daugiau nei dvigubai didesnę sumą. Garsiajame Tokijo žuvų turguje „Tsukiji“ vykusiame aukcione penktadienį, be to, 190 kg tunas pasiekė didžiausią kainą už kilogramą: 160 000 jenų (1 100 eurų). Laimė vėl nusišypsojo sušių restoranų tinklo „Sushi Zanmai“ savininkui Kiyoshiui Kimurai. Jis jau septynerius metus iš eilės yra naujametinio aukciono nugalėtojas. 2013-aisiais japonas už 222 kg svorio mėlynąjį tuną paklojo rekordinę 155,4 mln. jenų sumą.