„Vokietijos ekonomika sparčiai auga“, - sakė „Commerzbank“ ekonomistas Marcas Wagneris, remdamasis naujausiais mėnesiniais duomenimis, bylojančiais apie didžiausios Europos ekonomikos stiprumą. Šalies pramonės gamyba lapkritį augo sparčiausiais tempais per daugiau nei aštuonerius metus, mažmeniniai pardavimai didėjo, nedarbas buvo rekordiškai žemas, o verslo sektoriaus optimistinės nuotaikos pakilo iki istorinių aukštumų. Eksporto apimtys pernai taip pat artėjo prie rekordinio metinio lygio.