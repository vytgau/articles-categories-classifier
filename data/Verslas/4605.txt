Naftą eksportuojančių šalių organizacija nuo sausio vykdo susitarimą mažinti gavybą ir taip didinti žaliavos kainas. Prie susitarimo prisijungė ir kai kurios OPEC nepriklausančios valstybės, tokios kaip Rusija ar Nigerija. Iš pradžių apžvalgininkai netikėjo, kad bus pasiektas susitarimas, vėliau abejota, ar jis bus vykdomas. Nepaisant to, rugsėjį gavyba sumažinta rekordiškai – 120 procentų. Dėl to naftos kaina ėmė po truputį stabiliai kilti. Tiesa, ankstesniais mėnesiais brangimą stabdė auganti skalūnų naftos gavyba Jungtinėse valstijose. Tačiau analitikai sako, kad rinka po truputį tampa subalansuota ir buvęs milžiniškas žaliavos atsargų perteklius senka.