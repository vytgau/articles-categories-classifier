Trakų parduotuvėje veiks 7, Gruzdžių – 5 savitarnos kasos. Įprastinių kasų nebus, rašoma pranešime spaudai. Prekybos centrų bendras plotas sudaro po 1,2 tūkst., o prekybos salių – po 700 kv. metrų. Šalia naujų „Norfų“ įrengtos stovėjimo aikštelės, talpinančios po 30 automobilių. Naujuose prekybos centruose taip pat veiks „N“ vaistinės. XL formato „Norfose“ dirbs: Trakuose - 20, Gruzdžiuose - 13 darbuotojų. Trakų parduotuvės statybos ir įranga atsiėjo 600 tūkst., Gruzdžių – apie 1 mln. eurų. Tai antroji ir trečioji savitarnos „Norfos“ šalyje. Pirmoji daugiau kaip prieš du mėnesius atidaryta Švenčionėliuose. „Norfos mažmena“ ateityje planuoja plėsti savitarnos parduotuvių tinklą, jei pirmųjų savitarnos parduotuvių rezultatai bus patenkinami. Šiuo metu šalyje veikia 144 „Norfa“ parduotuvės. 2018 m. bendrovė planuoja atidaryti 10 naujų parduotuvių, į kurias ketina investuoti apie 15 mln. eurų.