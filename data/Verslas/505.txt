D. Trumpas savo rinkimų kampanijoje nuožmiai kritikavo TPP ir iš sutarties pasitraukė vos po inauguracijos. „Prisijungtume prie TPP tik tada, jei mums pasiūlytų gerokai geresnį sandorį, nei pasiūlė prezidentui Obamai. Mes jau dabar turime DVIŠALES prekybos sutartis su šešiomis iš vienuolikos TPP valstybių, bei deramės dėl sutarties su didžiausia iš jų, Japonija, kuri ilgus metus mus skriausdavo prekyboje“, - vėlyvą ketvirtadienio vakarą tviteryje rašė prezidentas. Baltieji rūmai anksčiau ketvirtadienį teigė, kad JAV atstovas prekybai Robertas Lighthizeris ir patarėjas ekonomikos klausimais Larry'is Kudlow'as peržiūri Vašingtono poziciją dėl TPP. D. Trumpas daugybę kartų kritikavo daugiašales prekybos sutartis, o jo kritikos susilaukė ne tik TPP, bet ir Šiaurės Amerikos laisvosios prekybos sutartis (NAFTA), dėl kurios atnaujinimo Jungtinės Valstijos šiuo metu derasi su Meksika ir Kanada