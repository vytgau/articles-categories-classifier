„Tai leis valstybės iždui gauti milijardus dolerių“, – pasakė jis, pranešdamas apie sutartį su Egiptu, kuris 1979 metais tapo pirmąja arabiška šalimi, pasirašiusia taikos sutartį su Izraeliu. Dešimties metų trukmės ir 15 mlrd. JAV dolerių vertės sutartį su Egipto bendrove „Dolphinus“ pasirašė Izraelio energetikos grupė „Delek“. Pagal sutartį, „Delek“ kartu su partnere, JAV kompanija „Noble Energy“ patieks Egipto bendrovei 64 mlrd. kubinių metrų dujų iš Izraelio Leviatano ir Tamaro telkinių. 2016 metų rugsėjį Jordanija su Izraeliu pasirašė 15 metų trukmės sutartį dėl 8,5 mln. kubinių metrų dujų per dieną pirkimo. Sutartis vertinama 10 mlrd. JAV dolerių. Skaičiuojama, kad 2013 metais pradėtame eksploatuoti Tamaro telkinyje yra iki 238 mlrd. kubinių metrų dujų. O Leviatano telkinyje, kuris buvo aptiktas 2010 metais ir bus pradėtas eksploatuoti ateinančiais metais, yra 535 mlrd. kubinių metrų dujų. Izraelis tikisi, kad šalies dujų atsargos leis jam pasiekti energetinę nepriklausomybę, tapti vienu iš dujų Europai tiekėjų bei megzti strateginius ryšius regione.