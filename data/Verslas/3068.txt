„Jeigu bitkoinai nebus priimami mokėjimams atlikti, tuomet tikroji jų vertė prilygs nuliui“, - banko analitiko Jameso Fossetto žodžius cituoja „Business Insider“. Šiuo metu, „Morgan Stanley“ duomenimis, iš 500 didžiausių pasaulyje interneto parduotuvių bitkoinus priima tik trys. Ekspertai taip pat pažymi žemas prekybos kriptovaliuta apimtis. Kasdien pasaulinėje valiutų rinkoje vykdoma operacijų už 5,4 trln. JAV dolerių, tuo tarpu prekybos kriptovaliuta apimtys kasdien sudaro apie 3 mlrd. dolerių. Bitkoino kaina paryčiais trečiadienį Lietuvos laiku auga po rekordinio kritimo (26,85 proc.) praėjusią savaitę, rodo naujausi prekybos duomenys. „CoinMarketCap“ duomenimis, 6.50 val. ryto Lietuvos laiku populiariausia pasaulyje kriptovaliuta pabrango 12,09 proc. - iki 16,77 tūkst. dolerių.