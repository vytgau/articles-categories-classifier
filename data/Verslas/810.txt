Rusijos dujų monopolininko 2017-ųjų pelnas - kukliausias per pastaruosius 15 metų. Praėjusių metų „Gazprom“ veiklos ataskaitoje numatyti 272,9 mlrd. rublių atidėjimai pagal išlaidų straipsnį „baudos, delspinigiai, palūkanos“. Ši suma atitinka didžiausias galimas išmokas pagal Stokholmo arbitraže pralaimėtą bylinėjimąsi su Ukrainos nacionaliniu energetikos holdingu „Naftogaz“ - tiek dėl dujų tiekimo Ukrainai, tiek dėl jų tranzito. „Gazprom“ 2017 metų veiklos ataskaita pagal tarptautinius finansinės apskaitos standartus bus skelbiama šio mėnesio pabaigoje.