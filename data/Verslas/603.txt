„Europos Sąjungos (ES) narės gali pagal baudžiamuosius įstatymus, turint omenyje „UberPOP“ paslaugą, bausti neteisėtą transporto veiklų vykdymą“, - teigė ETT. „Uber“ gynėsi, kad Prancūzija esą turėjo gauti Europos Komisijos (EK) palaiminimą dėl šalyje siūlomo naujo taksi veiklos įstatymo, todėl Paryžiaus sprendimas patraukti du vietinius „Uber“ vadovus baudžiamojon atsakomybėn yra neteisėtas. Pagal ES įstatymus, Sąjungos narės turi iš anksto pranešti apie nacionalinius įstatymus, kurie paveikia skaitmenines paslaugas teikiančias įmones. Tokiu būdu ES siekia užtikrinti, kad nauji įstatymai neiškreiptų vieningosios rinkos. Kadangi „Uber“ paslaugos yra klasifikuojamos ne kaip skaitmeninės, o transporto, Prancūzija EK iš anksto apie įstatymų pokyčius informuoti neturėjo, nusprendė ETT.