Euro grupėje bus tęsiamos diskusijos, susijusios su ES Ekonominės ir pinigų sąjungos gilinimo iniciatyvomis, aptariama Graikijos finansinės paramos programa taip pat kalbama apie Europos stabilumo mechanizmo pertvarkymą į Europos valiutos fondą. ES šalių finansų ministrai diskutuos dėl tolesnių žingsnių, siekiant Bankų Sąjungos užbaigimo. Europos Komisija „Ecofin“ posėdyje pristatys 2018 metų šalių ataskaitas, bus apsikeista nuomonėmis dėl šalims skirtų rekomendacijų įgyvendinimo.