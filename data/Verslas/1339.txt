Tai aštuoniolikta teigiama ir viena sunkiausiai gautų teigiamų išvadų, kurias Lietuva privalo gauti norėdama tapti EBPO nare. Lietuvos vertinimas stojimo į EBPO tikslais buvo šeštasis ir paskutinis Lietuvos vertinimas šioje darbo grupėje prieš priėmimą į EBPO, vainikavęs ketverių metų darbą. Lietuva aktyviai dirbo, siekdama tapti šios darbo grupės nare ir gauti kvietimą ratifikuoti Konvenciją dėl kovos su užsienio pareigūnų papirkimu sudarant tarptautinius verslo sandorius. Visateise darbo grupės nare Lietuvos tapo praėjusiais metais. Besiruošiant narystei šioje grupėje parengtos Baudžiamojo kodekso pataisos, kurios sugriežtino atsakomybę už korupcinius veiksmus. Pernai priimtas Pranešėjų apsaugos įstatymas, Baudžiamojo kodekso pataisos, sugriežtinusios bausmių dydžius už korupcinius nusikaltimus. 2016 metais Baudžiamojo kodekso ir Baudžiamojo proceso kodekso pataisomis buvo išplėstos juridinio asmens baudžiamosios atsakomybės už korupcinius nusikaltimus ribos, įtvirtinta galimybė konfiskuoti iš papirkimo tiesiogiai ar netiesiogiai gautą turtinę naudą. Lietuva tapti EBPO nare siekia 2018 m. gegužės mėnesį vykstančioje EBPO Ministrų taryboje. Narystė EBPO vertinama kaip geras valstybės ekonomikos stabilumo ir patikimumo rodiklis. Lietuvos narystė EBPO turės teigiamos įtakos investicijoms pritraukti, tarptautinio skolinimosi kaštams, socialinėms ir ekonominėms atskirtims mažinti ir tvariam augimui užtikrinti. Būdama EBPO nare Lietuva galės naudotis naujausiais EBPO tyrimais ir taikyti gerąją EBPO šalių patirtį.