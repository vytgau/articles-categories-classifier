Alytaus duonkepiai, skirtingai nei pastaraisiais metais bankrutavusios įmonės Prienuose ir Varėnoje, dar mėgino išsilaikyti rinkoje, taip pat ir išlaikyti receptūras, tačiau vien dažnai besikeičiantys bendrovės vadovai jau nežadėjo nieko gera. Paskutinis didesnis bankrotas, susijęs su maisto, gėrimų gamyba, Alytuje buvo senokai – alaus darykla „Daiga“ užsidarė prieš 10–metį. Buvusi vienintelė „Coca–Cola“ gamykla Baltijos šalyse Alytuje nebankrutavo, tačiau koncernas paskaičiavo, kad Lenkijoje ji apsimokėtų labiau, todėl ten ir iškėlė.