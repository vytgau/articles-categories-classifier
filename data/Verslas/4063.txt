Mongolijos Gobio dykuma vedančiu keliu nusidriekusi neįtikėtinai ilga pirmyn vos judančių sunkvežimių vilkstinė. Daugelio jų priekabose – anglis. Atkarpa, kurą tenka įveikti, išsiskiria ilgam užsistovinčiais, o kartkartėmis ir mirtinai pavojingais transporto kamščiais. Vairuotojų kelionės tikslas – kaimyninė Kinija. Iki jos sienos išsirikiavusių automobilių eilė siekia apie 13 kilometrų. Tarpvalstybinę prekybą anglimi paskatino Kinijoje išaugęs šios žaliavos poreikis. Vis dėlto beviltišką laukimą žadančiu greitkeliu transportuojama ne tik anglis. Palyginti siauras kelias ypač pavojingas naktį. Taip yra todėl, kad jo neapšviečia gatvės žibintai, be to, nemažai vairuotojų vairuoja pavartoję alkoholio, taigi, dažni eismo įvykiai kelia pagrįstą nerimą. Angliakasiai teigia, kad būtina tiesti naują geležinkelio liniją. Kiek anksčiau Mongolijos vyriausybė inicijavo geležinkelio projekto įgyvendinimą. Deja, vėliau teko jį apleisti, todėl vairuotojai ir toliau pasmerkti kęsti ilgas ir nuobodžias laukimo valandas.