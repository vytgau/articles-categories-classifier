Klaipėdos, Telšių ir Marijampolės apskrityse lietus. Šiaulių bei Panevėžio apskrityse silpnas snygis. Kauno, Alytaus bei Vilniaus apskrityse šlapdriba. Likusioje šalies dalyje be kritulių. Oro temperatūra svyruoja nuo 1 iki 6 laipsnių šilumos. Vandens gylis krašto kelio Šilutė-Rusnė apsemtame ruože, kurio ilgis 397 metrai (nuo 6,317 iki 6,714 km), išlieka 12 cm. Eismas leidžiamas. Hidrometeorologijos tarnybos duomenimis, dieną krituliai. Šiaurės rytinėje pusėje sniegas, šlapdriba pereinanti į lietų, pietvakarinėje - daugiausia lietus. Pirmoje dienos pusėje rytiniuose rajonuose kai kur lijundra, plikledis, šlapias sniegas. Vietomis rūkas. Aukščiausia oro temperatūra - nuo 3 iki 8 laipsnių šilumos.