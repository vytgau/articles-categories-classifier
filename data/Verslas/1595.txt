Pirmuosius du 2017 metų ketvirčius Kanados ekonomika augo sparčiausiai iš visų G7 šalių. Tuo tarpu trečiąjį ketvirtį Kanados bendrasis vidaus produktas (BVP) augo beveik dvigubai lėčiau nei kaimynės bei didžiausios prekybos partnerės JAV, kuri fiksavo 3,3 proc. prieaugį. Analitikų prognozėmis, šalies BVP augimas per paskutinius praėjusių metų tris mėnesius sieks 2,1 proc. Trečiąjį 2017 m. ketvirtį šalies ekonomika augo 1,7 proc. tempais. Palyginimui, Jungtinės Valstijos ketvirtąjį 2017 m. ketvirtį išaugo 2,5 procento. Kanados statistikos agentūros duomenimis, gyvenamųjų namų statybos minėtu ketvirčiu išaugo, kaip ir verslo išlaidos technikai ir įrengimams - visų pirma, lėktuvams ir kitai transporto įrangai. Tuo tarpu namų ūkių vartojimo augimas sulėtėjo iki 0,5 proc., po 0,9 proc. prieaugio ankstesnį ketvirtį. Eksporto apimtys išaugo 0,7 proc. po nuosmukio ankstesnį ketvirtį, nors importas augo sparčiau - 1,5 procento. Per visus 2017 metus, lyginant su 2016 metais, šalies augimas paspartėjo nuo 1,4 iki 3,0 procento.