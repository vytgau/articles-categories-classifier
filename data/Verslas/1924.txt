Barų savininkai sako, kad Vasario 16-ąją daugelis kavinių lankytojus pasitiks šventiškai: bus siūlomi specialūs patiekalai, leidžiama lietuviška šokių muzika, kai kur padavėjai vilkės tautinius drabužius. Sostinėje visą šią savaitę restoranai siūlė sugrįžti į 1918-uosius, sukurdami to laikotarpio atmosferą. Pasak verslininkų, šiam vakarui daugelius staliukų jau rezervuota, todėl laukiama žmonių antplūdžio. Teigiama, kad dažniausiai gyventojai valstybinių švenčių dienomis užsuka su šeimomis ar draugais jau aplankę renginius mieste ir tokias šventes mini ne triukšmingai, o diskusijomis apie Lietuvą. Verslininkai pastebi, kad didelio klientų skaičiaus tikimasi daugelyje šalies miestų, ne tik sostinėje.