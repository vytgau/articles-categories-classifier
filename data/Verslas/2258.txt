Tai BNS patvirtino stebėtojų tarybos pirmininkės pavaduotojas ir „RB Rail“ akcininkės „Rail Baltica statyba“ vadovas Karolis Sankovskis bei stebėtojų tarybos narys, „Lietuvos geležinkelių“ „Rail Baltica“ koordinavimo departamento vadovas Arenijus Jackus. „Vakar vyko „RB Rail“ akcininkų susirinkimas, o po jo ir stebėtojų tarybos susirinkimas. Stebėtojų taryboje šis klausimas (nepasitikėjimas B. Rubesa – BNS) nebuvo svarstomas, bet prieš tai šis klausimas buvo svarstomas akcininkų susirinkime, kuriame buvo nuspręsta pareikšti nepasitikėjimą vadove. Toliau ši situacija bus sprendžiama ateinančiuose stebėtojų tarybos posėdžiuose“, – kalbėjo K. Sankovskis. Anot jo, „RB Rail“ akcininkų susirinkime nepasitikėjimą B. Rubesa išreiškė lietuviai ir estai, o latviai susilaikė. Tai ketvirtadienį BNS patvirtino ir Latvijos „Eiropas Dzelzcela Linijas“ atstovė Rita Voronkova. „Tai yra visų projekto partnerių supratimas. Taip, latviai susilaikė, bet bendras pajautimas ir ypatingai estų, lietuvių pozicija išreikšta – yra tiesiog skirtingas supratimas ir pozicijos išsiskyrimas projekto valdymo ir koordinavimo klausimais“, – BNS teigė K. Sankovskis.