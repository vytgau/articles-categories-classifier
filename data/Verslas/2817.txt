„Londono Sitis gana optimistiškai nusiteikęs, jog jau greitai bus pasiektas susitarimas dėl pereinamojo laikotarpio“, – sakė specialusis Sičio atstovas ES Jeremy Browne‘as. Kaip žinoma, britų premjerė Theresa May siekia susitarti dėl dvejų metų trukmės pereinamojo laikotarpio nuo ateinančių metrų kovo, kai Didžioji Britanija oficialiai išstos iš Bendrijos. „Rodos, yra tiek ES, tiek ir JK derybų stalo pusėje yra sutarimas , kad ... norimas ir reikalingas pereinamasis laikotarpis, ir mes tikimės, kad dėl jo bus susitarta per ateinančius dvejus metus“, – sakė J. Browne‘as. Th. May nori, kad Britanija paliktų ES bendrąją rinką ir muitų sąjungą bei susitartų dėl naujos ekonominės partnerystės su Bendrija. Tačiau ES vyriausiasis derybininkas Michelis Barnier (Mišelis Barnjė) yra perspėjęs, kad bet koks susitarimas panaikins britų bankų ir finansų kompanijų teises prekiauti ES. J. Browne‘as priminė apie prognozes, kad dėl „Brexit“ JK finansų sektorius neteks nuo 5 tūkst. iki 10 tūkst. darbo vietų. Tačiau jis pabrėžė, kad „apokaliptiškiausias scenarijus dėl darbo vietų Londone nesimaterializavo ir nesimaterializuos“. Jis yra įsitikinęs, kad „Londonas išliks stambiu pasauliniu finansų centru Europos žemyne“.