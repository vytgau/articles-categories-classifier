Palyginti su tuo pačiu 2016 m. ketvirčiu, euro zonos ūkis paaugo 2,7 proc., o visoje ES - 2,6 proc. Tuo tarpu ankstesnį ketvirtį euro zonoje ir visoje ES fiksuotas 2,7 proc. metinis augimas. Naujausiais duomenimis, Lietuvoje ūkis, palyginti su trečiu ketvirčiu, išaugo 1,4 proc., o palyginti su tuo pačiu laikotarpiu 2016-aisiais, prieaugis siekė 3,8 proc. Tarp savo duomenis pateikusių ES narių didžiausias BVP prieaugis, palyginti su trečiu 2017 m. ketvirčiu, fiksuotas Estijoje (2,2 proc.), Slovėnijoje (2 proc.) ir Lietuvoje (1,4 proc.). Mažiausią augimą fiksavo Kroatija ir Graikija (po 0,1 proc.), Latvija ir Italija (po 0,3 proc.). Tuo tarpu didžiausi metiniai augimo rodikliai fiksuoti Rumunijoje (7 proc.), Slovėnijoje (6,2 proc.), Estijoje (5,3 proc.) ir Čekijoje (5,2 proc.). Mažiausias metinis augimas pastebėtas Danijoje (1,2 proc.), Jungtinėje Karalystėje (1,4 proc.), Italijoje (1,6 proc.) bei Graikijoje ir Belgijoje (po 1,9 proc.). Savo ketvirto ketvirčio duomenų nepateikė Airija, Liuksemburgas ir Malta.