JAV respublikonai Kongreso užkulisiuose diskutuoja dėl to, kaip iš mokesčių per artimiausius 10 metų surinkti papildomus 350 mlrd. dolerių, kad jų siūloma mokesčių reforma neišpūstų šalies skolos. Reformai pagreičio ketvirtadienį suteikė naujienos apie senatoriaus Johno McCaino sprendimą paremti mokesčių įstatymo projektą. Po šio pranešimo, „Dow Jones“ indeksas kilo virš 24 tūkst. punkto ribos, o „S&P 500“ akcijų birža taip pat buvo netoli rekordinės savo ribos. Tuo tarpu penktadienį „Dow Jones Industrial Average“ krito 0,1 proc., iki 24 247,66 punkto. „S&P 500“ indeksas prarado 0,07 proc., iki 2 645,75 punkto, o daug technologijų įmonių savo sąraše turinčio „Nasdaq Composite“ kritimas siekė 0,28 proc., iki 6 854,93 punkto. Didžiausią postūmį indeksams suteikė energetikos įmonių indeksas, kurį kilti paskatino šoktelėjusios naftos kainos. Tuo tarpu biržas labiausiai smukdė technologijų sektorius.