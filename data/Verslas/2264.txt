„Didžiausią neigiamą įtaką banko finansiniams rezultatams turėjo 25 procentais sumažėjęs prekybinės veiklos aktyvumas bei vykdomos investicijos į bendrą Baltijos šalių bankininkystės platformą. 2017 metais įgyvendinome didžiąją dalį informacinių sistemų sujungimo projekto. Bendroje platformoje jau veikia Lietuvos ir Latvijos filialai. šių metų balandžio mėnesį prie bendros sistemos bus prijungtas ir Estijos filialas. Tad 2017 metus galime nedvejodami vadinti investavimo metais“, - pranešime teigė „Danske Bank“ Lietuvos filialo vadovas Ramūnas Bičiulaitis. Pasak banko pranešimo, jo paskolų portfelio bendroji vertė per metus sumažėjo 4 proc. ir sudarė 703 mln. eurų. Tačiau, anot „Danske Bank“, paskolų portfelio kokybė pagerėjo: atidėjiniai blogoms paskoloms sumažėjo 1,4 mln. Eur (0,8 mln. eurų 2016 metais). Indėlių portfelis padidėjo 9 proc. iki 963 mln. eurų (882 mln. eurų 2016 metais). Banko veiklos išlaidos 2017 metais išaugo 10,4 proc. iki 11,7 mln. eurų.