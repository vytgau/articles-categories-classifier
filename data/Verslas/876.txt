RATO kredito unija - viena ilgiausiai Lietuvoje veikiančių kredito unijų. Įkurta 1996-aisiais šiandien RATO vienija daugiau nei 3300 dalininkų ir teikia geriausius finansinius pasiūlymus savo nariams. Unija siekia specializuoto banko licencijos. Tokia teisė suteikta tik penkioms unijoms Lietuvoje. „Ateinu padėti. Reikia įnešti papildomo kapitalo, siekiama pritraukti užsienio investuotojų, tą galiu padaryti. Tai turėtų pagreitinti kelią specializuoto banko link. Tikiuosi, kad mano padedama unija galės pasiūlyti daugiau galimybių savo nariams“, - sako A. Guoga.