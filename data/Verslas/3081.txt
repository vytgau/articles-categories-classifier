Pesimistiškai į ateinančius metus žvelgia tik 7 proc. šalies gyventojų, o 39 proc. apklausos dalyvių teigė manantys, kad 2018-ieji metai niekuo iš esmės nesiskirs nuo šių metų. Palyginti su prieš metus atliktos analogiškos sociologinės apklausos rezultatais, optimistiškai naujų metų belaukiančiųjų dalis sumenko dviem procentiniais punktais, pesimistiškai – nepakito, o jokių esminių permainų naujais metais nesitikinčių – išaugo devyniais punktais. Paprašyti įvertinti 2017 metų Latvijos pasiekimus, 32 proc. respondentų įvardijo kultūros, pramogų ir sporto, 22 proc. – krašto gynybos stiprinimo ir karinius pasiekimus. Dažniausiai vardinti kukliausi šių metų šalies pasiekimai – sveikatos apsaugos (28 proc.) ir ekonomikos (22 proc.) srityse. Ryškiausiais besibaigiančių metų įvykiais šalyse 60 proc. respondentų įvardijo sporto pasiekimus, 43 proc. – potvynius šalies rytiniame Latgalės regione, 24 proc. – šeimos gydytojų streiką, 23 proc. – miesto gatvių ir automagistralių sutvarkymą, 20 proc. – išaugusią infliaciją.