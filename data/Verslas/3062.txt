Registrų centro duomenimis, gruodžio 15 dieną įmonės akcininkai nusprendė įmonės įstatinį kapitalą sumažinti nuo 57,504 mln. eurų iki 45,613 mln. eurų. Nurodoma, kad įstatinis kapitalas mažinamas siekiant panaikinti bendrovės balanse įrašytus nuostolius. 2016-ųjų pabaigoje „Vikonda“ turėjo sukaupusi 39,6 mln. eurų nepaskirstytųjų nuostolių. Koncerno konsoliduotas grynasis pelnas pernai, palyginti su 2015 metais, sumažėjo 9 kartais iki 492,2 tūkst. eurų, o įmonių grupės apyvarta išaugo 10,9 proc. iki 219,036 mln. eurų. „Vikondai“ priklauso ledų gamybos bendrovė „Vikeda“, Kėdainių konservų fabrikas, Kėdainių krašto televizija, „Josvainiai“ ir kitos. Po J. Blažytės ir Darbo partijos įkūrėjo, europarlamentaro Viktoro Uspaskicho skyrybų, koncerno „Vikonda“ kontrolė perėmė J. Blažytė, o koncerne buvusios mėsos perdirbimo įmonės „Krekenavos agrofirma“ valdymas atiteko V. Uspaskicho vaikams iš pirmosios santuokos. J. Blažytė tiesiogiai valdo 50 proc. koncerno „Vikonda“ akcijų. Dar 35,01 proc. įmonės akcijų priklauso bendrovei „Vėjo galia“, 14,99 proc. – Laurai Blažytei.