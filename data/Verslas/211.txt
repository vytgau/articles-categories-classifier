Iš prekybos centro evakuoti žmonės buriavosi lauke. Vieni kitų klausinėjo, kas nutiko, atrodė sunerimę. Tačiau žmonėms išsigąsti nevertėjo. Priešgaisrinė gelbėjimo tarnyba kartu Kauno pareigūnais vykdė planines gaisrinės saugos pratybas. Evakuacijos pratybos buvo vykdomos pagal iš anksto paruoštą planą. Inscenizuot mokymai vyko šiuo metu neeksploatuojamoje prekybos centro patalpoje, kurioje anksčiau veikė maitinimo įstaiga. Pasak komandos viršininko, tokio masto pratybos Kauno apskrities priešgaisrinės gelbėjimo valdybos pareigūnams rengiamos reguliariai. Joms pakaitomis atrenkami strategiškai svarbūs miesto objektai: prekybos centrai, ligoninės, arenos, švietimo įstaigos ir kt. „Tokio masto mokymai yra vienodai svarbūs ir reikalingi tiek visiems „Akropolio“ darbuotojams, tiek pareigūnams. Mokymai suteikia galimybę ne tik išbandyti visas pastate sumontuotas priešgaisrinės saugos ir informavimo sistemas, bet ir darbuotojų pasirengimą skubiai ir saugiai palikti savo darbo vietas kritinių situacijų metu“, – „Kas vyksta Kaune“ komentavo Juozas Karkazas, Kauno apskrities priešgaisrinės gelbėjimo valdybos 1-osios komandos viršininkas. 