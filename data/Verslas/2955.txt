Lyginant su 2016 m., Rusijos naftos gavyba išaugo 0,1 proc., iki vidutiniškai 10,98 mln. barelių per parą, antradienį paskelbė šalies energetikos ministerijos statistikos biuras. Tai buvo aukščiausias metinis naftos pumpavimo lygis nuo SSRS žlugimo. Kremliaus susitarimas su OPEC savanoriškai apriboti naftos gavybą buvo pratęstas iki šių metų pabaigos. Šiuo metu OPEC paktas yra svarbiausias veiksnys, palaikantis kylančias naftos kainas. Metus „Brent“ ir „West Texas Intermediate“ naftos rūšys pradėjo kainuodama per 60 dolerių už barelį. Tačiau Rusija metinio vidurkio rekordą pasiekė todėl, kad 2016 m. spalį, prieš pat įsigaliojant OPEC susitarimui, savo gavybos apimtis padidino iki 11,23 mln. barelių per parą, todėl apribojimas buvo skaičiuojamas būtent nuo šio rodiklio. Tuo tarpu gruodį Rusijos naftos gavyba siekė 10,95 mln. barelių per parą, 0,1 proc. daugiau nei lapkritį. Nepaisant Rusijos taktikos iš esmės apeiti gavybos apribojimus, šalies energetikos ministras Aleksandras Novakas ne kartą tvirtino Maskvos įsipareigojimą OPEC programai, o pats kartelis dėl tokio manevro priekaištų kol kas nereiškė.