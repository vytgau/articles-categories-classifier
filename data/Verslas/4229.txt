Taip pat pažymima, kad rinka atidžiai stebi augančią įtampą Artimuosiuose Rytuose. „Brent“ rūšies naftos ateities sandorių kaina krito 0,5 proc., iki 63,38 dolerio už barelį. Nepaisant kritimo trečiadienį, nafta toliau laikosi netoli anksčiau šią savaitę pasiekto dvejų metų maksimumo. JAV „West Texas Intermediate“ rūšies nafta taip pat smuko 0,5 proc., iki 56,89 dolerio už barelį. Jungtinių Valstijų nafta anksčiau šią savaitę buvo kilusi iki aukščiausio lygio nuo 2015 m. liepos - 57,69 dolerio už barelį. Kinijos naftos importas spalį stipriai krito - nuo beveik rekordinės 9 mln. barelių per dieną ribos rugsėjį iki 7,3 mln. barelių per dieną spalį. Tai yra žemiausias naftos importo lygis šalyje nuo 2016 m. spalio. Nepaisant to, naftos rinką sėkmingai palaiko OPEC ir Rusijos vykdoma gavybos apribojimo programa. Nuo birželį pasiekto žemiausio taško šiemet naftos kainos pašoko jau daugiau nei 40 proc.