Hidrometeorologijos tarnybos duomenimis, naktį daug kur vyraus nedideli krituliai. Vietomis – plikledis, lijundra, rūkas. Žemiausia oro temperatūra bus nuo 4 laipsnių šilumos iki 1 laipsnio šalčio. Pirmadienio vakarą Šiaulių ir Vilniaus apskrityse magistraliniai keliai šlapi, krašto ir rajoniniai keliai vietomis padengti šlapiu sniegu, provėžoti. Slidūs kelių ruožai yra barstomi, pranešė Automobilių kelių direkcija. Oro temperatūra nuo 1 laipsnio šalčio iki 2 laipsnių šilumos.