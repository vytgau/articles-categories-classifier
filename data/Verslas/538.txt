„Toks anonsas, bet pirmadienį pristatysime tokias kovos su šešėliu priemonės, kurios tikrai bus beprecedentės ir kurios duos tokį rezultatą, kad šešėlyje būti nebeapsimokės“, – interviu Žinių radijui ketvirtadienį sakė V. Šapoka. Daugiau detalių apie siūlomas priemones jis neatskleidė. Vasarį V. Šapoka yra sakęs, jog „šešėlinės“ ekonomikos mažinimas gali atverti kelią mokesčių mažinimui. Skirtingų tyrimų duomenimis, „šešėlinės“ ekonomikos mastas Lietuvoje gali siekti apie 15-30 proc. bendrojo vidaus produkto (BVP). Vyriausybė baigia rengti struktūrinės reformos priemones, jos apims mokesčių ir pensijų sistemos pertvarką, kai kuriuos inovacijų, švietimo, sveikatos pokyčius bei naujas „šešėlinės“ ekonomikos mažinimo priemones.