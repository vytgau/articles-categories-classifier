Automobilių kelių direkcija pranešė, jog antradienį pasirašė sutartį su bendrovių konsorciumu. Rekonstrukcijos darbai turėtų prasidėti kovo viduryje ir bus baigti per 8 mėnesius. Rekonstrukcijos rangovo konkurse iš viso pasiūlymus pateikė 5 dalyviai: „Panevėžio keliai“, įmonių „Lemminkainen Lietuva“, „Lemminkainen Infra“ „Fegda“ „Eurovia Lietuva“ TS ir „Hidrostatyba“ konsorciumas. Taip pat bendrovių „Latvijas tilti“, „A.C.B.“, „Kauno keliai“, „Binders“ konsorciumas. Pernai baigta „Via Baltica“ pirmojo ruožo Kauno rajone rekonstrukcija – ją už 38,5 mln. eurų atliko kelių ir tiltų statybos bendrovė „Kauno tiltai“. Šiemet turėtų būti baigtas 29 mln. eurų vertės 10-ies kilometrų ruožas Kazlų Rūdos savivaldybėje – darbus atlieka Suomijos kapitalo bendrovė „Lemminkainen Lietuva“, „Kauno tiltai“ ir Alytaus „Alkesta“. 11,68 kilometro ruožo netoli Marijampolės rekonstrukciją už 51,584 mln. eurų atlieka Vilniaus kelių ir inžinerinių tinklų tiesimo bendrovės „Fegda“ vadovaujamas šešių įmonių konsorciumas. Planuojama, kad visa „Via Baltica“ bus atnaujinta 2018 metais.