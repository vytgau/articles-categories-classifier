Lietuvoje darbo sąnaudų rodiklis minėtuoju laikotarpiu išaugo 7,9 proc. Palyginimui, antrąjį ketvirtį prieaugis siekė 10,4 proc. Darbo sąnaudas sudaro atlyginimai ir kitos sąnaudos, pavyzdžiui, darbdavių papildomos socialinės priemokos. Trečiąjį šių metų ketvirtį, palyginti su tuo pačiu 2016 m. laikotarpiu, atlyginimai už valandą euro zonoje padidėjo 1,6 proc., kitos vienos valandos sąnaudos šiuo laikotarpiu ūgtelėjo 0,8 proc. Antrąjį 2017 m. ketvirtį abu rodikliai atitinkamai paaugo 2,1 ir 0,8 proc. Visoje ES atlyginimai už valandą trečiąjį šių metų ketvirtį išaugo 2,5 proc., kitos vienos valandos sąnaudos ūgtelėjo 1,8 proc. Lietuvoje atlyginimai už valandą trečiąjį šių metų ketvirtį, palyginti su tuo pačiu 2016 metų laikotarpiu, išaugo 7,2 proc., kitos vienos valandos sąnaudos ūgtelėjo 9,7 proc. Per trečiąjį 2017 metų ketvirtį, palyginti su tuo pačiu ankstesnių metų ketvirčiu, euro zonos pramonės sektoriuje vienos valandos darbo sąnaudos padidėjo 1,5 proc., statybų ir paslaugų sektoriuose - po 2,1 proc., o ne verslo ekonomikos sektoriuje - 0,8 proc. Visoje ES šis rodiklis pramonės sektoriuje pakilo 2 proc., statybose prieaugis siekė 2,5 proc., paslaugų sektoriuje - 2,6 proc., o ne verslo ekonomikos sektoriuje - 1,6 proc. Vienos valandos darbo sąnaudos lyginamuoju laikotarpiu daugiausiai išaugo Rumunijoje (16,5 proc.), Vengrijoje (12,6 proc.) ir Bulgarijoje (10,7 proc.). Darbo sąnaudų mažėjimas fiksuotas Suomijoje (3 proc.) ir Portugalijoje (1,1 proc.).