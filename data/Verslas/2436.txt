Įmonės valdybos pirmininkas Dainius Dundulis sako, kad apyvarta augo dėl parduotuvių pertvarkymo ir logistikos. „Uždarome dar likusias senas ir pasenusias parduotuves, atidarome naujus prekybos centrus. Be to, diegiame efektyvius logistikos sprendimus“, – pranešime spaudai sakė D. Dundulis. Lietuvoje veikia 144 „Norfos“ parduotuvės, jose dirba daugiau kaip 3,3 tūkst. darbuotojų. Šiemet planuojama atidaryti 10 naujų parduotuvių. 93 proc. „Norfos mažmenos“ valdo Dainius Dundulis, likusią dalį – Rolandas Činčius.