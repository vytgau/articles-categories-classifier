„Bylą kontroliuojančio prokuroro sprendimu ikiteisminis tyrimas, kurio metu buvo siekiama nustatyti, ar pateikus Finansų ministerijai įslaptintą informaciją, buvo padaryta nusikalstama veika, nutrauktas​“, – BNS pranešė Generalinė prokuratūra. Jos teigimu, negauta duomenų, jog kuris nors ministerijos darbuotojas būtų padaręs neteisėtus veiksmus – atskleidęs tarnybinę paslaptį. STT ikiteisminį tyrimą pranešė pradėjusi pernai rugpjūčio pabaigoje. BNS žiniomis, po „Lietuvos energijos“ stebėtojų tarybos atrankos teisėsaugos „filtro“ nepraėjo buvęs „Lietuvos energijos“ stebėtojų tarybos pirmininkas Šarūnas Kliokys. Tyrimo metu buvo apklaustas buvęs „Lietuvos energijos“ vadovas Dalius Misiūnas – jis rugsėjo pradžioje atsistatydino. Be to, buvo apklausta visa „Lietuvos energijos“ valdyba, Finansų ministerijos vadovai.