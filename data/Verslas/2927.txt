Dienraščio teigimu, Lietuvoje pakuočių gamybos kaštus dar išaugins kylantis darbo užmokestis. Gofruotojo kartono pakuočių gamybos bendrovės „Smurfit Kappa Baltic“ generalinis direktorius Rolandas Vainutis spėja, kad pakuočių naudotojai ieškos naujų sprendimų. Jo manymu, jau krypstama į lengvesnes, kitokių konstrukcijų pakuotes. Vokietijos gofruoto kartono pramonės susivienijimas VDW skelbia, kad pernai žaliavų šiam kartonui gaminti kaina augo 27 proc., todėl pakuotės brango maždaug 14-15 proc.