Kaip pranešė šalies hidrometeorologijos tarnyba, vėjas buvo sustiprėjęs iki 15–20 m per sek., o gūsiai siekė 27 m per sekundę. Pradėjo snigti, siautė pūga, oro temperatūra buvo nuo 2 laipsnių šalčio iki 2 laipsnių šilumos. Visoje Estijos teritorijoje buvo paskelbtas 1 laipsnio audros pavojus. Gelbėtojų departamentas perspėjo dėl plikledžio keliuose ir patarė vairuotojams be ypatingos būtinybės niekur nevažiuoti, o visiems gyventojams – naktį likti namuose. 21 val. vietos laiku elektros neturėjo daugiau kaip 3,6 tūkst. namų ūkių. Dėl prasto oro pristabdytas susisiekimas keltais tarp Saremos ir Hyjumos salų. Vakarų pakrantėje esančiame Hapsalu vėjas išvertė miesto kalėdinę eglę.