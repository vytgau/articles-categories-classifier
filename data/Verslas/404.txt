„Buhalterinė apskaita smulkiam verslui buvo problema, tad VMI tiesia pagalbos ranką. (...) Virtualus kasos aparatas bus mobili programėlė, kur mokesčių mokėtojai galės atlikti kasos operacijas. Nebereikės popierių, kasos aparatų žurnalų, duomenys keliaus iš sistemos į sistemą. Esame suskaičiavę, kad verslas dėl to sutaupys apie 60 mln. eurų“, – antradienį spaudos konferencijoje teigė VMI vadovė E. Janušienė. Pristatydama struktūrines reformas, Vyriausybė pirmadienį pranešė, kad kitąmet iš „šešėlinės“ ekonomikos tikisi „ištraukti“ 200 mln. eurų. Tarp siūlomų naujovių – nauja apskaitos ir virtualaus kasos aparato paslauga.