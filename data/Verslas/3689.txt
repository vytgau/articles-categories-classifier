Valstybės kontroliuojama bendrovė uždirbo 200 mlrd. rublių (2,8 mlrd. eurų) grynojo pelno liepos-rugsėjo mėnesiais, - dvigubai daugiau nei atitinkamu 2016 m. laikotarpiu, skelbiama trečiadienį publikuotoje ataskaitoje. „Gazprom“ veiklos pelnas lyginamuoju laikotarpiu šoktelėjo 36 proc., iki 211 mlrd. rublių, tuo tarpu pardavimai padidėjo 14 proc. iki 1,43 trln. rublių. Buvusios sovietinės dujų monopolijos veiklos rezultatai pagerėjo nuo tada, kai eksportas į Europą, iš kurio ji uždirba didžiausią pelno dalį, pasiekė naujų rekordinių aukštumų. Nors įmonė prarado dalį rinkos šalies viduje, o Ukraina nebėra daugiau jos klientė, „Gazprom“ žaliavos apimtys, eksportuojamos į Europą, pernai siekė precedento neturintį lygį - 179 kub. metrų. Antradienį „Gazprom“ vadovas Aleksejus Mileris pareiškė tikįs, kad grupės išgaunama dujų gavyba, kuri pastaraisiais metais buvo smukusi iki istoriškai žemo lygio, 2017 metais išaugs 13 proc., iki 470 mln. kubinių metrų. Nepaisant įtampos su Europos Sąjunga, kuri siekia sumažinti savo priklausomybę nuo Rusijos dujų, „Gazprom“ rinkos dalis Europoje pastaraisiais metais padidėjo iki beveik trečdalio bendrojo lygio.