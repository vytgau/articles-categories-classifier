Vidutinis paskaičiuotas moterų darbo užmokestis šalies ūkyje, išskyrus individualias įmones, trečiąjį ketvirtį sudarė 84,9 proc., o išmokėtas (neto) – 86,7 proc. vyrų algos. Statistikų duomenimis, trečiąjį ketvirtį vidutinis paskaičiuotas moterų darbo užmokestis Lietuvoje (be individualių įmonių) buvo 781,9 euro, vyrų – 920,5 euro, o išmokėtas – atitinkamai 620,1 euro bei 715 eurų. Vien valstybės sektoriuje vidutinis moterų paskaičiuotas atlyginimas liepos-rugsėjo mėnesiais siekė 792,5 euro, privačiame sektoriuje – 774,1 euro ir buvo atitinkamai 173,4 euro bei 133,3 eurais mažesnis už vyrų darbo užmokestį. Vidutinis išmokėtas moterų atlyginimas valstybės sektoriuje trečiąjį ketvirtį siekė 627,3 euro, privačiame – 614,7 euro ir nuo vyrų darbo užmokesčio atsiliko atitinkamai 118,8 euro bei 91,4 euro.