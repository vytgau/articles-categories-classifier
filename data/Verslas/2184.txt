Supirkėjai dienos pabaigoje ėmė supirkinėti pingančias akcijas ir kiek sušvelnino vertės kritimą, tačiau bendra „Dow“ vertė smuko 1,175 punkto, rašo CNN. Tai didžiausias iki šiol vertės praradimas, užfiksuotas mainų dienos pabaigoje. Bendras nuostolis sudarė 4,6 proc. visos „Dow Jones“ vertės – didžiausias nuo 2011 metų eurozonos įsiskolinimo krizės. Tačiau procentine verte neprilygo 2008 metų finansų krizei, ar 1987 juodajam penktadieniui. Tačiau nuosmukis kaip reikiant išgąsdino investuotojus. Azijos rinkos, reaguodamos į pirmadienio nuosmukį taip pat pasileido žemyn. Japonijos Nikkei 225 indeksas nusirito daugiausiai nuo pat 1990-ųjų, kol galiausiai šiek tiek pakilo aukštyn, rašo BBC. Stiprėjanti bendra pasaulio ekonomika ir augantys korporacijų pelnai pastaruoju metu pakylėjo akcijų rinkas į rekordines aukštumas. Tačiau akcijų išpardavimai prasidėjo dar praėjusią savaitę, kuomet pasigirdo kalbų, kad JAV centrinis bankas ir federalinio rezervo sistema anksčiau nei planuota gali pakelti palūkanų normas. Japonijos Nikkei 225 dieną baigė su 4,7 proc. nuostoliu, Hong Kongo akcijų rinkos krito 4,5 proc., Pietų Korėjos Kospi indeksas smuko 2,6 proc., Australijos S&P/ASX 200 smuko 3,2 proc.