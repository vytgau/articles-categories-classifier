Taip siekiama užtikrinti geresnę ir sveikesnę maisto produktų sudėtį, pranešė ministerija. Prie šios iniciatyvos prisideda ir bendradarbiavimo susitarimą pasirašys Lietuvos ir kai kurios užsienio maisto gamintojų kompanijos, kurių padaliniai veikia mūsų šalyje. Pasaulio sveikatos organizacija ir Europos Komisija rekomenduoja gerinti gyventojų mitybą − mažinti suvartojamos druskos, sočiųjų riebalų, paprastųjų angliavandenių (cukrų) kiekį, mažinti šių medžiagų kiekius rinkai tiekiamuose maisto produktuose.