„Naują sezoną pasitikome pastebimai pasikeitę – nuolatos siekiame išpildyti visus lankytojų lūkesčius ir suteikti jiems visapusišką patogumą, todėl atnaujinome „Europoje“ siūlomų prekių ir paslaugų asortimentą pastebimai jį išplėsdami. Centre lankytojų jau laukia trys naujos įstaigos – parduotuvė-kavinė „Lage Gastronomija“, studija „Beauty Nail Express“ ir „BENU vaistinė“, atsikraustyti į „Europą“ nusprendė tarptautiniai prekės ženklai „Sizeer“ ir „Mandarina Duck“. Be to, išplėstos ir naujausias inovacijas pritaikiusio sporto klubo „Lemon Gym“ patalpos, idant sportuoti klube būtų dar patogiau“, – sako PC „Europa“ generalinė direktorė Rasa Vileikytė. Pirmoji naujiena – duris atvėrusi nagų studija „Beauty Nail Express“, teikianti galimybę šiuolaikiškoms miesto moterims greitai ir kokybiškai pasirūpinti savo grožiu. Salonas įsikūrė trečiajame centro aukšte, greta sporto klubo „Lemon Gym“, rašoma PC „Europa“ išplatintame pranešime spaudai. Tuo tarpu miestiečių pamėgtas sporto klubas „Lemon Gym“ pastebimai išplėtė savo patalpas – vasarį čia atidaryta 60 kv. m ploto virtuali treniruočių salė, ir dabar visas klubas užima net 1410 kv. m. Be to, nuo šiol savo sveikata besirūpinantys vilniečiai ir miesto svečiai „Europoje“ galės užsukti ir į „BENU vaistinę“, įsikūrusią pirmajame prekybos centro aukšte. „Mums labai svarbu būti kuo arčiau savo klientų ir, žinoma, lengvai pasiekiamiems. Vieta PC „Europoje“ suteikia šią galimybę: ji yra netoli miesto centro, aplinkui įsikūrę daugybė skirtingų verslų, Vilniaus miesto savivaldybė. Čia patogu atvykti tiek nuosavu, tiek viešuoju miesto transportu. Vaistinės duris atvėrėme kovo 22 dieną pirmame PC „Europa“ aukšte – priešais parduotuvę „Maxima“. Džiaugiamės kasdien sulaukdami vis daugiau klientų, atsakingai besirūpinančių savo sveikata. Profesionalūs mūsų vaistininkai pasirengę pagelbėti kiekvienam iš jų. Be to, atidarymo proga iki balandžio 15 d. visiems klientams suteikiame 25 proc. nuolaidą kosmetikai ir maisto papildams“, – sakė Rasa Marcinkevičienė, „BENU vaistinių“ tinklo vadovė Lietuvoje. Prekybos centro „Europa“ lankytojai taip pat kviečiami apsilankyti naujai atidarytoje parduotuvėje-kavinėje „Lage Gastronomija“, kur gali pasilepinti gausiu konditerinių gaminių asortimentu bei namų virtuvės patiekalais. Čia taip pat galėsite paragauti ar įsigyti sušių bei wok patiekalų, pagamintų „Gan bei city“ restoranų virėjų. Taip pat „Europa“ jau ruošia vietą ir galanterijos parduotuvei „Mandarina Duck“, kurios atidarymas planuojamas vasaros pabaigoje. „Novatoriškas prekės ženklas „Mandarina Duck“ siūlo kūrybiškoms ir originalioms asmenybėms skirtus gaminius, kuriems dėl unikalių dizaino sprendimų, ypatingo dėmesio detalėms ir originalaus spalvų parinkimo būdingas ypatingas funkcionalumas. Nuo 1977 m. gyvuojanti „Mandarina Duck“ kuria platų galanterijos asortimentą – rankines, kompiuterių dėklus, pinigines, kosmetines, lagaminus. Įsikurti „Europoje“ nusprendėme neatsitiktinai – mūsų nuomone, tai unikalus prekybos centras, kurio lankytojai turi galimybę rasti sau tinkamiausius išskirtinius, stilingus prekės ženklus“, – sako parduotuvės Marketingo vadovė Miglė Jaraitė. O netrukus prekybos centre „Europa“ duris pravers ir dar viena nauja parduotuvė – avalynės ir laisvalaikio aprangos prekes siūlanti „Sizeer“. „Sizeer“ – tai tarptautinis streetwear prekybos tinklas, kurio lentynose galima rasti beveik viską, ką avi net ir didžiausios stileivos visos Europos gatvėse. Ikoniški modeliai, ribotos kolekcijos ir originalios prekės visų sportbačių mėgėjų lauks nuo balandžio vidurio antrajame prekybos centro aukšte. Galiausiai, jaukių interjero detalių parduotuvė „1000 ir 1 naktis“ įsikūrė naujoje prekybos centro „Europa“ vietoje, trečiajame prekybos centro aukšte. Ankstesnes patalpas parduotuvė užleido „Europos“ naujokui „Beauty Nail Express“. Vilniaus prekybos centras „Europa“, valdomas „BPT Real Estate“, yra listinguoto fondo „Baltic Horizon“ nuosavybė.