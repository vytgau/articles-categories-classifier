Pasak „INVL Asset Management“ investicijų padalinio vadovo Vaidoto Rūko, tai rodo, kad pajamos augo ne tik daugiausiai uždirbantiesiems, jų augimą pajuto ir mažiausiai uždirbantieji. „Žinoma, 17 proc. taip pat yra daug, tokio skaičiaus galėtų išvis nelikti, bet daugėja ir tokių, kurie uždirba daugiau nei 1000 ar 2000 eurų“, - kalbėjo V. Rūkas. „INVL Asset Management“ duomenimis, nuo praėjusių iki šių metų sausio sparčiausiai didėjo žmonių, gaunančių 1001-2000 eurų pajamų. Praeitais metais jų buvo 180 tūkst., o šiais - 222 tūkst. Taip pat daugėjo ir uždirbančių 701-1000 eurų pajamų, šis skaičius ūgtelėjo 17 tūkst. Praėjusiais metais tokias pajamas gaunančių žmonių buvo 206 tūkst., o šiais - 223 tūkst. Tuo metu uždirbančiųjų virš 2001 eurų didėjo 12 tūkst. Minimu praeitų metų laikotarpiu tokių žmonių buvo 42 tūkst., o šių metų sausį - 54 tūkst. V. Rūko teigimu, didėjo ne tik atlyginimai, bet ir dirbančiųjų skaičius. „Praeitais metais buvo stipri darbo rinka, dirbančiųjų skaičius išaugo 12 tūkst., tai maždaug Druskininkų miesto dydžio skaičius, o per trejus metus 40 tūkst. papildomų naujų dirbančiųjų atsirado, tai maždaug Alytaus gyventojų skaičius“, - sakė jis. Tačiau, anot jo, ateityje tikėtis spartaus dirbančiųjų skaičiaus neverta, nes darbo lygio jau praktiškai nebėra ir visi, kurie nori dirbti, jau dirba.