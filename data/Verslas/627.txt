Analitikų teigimu, jei šie suprastėję euro zonos ekonominiai duomenys yra ne vienkartinis smuktelėjimas, o ekonomikos lėtėjimo pradžia, tai taptų didele problema Europos centriniam bankui (ECB), ketinančiam kelti bazinę palūkanų normą, kuri šiuo metu yra nulinė. Apžvalgoje analitikai taip pat primena, kad prekybos karų tema ir toliau išlieka aktuali investuotojams, nors, nepaisant to, pagrindiniai pasaulio akcijų indeksai praėjusią savaitę fiksavo teigiamus rezultatus. JAV akcijų rinkoje „Dow Jones” indeksas praėjusią savaitę sustiprėjo 1,22 proc., „S&P 500” - 0,87 proc., o „Nasdaq 100” - 0,66 proc. Tuo metu Didžiosios Britanijos „FTSE 100” indeksas minimu laikotarpiu sustiprėjo 2,18 proc., Vokietijos „DAX” - 1,99 proc., Prancūzijos „CAC 40” - 2,06 proc. Lietuvos „OMX Vilnius” indeksas susilpnėjo 0,51 proc. Azijos rinkos praėjusią savaitę taip pat stiprėjo: Japonijos „NIKKEI 225” - 1,49 proc., Kinijos „SHANGHAI 50” - 0,24 proc. Tuo metu valiutų rinkoje, pasak analitikų, praėjusi savaitė pasižymėjo neigiamais rodikliais iš euro zonos, o tai susilpnino eurą kitų valiutų atžvilgiu. Euras dolerio atžvilgiu per savaitę susilpnėjo 0,16 proc., o Didžiosios Britanijos svaro atžvilgiu susilpnėjo 0,60 proc. Tuo metu Japonijos jenos atžvilgiu euras sustiprėjo 1,08 proc. Svaras dolerio atžvilgiu minimu laikotarpiu sustiprėjo 0,52 proc., o doleris Japonijos jenos atžvilgiu sustiprėjo 1,08 proc. Tuo metu doleris Šveicarijos franko atžvilgiu sustiprėjo 0,45 proc. Analitikų teigimu, praėjusi savaitė taip pat fiksavo nedidelius kainų pokyčius žaliavų rinkoje. „Pasirodė pranešimas iš JAV investicinio banko „Goldman Sachs“, kad auksas, kaip turto klasė, per ateinančius mėnesius viršys investuotojų grąžos lūkesčius. Tikimasi, kad auganti infliacija ir didėjanti akcijų rinkos korekcijos tikimybė kilstels šio metalo kainą”, - rašoma apžvalgoje. Vis dėlto praėjusią savaitę aukso kaina krito 0,54 proc., sidabras atpigo 1,16 proc. „Brent“ nafta per savaitę atpigo 0,29 proc., JAV nafta - 1,20 proc. Tuo metu dujos minimu laikotarpiu pabrango 0,14 proc. Kriptovaliutų rinkai, pasak analitikų, praėjusi savaitė buvo neįprasta, nes pasibaigė su sąlyginai nedideliais svyravimais. „Manoma, kad tam įtakos turėjo sumažėjęs investuotojų dėmesys šiai turto klasei”, - sakoma apžvalgoje. Taip pat priduriama, kad šiuo metu bendra visų kriptovaliutų rinkos vertė siekia 272,4 mlrd. dolerių, iš kurių 44,5 proc. užima bitkoinas. Per savaitę bitkoinas dolerio atžvilgiu sustiprėjo 0,60 proc., eteriumas dolerio atžvilgiu - 6,96 proc., o riplas dolerio atžvilgiu sustiprėjo 1,78 proc. „RoboMarkets“ pateikta informacija nėra patarimas pirkti, parduoti ar kitaip disponuoti finansinėmis priemonėmis ir yra tik informacinio pobūdžio.