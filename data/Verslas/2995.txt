Amžiaus apribojimai egzistuoja gaunant būsto paskolą. Tačiau nepamirškite, kad amžius – tai ne vienintelis būsto paskolos gavimo kriterijus, o tik vienas iš nedaugelio, į kurį atsižvelgia finansinės įstaigos priimdamos sprendimą dėl jūsų pirkinio finansavimo. Paskola nekilnojamajam turtui pirkti (dabar mes kalbame apie nekilnojamąjį turtą savo pragyvenimui) paprastai yra išduodama terminui iki pensinio amžiaus pasiekimo. Tai grindžiama tuo, jog bankas remiasi kliento pajamomis, gaunamomis iš darbo veiklos. Išėjus į pensiją, pajamos paprastai sumažėja, o bankui svarbu būti užtikrintam, kad jūs be problemų galėsite mokėti mėnesines paskolos išmokas. Bankai tampa labiau lojalūs Įstatymų lygiu nėra būsto paskolos išdavimo apribojimų pagal amžių. Kiekvienas bankas pats nustato tokius apribojimus. Dėl gyvenimo trukmės padidėjimo ir, atitinkamai, darbingo amžiaus padidėjimo, bankai peržiūri savo kriterijus dėl paskolų vyresnio amžiaus žmonėms ir tampa lojalesni. Priklausomai nuo gimimo metų, pagal įstatymus, jo išėjimo į pensija laikas svyruoja. Kai kurie bankai yra pasiruošę savo skaičiavimuose priimti skaičių 70 kaip išėjimo į pensiją amžių, ir, atitinkamai, terminą, kai jūsų būsto paskola bus pilnai apmokėta. Tačiau, jei jūs galite įrodyti, kad ir po 70 metų uždirbsite pakankamai tam, kad išmokėtumėte paskolą, galite pretenduoti ir ilgesniam terminui. Iki 70, 80, 85 ir daugiau Pavyzdžiui, Jungtinėje Karalystėje Accord Mortgages, Bank of Ireland, Coventry Building Society gali pritarti maksimaliam būsto paskolos išmokėjimo terminui – iki 75 metų; Halifax ir Metro Bank – iki 80 metų; Kent Reliance – iki 85 metų, o Family Building Society apskritai neriboja termino, kuriam gali būti išduota būsto paskola. Svarbiausia bankui – tai garantija, kad jūs galėsite išmokėti šią būsto paskolą. Pensijai skiriamas svarbus vaidmuo Savaime aišku, kad pagrinde bankai atsižvelgs į jūsų pajamas iš privačios pensijos gavimo. Tačiau, jeigu jūs galite įrodyti, kad jūsų specialybė ir jūsų įgūdžiai leis jums dirbti ir po 70 metų, kai kurie bankai gali atsižvelgti ir į pajamas iš darbo veiklos po pensinio amžiaus pasiekimo. Daugiau naujienų saviems Jungtinėje Karalystėje - tiesa.com.