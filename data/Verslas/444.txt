Šis pasiūlymas įtrauktas į priemonių rinkinį, kuriuo siekiama pakeisti banko kreditavimo struktūrą ir padidinti Kinijos dalyvavimo dalį. Taigi JAV valdžios pozicija dėl tarptautinių institucijų gali gerokai pasikeisti, pažymi leidinys. „The Financial Times“ šaltinių JAV iždo departamente duomenimis, departamento vadovas Stevenas Mnuchinas jau šią savaitę pareikš pritariantis Pasaulio banko kapitalo didinimui. „Manau, mes judame šia kryptimi. Daug mėnesių dirbome su reformomis Pasaulio banke ir jas vykdant buvo padaryta didelė pažanga“, – pridūrė šaltiniai. Tai, kad Vašingtono požiūris į Pasaulio banką gerėja, galima laikyti banko vadovo Jim Yong Kimo nuopelnu. Pasaulio banko vadovas nuosekliai stiprino santykius su naująja JAV administracija, savo sąjungininke pasirinkęs D. Trumpo dukterį Ivanką, kuri bankui pernai padėjo sukurti 150 mln. JAV dolerių vertės moterų paramos fondą. Balandžio 16–22 dienomis Vašingtone vyks Pasaulio banko ir Tarptautinio valiutos fondo (TVF) pavasario sesija.