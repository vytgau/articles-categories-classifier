„Manau, kad savo misiją visiškai atlikau, nes reformos įvykdytos“, – kalbėdama parlamento posėdyje pabrėžė ji. Parlamentas ketina ketvirtadienį svarstyti prezidento Petro Porošenkos pateiktą V. Gontarejevos įpėdinio kandidatūrą - jos pavaduotojo ir laikinai centriniam bankui vadovaujančio Jakovo Smolijo. V. Gontarejeva apie pasitraukimą iš Ukrainos nacionalinio banko vadovo posto oficialiai pranešė pernai gegužę. Tačiau naujo šalies centrinės finansų institucijos vadovo paskyrimas, kuris turi būti suderintas su Tarptautiniu valiutos fondu, gerokai užtruko. Ukrainos Konstitucija skelbia, jog centrinio banko vadovą septynerių metų kadencijai tvirtina parlamentas šalies prezidento teikimu.