Hidrometeorologijos tarnybos duomenimis, naktį galimi nedideli krituliai, daugelyje rajonų formuosis rūkas, plikledis, vietomis silpna lijundra. Žemiausia oro temperatūra sieks nuo 3 laipsnių šalčio iki 2 laipsnių šilumos. Penktadienio 16 valandos duomenimis, vakarų ir pietvakarių Lietuvoje dėl buvusio ar besitęsiančio lietaus valstybinės reikšmės kelių dangos šlapios. Likusioje šalies dalyje keliai daugiausia drėgni, vietomis sausi. Visoje Lietuvoje mažesnio eismo intensyvumo rajoniniai keliai provėžoti, vietomis padengti prispausto sniego sluoksniu, slidūs. Oro temperatūra siekia nuo 2 iki 6 laipsnių šilumos.