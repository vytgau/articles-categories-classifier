Savo jėgas daržovių laukuose vieną dieną išmėginę britai pripažino, kad šis darbas – itin sunkus būdas užsidirbti pragyvenimui. Eksperimente dalyvavusiems nuo 18 iki 23 metų asmenims iš Plimuto teko užduotis rinkti kopūstus. Jauni darbuotojai kopūstais turėjo užpildyti 2 tūkstančius maišų, į kuriuos telpa apie 10 tūkst. kopūstų galvų. Kopūstų lauko savininkas Grenville'as Richardsas BBC žurnalistams atskleidė, kad artinantis „Brexit“ vis sunkiau pasamdyti imigrantų darbuotojų, todėl ūkininkas norėtų samdyti daugiau britų. Deja, eksperimentas atskleidė akivaizdžias šios strategijos problemas. Prabėgus vos kelioms valandoms nuo darbo pradžios, britai apie 10 kartų atsiliko nuo rytų europiečių. Vos po valandos darbo 22-iejų studentė Hettie Burrows paprašė pertraukos, nes jos rankos „neapsakomai sušalo“. Mergina pasišalino į traktorių sušilti. „Aš taip sušalau, tačiau aš nepasiduodu. Praėjusiais metais nubėgau du maratonus. Kodėl negaliu rinkti kopūstų“, – sakė mergina. 18-metis studentas Conoras Stevensas prisipažino, kad antrą dieną tokio pačio darbo dirbti negalėtų. Tuo tarpu kitas darbininkas jam antrino, kad jis nė už ką nedirbtų tokio darbo antrą dieną iš eilės. Daugiau naujienų saviems Jungtinėje Karalystėje - tiesa.com.