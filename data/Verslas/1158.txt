Anot ministro, JAV dujos ne tik užtikrins energetinį saugumą bei konkurencingesnes kainas vartotojams, bet ir atvers platesnes galimybes Lenkijos ir Lietuvos SGD terminalų panaudojimui viso regiono mastu. „Pasaulinė SGD rinka yra dinamiška ir nuolatos vystosi, o JAV SGD rinka šiuo metu išgyvena pakilimo laikotarpį. Neseniai įvyko skalūninių dujų revoliucija, kaip tik šiuo metu pradedami vystyti nauji SGD eksporto pajėgumai, kurie jau 2019-2023 metais turėtų sukurti didelę šio kuro pasiūlą iš JAV. Privalome pasinaudoti atsiveriančiomis galimybėmis, todėl dabar tinkamiausias laikas megzti reikalingus kontaktus, kad vėliau juos galėtume paversti konkretesnėmis bendradarbiavimo formomis“, – pranešime spaudai teigė Ž. Vaičiūnas. Jis pirmadienį Hiustone dalyvavo Transatlantinio energetinio saugumo forume Pernai į Lietuvą atplaukė pirmieji SGD kroviniai iš JAV – tai patvirtino, kad visos techninės sąlygos jų importui yra tinkamos, JAV dujos turi visas galimybes sėkmingai konkuruoti Baltijos šalių rinkose. Ž. Vaičiūnas šią savaitę taip pat susitiks su JAV Valstybės ir Energetikos departamentų bei Kongreso atstovais, su kuriais aptars energetinio saugumo Baltijos jūros regione aktualijas, bus kalbama apie didesnio dėmesio branduolinės saugos užtikrinimui poreikį. Vizito ministras dalyvaus energetiniam saugumui ir SGD klausimams skirtose konferencijose bei susitiks su JAV SGD eksportuotojais, kuriems pristatys SGD tiekimo galimybes regionui per Klaipėdos SGD terminalą. Kartu su ministru JAV lankosi „Klaipėdos naftos“ ir „Lietuvos dujų tiekimo“ vadovai.