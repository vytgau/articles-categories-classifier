Kaip teigia savo pareiškime „Ryanair“, „visos 15 JK pilotų bazės, įskaitant Londono Stanstedą, kur kiek anksčiau buvo atmestas pagerintas pasiūlymas dėl atlyginimų, dabar balsavo už tai, kad nuo kitos savaitės „pilotų algos būtų padidintos iki 20 proc.“. „Ryanair“ priduria, kad dauguma Airijoje įsikūrusių pilotų taip pat sutiko su siūlomu algos didinimu. „Ryanair“ dar laukia derybos su 35 proc. Dublino pilotų, kurie dar nepaskelbė, ar sutinka su pasiūlymu“, - teigia bendrovė. „Ryanair“ oro linijoms 2017-ųjų antrasis pusmetis buvo nelengvas, - rugsėjį dėl nesusipratimo pilotų atostogų tvarkaraščių schemoje „Ryanair“ buvo priversta iki kovo atšaukti apie 20 tūkst. skrydžių. Pilotai reikalavo geresnių darbo sąlygų, dalis jų perėjo dirbti kitoms oro transporto vežėjoms. Gruodžio pabaigoje, prieš pat Kalėdas, „Ryanair“ neišvengė pirmojo bedrovės istorijoje pilotų streiko.