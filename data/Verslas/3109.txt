Vairuotojai raginami, atsižvelgus į metereologines sąlygas, nelenkti kitų transporto priemonių, jei nėra būtinybės, taip pat atsargiai persirikiuoti, informuoja Lietuvos automobilių kelių direkcija. Vakarų Lietuvoje dėl besitęsiančio lietaus kelių dangos yra šlapios. Oro temperatūra nuo 0 iki 3 laipsnių šilumos, pajūryje iki 6 laipsnių šilumos. Vandens gylis krašto kelio Nr. 206 Šilutė-Rusnė apsemtame ruože, kurio ilgis 390 metrų (nuo 6,321 iki 6,711 km), išlieka 5 cm. Eismas leidžiamas. Hidrometeorologijos tarnybos duomenimis, naktį krituliai, daugiausia lietus. Vėjas vakarinių krypčių 9–14 m/s, daug kur gūsiai 15–20 m/s, pietvakarinėje šalies pusėje vietomis iki 24 m/s. Aukščiausia oro temperatūra nuo 0 iki 5 laipsnių šilumos.