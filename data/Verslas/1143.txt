„Brent“ rūšies naftos ateities sandorių kaina kilo 2,7 proc., iki 67,80 dolerio už barelį. JAV „West Texas Intermediate“ (WTI) nafta pašoko 2,8 proc., iki 63,78 dolerio už barelį. Kaip pažymi rinkos dalyviai, naftos kainas palaiko įtempti Saudo Arabijos ir Irano santykiai, taip pat naujų JAV sankcijų prieš Teheraną įvedimo perspektyva. Be to, rinkai postūmį suteikė ir vis didėjanti naftos gavybos apimčių sumažėjimo tikimybė Venesueloje, kuri kenčia nuo itin sunkios ekonominės krizės. Tarptautinė energetikos agentūra (TEA) praėjusią savaitę rašė, kad Venesuela yra „pažeidžiama sparčiam gavybos kritimui“, bei pažymėjo, jog ši Pietų Amerikos šalis gali padaryti svarbią įtaką pasaulinių naftos atsargų mažėjimui. Tarp rinką ribojančių veiksnių analitikai vardija svyravimus akcijų rinkose ir didinamas naftos gavybos apimtis JAV. Jungtinių Valstijų Energetikos informacijos administracija (EIA) savo kovo mėnesio apžvalgoje padidino naftos gavybos JAV 2018 metų prognozę. Naujausiomis EIA prognozėmis, naftos gavybos apimtys JAV iki ketvirtojo 2018 metų ketvirčio išaugs daugiau nei 120 tūkst. barelių per parą - iki 11,17 mln. barelių; anksčiau prognozuotas iki 11,04 mln. barelių per parą prieaugis.