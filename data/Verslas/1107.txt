„Pritarėme „Bayer“ planams perimti „Monsanto“, nes šalių pasiūlytos taisomosios priemonės, kurių bendra vertė gerokai viršija 6 mlrd. eurų (7,4 mlrd. eurų), visiškai išsklaidė mūsų abejones dėl galimo poveikio konkurencijai“, – pareiškė už konkurenciją atsakinga Europos Komisijos narė Margrethe Vestager. Apie 66 mlrd. JAV dolerių vertės sandorį „Bayer“ ir JAV įmonė „Monsanto“ paskelbė 2016 metų rugsėjį. Užbaigti sandorį visų pirma trukdė tai, jog nebuvo gautas ES leidimas. Kinijos prekybos ministerija „Monsanto“ perėmimui – taip pat su išlygomis – pritarė kovo 13 dieną. Kiek anksčiau šį mėnesį „Bayer“ paskelbė, jog, siekdama išsklaidyti Komisijos abejones, pradėjo išskirtines derybas su BASF dėl viso daržovių sėklų gamybos verslo pardavimo.