Vartotojai skundėsi, kad jiems nebuvo pritaikytos skelbiamos nuolaidos, lentynose trūko akcinių prekių. „Maxima“ jų skundus aiškino žmogiškosiomis arba techninėmis klaidomis, kai parduotuvės darbuotojai nespėjo laiku pakeisti kainų prekių lentynose, ar prekės nebuvo įtrauktos į sąrašus produktų, kuriems taikomos nuolaidos. Kadangi per metus „Maxima“ įstatymą pažeidė du kartus, už vartotojų klaidinimą turės sumokėti 15 tūkst. eurų baudą. „Maximos“ komunikacijos ir korporacinių reikalų departamento direktorė Ernesta Dapkienė atkreipė dėmesį, kad ir VVTAT sprendime kalbama apie pavienes klaidas, o ne didelio masto ar daugkartinius neatitikimus. „Mūsų įmonėje dirba daugiau nei 15 tūkst. darbuotojų komanda, kuri kasdien aptarnauja daugiau nei pusę milijono pirkėjų. Statistiškai vienoje vidutinio dydžio „Maximoje“ per savaitę pakeičiame bene dviejų tūkstančių prekių kainas. Tad tūkstančiams mūsų darbuotojų kasdien rankomis pakeičiant šimtus kainų etikečių, nors ir labai gaila, retsykiais įsivelia tikrai netyčinių, žmogiškųjų klaidų. Reputacinė jų kaina įmonei – milžiniška – juk abejojama mūsų sąžiningumu“, – komentuoja E. Dapkienė.