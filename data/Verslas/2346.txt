Konstitucinis Teismas praėjusią savaitę priėmė prašymą ištirti, ar Civilinio proceso kodekso pakeitimas, pagal kurį apeliacinį skundą – kai dar neįsiteisėjusi nutartis apskundžiama aukštesnės instancijos teismui – gali surašyti tik advokatas arba tam tikrais atvejais asmuo, turintis aukštąjį teisinį išsilavinimą, neprieštarauja Konstitucijoje įtvirtintai teisei į teisminę gynybą Su tokiu prašymu į Konstitucinį Teismą kreipėsi Vilniaus miesto apylinkės teismas (VMAT), pasak kurio, Konstitucijoje įrašyta teisė į teisminę gynybą yra absoliuti, jos negalima pernelyg apriboti, tad pirmosios instancijos nutartį turi būti galimybė apskųsti bent vienos aukštesnės instancijos teismui. VMAT nuomone, nuostata, pagal kurią apeliacinį skundą būtinai turi surašyti advokatas, pernelyg apriboja asmens teisę į teisminę gynybą.