Virginijus Sinkevičius BNS teigė, kad E. Jurgelionis pradėjo dirbti penktadienį. Pasak ministro, jo komandoje kol kas nėra nė vieno viceministro bei kitų patarėjų, juos ketinama paskirti artimiausiu metu. Žurnalisto išsilavinimą turintis E. Jurgelionis „Investuok Lietuvoje“ dirbo nuo 2015 metų gruodžio, iki tol jis dirbo ryšių su visuomene agentūrose „Komunikaciniai projektai“ ir „Punch Interactive“. Kaip laisvai samdomas žurnalistas jis bendradarbiavo su dienraščiu „Verslo žinios“, žurnalais „Verslo klasė“, „Veidas“, dalyvavo, rengiant Medijų ir informacinio raštingumo ugdymo programą pagrindinio ir vidurinio lavinimo mokykloms.