Estija reitinge užima 7-tą vietą, Latvija – 28-tą, o Lenkija – 45-tą, rodo 2018 metų JAV tyrimų centro „Heritage Foundation“ indeksas. Pirmąją vietą indekse užima Honkongas, antrąją - Singapūras, toliau rikiuojasi Naujoji Zelandija, Šveicarija, Australija, Airija. Lietuvą pagal ekonomikos laisvę lenkia: Jungtinė Karalystė, Kanada, Jungtiniai Arabų Emyratai, Islandija, Danija, Taivanas, Liuksemburgas, Švedija, Gruzija, Nyderlandai, JAV. „Vyriausybė paprastai gerbia teismų sistemos nepriklausomumą, nors patobulinimai vis dar reikalingi. Kyšių davimas ar priėmimas yra nusikaltimas, tačiau antikorupcijos įstatymai ne visada įgyvendinami efektyviai. Valdininkai kartais nebaudžiami užsiima korupcija“, – rašoma centro ataskaitoje. Per 2017 metus sumažėjo Vyriausybės vientisumo, valdžios išlaidų, mokesčių naštos rodikliai. Taip pat mažėjo verslo ir prekybos laisvės rodikliai. Tuo pačiu metu augo nuosavybės teisių, teismų sistemos efektyvumo, fiskalinės sveikatos ir darbo laisvės rodikliai. Tarp Europos šalių Lietuva indekse yra 11-ta.