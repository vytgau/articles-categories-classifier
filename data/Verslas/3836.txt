Vien per savaitę nuo tokių sukčių nukentėjo keli šimtai žmonių, kurie negavo užsakytų prekių arba jų duomenys buvo pavogti. Banko „Swedbank“ saugumo ekspertai sako, kad pastaruoju metu padaugėjo atvejų, kai socialiniuose tinkluose bei fiktyviose elektroninėse parduotuvėse sukčiai žmones vilioja įsigyti prekių su itin didelėmis nuolaidomis, siekiančiomis 80 ar 90 procentų. Tačiau galų gale, susimokėję už prekę pirkėjai nieko negauna arba sulaukia ne to, ką užsisakė. Be to, tokiu būdu sukčiai gali gauti ir žmonių duomenis, kuriuos nusikaltėliai gali panaudoti neteisėtoms finansinėms operacijoms. Specialistai perspėja kritiškai vertinti itin pigių prekių pasiūlymus, atkreipti dėmesį į tai, ar prie portalo adreso yra saugų atsiskaitymą reiškiantis spynos ženklas. Įtarus, kad susidūrėte su sukčiais, ekspertai ragina kuo greičiau kreiptis į banką.