„Ten daugiausia buvo eksportuojamas sviestas, bet metų pradžioje jis stipriai pradėjo brangti, tai taip susiklostė, kad mes pelningiau sviestą pardavėme kitur, o ne tose rinkose“, - dienraščiui sakė „Rokiškio sūrio“ valdybos pirmininkas Dalius Trumpa. Pasak jo, anksčiau sviestas buvo eksportuojamas ne tik į Saudo Arabiją, bet ir į daugelį tame regione esančių valstybių. Vilkyškių pieninė klientų Saudo Arabijoje vis dar turi, pripažįsta pieninės vadovas Gintaras Bertašius: „Mes dirbame Saudo Arabijoje. Matyt, įtakos turėjo ir naftos kainos, jie gal daugiau importuoja iš dolerinių zonų. Dėl sūrių konkursų paprastai nebūna, dažniau dėl pieno miltelių, sviesto, gal kas nors buvo laimėjęs konkursų“.