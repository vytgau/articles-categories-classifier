Elektros biržoje „Nord Pool“ skelbiama, kad gedimas įvyko pirmadienį ryte ir tikimasi, kad jungtis bus sutaisyta. Pirmadienio popietę tai ir buvo padaryta. „Lietuvos energijos gamyba“ pranešė, kad dėl to šiek tiek po 8 valandos buvo aktyvuoti du Kruonio hidroakumuliacinės elektrinės agregatai. „NordBalt“ jungtimi į Švediją tiekiama pigi skandinaviška elektra. Dėl dažnų gedimų šią vasarą keliems mėnesiams ketinama jungtį atjungti ir pakeisti movas, dėl kurių dažniausiai įvyksta gedimai.