Venesuela antradienį pardavė 735 mln. JAV dolerių naujai paleistos kriptovaliutos „petro“, teigia Venesuelos prezidentas Nicolas Maduras. N. Maduras tikisi, kad išleista kriptovaliuta padės Venesuelai apeiti pernai JAV pritaikytas sankcijas. Sankcijos uždraudė amerikiečių investuotojams pirkti naujai išleistas Venesuelos skolos obligacijas, dėl to šaliai tapo beveik neįmanoma refinansuoti savo skolą, kuri siekia apie 150 mlrd. dolerių. Prezidentas nepateikė jokios informacijos apie investuotojų tapatybę, ar įrodymų, pagrindžiančių minėtą sumą.