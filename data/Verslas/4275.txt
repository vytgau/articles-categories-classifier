Nutekinti duomenis rodo kaip „Apple“ kompanija ėmė ieškoti alternatyvos ir mokesčių priebėgos ugriežtinus mokestines sąlygas Airijoje. Vengdama didesnių mokesčių kompanija perkėlė antrines kompanijas į Airiją. Vėliau Airija nustojo buvusi mokesčių priebėga, todėl kompanija ėmė dairytis, kur kitur perkelti dalį savo įmonių. 2016 m. skelbta, kad Europos Sąjunga nutarė, kad Jungtinių Valstijų technologijų kompanija „Apple“ privalo sumokėti rekordinę sumą – 13 mlrd. eurų – nesumokėtų mokesčių po to, kai bendrovės mokestiniai susitarimai su Airijos valdžia buvo pripažinti neteisėtais. Bendrovei „Apple“ Airijoje suteiktos „rinktinės sąlygos“ reiškė, kad JAV bendrovė 2003 metais iš savo veiklos Europoje sumokėjo tik 1 proc. pelno mokestį, o 2014 metais jis siekė vos 0,005 proc. Naują prieglobstį kompanija rado Džersio saloje, kuri taip laikoma mokesčių priebėga ir kurioje pelno mokestis netaikomas. „Apple“ teigė, kad tokia sistema nesumažino jų mokamų mokesčių. Kompanija ginasi tuo, kad išliko didžiausia mokesčių mokėtoja pasaulyje, iš viso sumokėjusi 35 milijardus mokesčių per pastaruosius trejus metus.