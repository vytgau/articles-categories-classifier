Pokyčiai įgyvendinami atsižvelgiant tiek į eismo sąlygas miesto gatvėse, tiek ir į gyventojų pateiktus pasiūlymus bei kitus planuojamus pakeitimus, susijusius su maršrutų darbo organizavimu, praneša Vilniaus miesto savivaldybės įmonė „Susisiekimo paslaugos“. Nauji autobusai – trijuose maršrutuose Nuo spalio 30 d. naujos transporto priemonės keleivius pasitiks 20-ame Žemieji Paneriai–Mūrinė Vokė–Lazdynai, 28-ame Žemieji Paneriai–Grigiškės ir 116-ame Žvėrynas–Gudelių šilas–Lazdynai–Ungurių g. autobusų maršrutuose, o 20-ame autobusų maršrute autobusų važiuos daugiau nei iki šiol. Šio maršruto autobusai ne tik dažniau užsuks į Paneriškių gatvę, bet taip pat plečiamas ir šio maršruto aptarnaujamų gatvių bei stotelių tinklas. Siekiant užtikrinti geresnį susisiekimą viešuoju transportu tam tikrais reisais 20-ojo maršruto autobusai užvažiuos į Gurelius – nuo Mūrinės Vokės stotelės maršruto trasa pratęsiama Lentvario g., toliau – J. Janonio ir J. Švažo gatvėmis. Maršrute atsiras naujos stotelės – Gureliai (abiem kryptimis), Jono Švažo (abiem kryptimis) ir galinė Kaimynų stotelė, kurioje autobusai apsisuks ir važiuos link miesto. Geresnis susisiekimas – ir pilaitiškiams Dėl susidariusios eismo situacijos buvo peržiūrėti 30-ojo, 32-ojo, 54-ojo, 75-ojo ir 4-ojo G maršrutų autobusų tvarkaraščiai, kurie bus keičiami nuo spalio 30 d. Taip pat, siekiant sustiprinti 4-ąjį G autobusų maršrutą jame kursuos papildomas autobusas, kuriuo per dieną keliautų virš 1 tūkst. esamų keleivių. Nuo pirmadienio šiame maršrute važiuos 18 triašių autobusų, kurie pagal naujai sudarytą eismo tvarkaraštį darbo dienomis nuo 6.20 val. važiuos kas 6 min., kai dabar – kas 7–8 min. Tuo tarpu nuo 7.05 val. iki 8.00 val. autobusai važiuos kas 5 min. Pilaitės pr. taip pat įsibėgėjo ir gatvės platinimo bei tik viešajam transportui skirtos juostos įrengimo darbai. Tikimasi, kad užbaigus darbus kelionės viešuoju transportu iš Pilaitės pagreitės. Planuojami pokyčiai ir Santariškėse – keisis 103-iojo N Santariškės–Didlaukio–Kalvarijų–Pylimo g.–Stotis–Gerosios Vilties st. autobusų maršruto darbo organizavimas. Į Santariškių žiedą atvykę naktiniai autobusai jame išlaipins keleivius ir apsukę ratą, važiuos link Vaikų ligoninės planinei atstovai. Pasibaigus Europos centro muziejaus lankymo sezonui, nuo lapkričio 1 d. 66–ojo Žalgirio–Kalvarijų–Žaliųjų Ežerų g.–Europos parkas–Skirgiškės maršruto autobusai papildomai nebeužsuks į Europos parką. Nauji maršrutų tvarkaraščiai interneto tinklalapyje www.vilniustransport.lt bus paskelbti nuo spalio 26 d., o viešojo transporto stotelėse informaciją planuojama atnaujinti nuo spalio 28 d. Keleivių prašoma būti atidžiais ir atkreipti dėmesį į tvarkaraščių galiojimo datą. Informacija apie viešojo transporto darbą ir pakeitimus pateikiama interneto tinklalapyje www.vilniustransport.lt, socialiniame tinklalapyje www.facebook.com/susisiekimo.paslaugos, mobiliaisiais telefonais (m.stops.lt) bei darbo valandomis teikiama telefonu (8 5) 210 7050.