Lietuvos pelaginių žuvų sugavimai šiuose vandenyse sudaro vidutiniškai 30 proc. visų metinių Lietuvos sugavimų. Dabartinis ES - Maroko Karalystės Protokolas dėl žvejybos galimybių Maroko išskirtinės ekonominės zonos vandenyse baigia galioti šių metų liepos 14 d. Naujos derybos turėjo būti pradėtos jau šių metų pradžioje, bet buvo sustabdytos dėl neaiškaus Vakarų Sacharos teisinio statuso. Europos Teisingumo Teismas paliko galioti ankstesnę nutartį, kad laisvos prekybos susitarimai tarp ES ir Maroko negalioja Vakarų Sacharoje. Išsprendus šį klausimą ir gavus ES Tarybos pritarimą parengtam derybiniam mandatui, derybos su Maroko Karalyste dėl protokolo atnaujinimo ir sąlygų žvejybai prasidės jau šią savaitę. „Lietuvai šios derybos yra itin svarbios. Mūsų šalis aktyviai naudojasi suteiktomis kvotomis. Kasmet iki 4 didžiųjų Lietuvos žvejybos laivų dirba šioje, zonoje, vienoje iš svarbiausių Lietuvos žvejybos pramonei“, - teigia žemės ūkio viceministras Artūras Bogdanovas.