Nors 2017-ieji buvo pelningiausi per fondo 20-ies metų istoriją, 2018-ieji prasidėjo su neigiama 1,5 proc. investicijų grąža, kuri lėmė tai, kad fondo vertė kovo pabaigoje susitraukė iki 8,12 trln. Norvegijos kronų. Silpniausius rezultatus Norvegijos suverenaus turto fondo portfelyje demonstravo akcijos, kurių grąža krito 2,2 proc. Akcijos sudaro 66,2 proc. visų fondo investicijų. „Pirmas ketvirtis buvo pažymėtas padidėjusiu nepastovumu pasaulinėse akcijų rinkose“, - pranešime sakė centrinis bankas. Tuo tarpu obligacijų, sudarančių 31,2 proc. fondo turto, grąža siekė -0,4 proc., o 2,7 proc. turto sudarančių nekilnojamojo turto investicijų grąža buvo teigiama - 2,5 proc. Fondo vertė taip pat susitraukė dėl Norvegijos vyriausybės sprendimo išimti 11 mlrd. kronų biudžeto balansavimui bei dėl neigiamo valiutų svyravimo efekto.