Vadovaujantis Lietuvos Respublikos paramos būstui įsigyti ar išsinuomoti įstatymu valstybės iš dalies kompensuojamų būsto kreditų suma gali būti: 1) iki 53 tūkstančių eurų – asmeniui be šeimos; 2) iki 87 tūkstančių eurų – dviejų ar daugiau asmenų šeimai; 3) iki 35 tūkstančių eurų – nuosavybės teise turimam būstui rekonstruoti, neatsižvelgiant į asmens šeiminę padėtį. Valstybės iš dalies kompensuojamą būsto kreditą gali gauti asmenys ir šeimos, pagal Lietuvos Respublikos paramos būstui įsigyti ar išsinuomoti įstatymo 8–11 straipsnių nuostatas turintys teisę į valstybės paramą būstui pirkti, statyti ar rekonstruoti. Subsidija valstybės iš dalies kompensuojamo būsto kredito daliai apmokėti teikiama šių kreditų gavėjams, jeigu jie gavo valstybės iš dalies kompensuojamą būsto kreditą, ir jeigu jie yra: 1) buvę likę be tėvų globos (rūpybos) asmenys, iki jiems sukanka 35 metai, ar jų šeimos, taip pat šeimos, auginančios tris ar daugiau vaikų (įvaikių), neįgalieji arba šeimos, kuriose yra neįgaliųjų, – apmokama 20 procentų suteikto valstybės iš dalies kompensuojamo būsto kredito sumos; 2) jaunos šeimos, auginančios vieną ar daugiau vaikų (įvaikių), ir šeimos, kuriose vienas iš vaikų (įvaikių) tėvų yra miręs, – apmokama 10 procentų suteikto valstybės iš dalies kompensuojamo būsto kredito sumos. „Jei norite gauti valstybės iš dalies kompensuojamą būsto kreditą, reikia kreiptis į savivaldybę, kurioje esate deklaravęs savo gyvenamąją vietą, o jeigu gyvenamosios vietos neturite, – į savivaldybę, kurios teritorijoje gyvenate, su prašymu dėl teisės į paramą būstui įsigyti patvirtinimo ir kredito įstaigai pateikti savivaldybės išduotą pažymą apie tai, kad galite pretenduoti į subsidiją. Savivaldybės išduota pažyma kredito įstaigai turi būti pateikta per 15 dienų nuo pažymoje nurodytos datos“, – skelbia SADM. Iš viso šiems metams subsidijoms valstybės iš dalies kompensuojamų būsto kreditų daliai apmokėti skirta 2,3 mln. Eur. Kredito įstaigų sąrašą rasite čia: https://socmin.lrv.lt/lt/veiklos-sritys/socialine-integracija/parama-bustui-isigyti-ir-issinuomoti#del_teikimo Teisę į paramą būstui įsigyti turi asmenys ir šeimos, jeigu jų deklaruoto turto vertė ir pajamos neviršija šių dydžių: Pajamos ir deklaruoto turto vertė apskaičiuojami, atsižvelgiant į Piniginės socialinės paramos nepasiturintiems gyventojams įstatymo 17 straipsnį.