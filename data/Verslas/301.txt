Sprendimą dėl nemokamo keleivių vežimo dar turės priimti savivaldybės taryba. Nemokamai viešuoju transportu Vilniuje jau buvo galima naudotis vasario 16-ąją, Lietuvai švenčiant valstybės atkūrimo šimtmetį. Kauno miesto taryba vasario pabaigoje nusprendė, kad nemokamai viešuoju transportu Kaune bus galima važiuoti Valstybės atkūrimo dieną vasario 16-ąją, Lietuvos nepriklausomybės atkūrimo dieną kovo 11-ąją ir Valstybės dieną liepos 6-ąją. Taip pat kelionės miesto autobusais ir troleibusais Kaune nekainuos Tarptautinę dieną be automobilio, ji minima rugsėjo 22–ąją dieną.