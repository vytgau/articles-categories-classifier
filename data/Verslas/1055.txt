„Lietuvos geležinkelių“ teigimu, aštuonių atnaujintų vagonų traukiniai šiemet keliones pradeda gerokai anksčiau nei praėjusiais metais. Vagonuose yra po 56 sėdimas vietas, kiekviename jų – po dvi atskiras šešiavietes kupė. Traukiniuose taip pat galima vežtis dviračius ar didesnį bagažą. Traukiniai važiuos kiekvieną savaitgalį. Penktadieniais iš Vilniaus jie išvyks 17.45 val., sekmadieniais iš Klaipėdos – 17.55 valandą. Iš Vilniaus į Klaipėdą ir atgal pernai važiavo beveik pusė milijono keleivių. Šį sekmadienį Lietuvoje įvedamas vasaros laikas, dėl to koreguojami ir tarptautinių traukinių tvarkaraščiai.