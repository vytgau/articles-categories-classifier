Pirmasis pirmadienis po Padėkos dienos savaitės - kitaip dar žinomas kaip „kibernetinis pirmadienis“ (Cyber Monday) - yra viena svarbiausių JAV internetinės prekybos dienų metuose, nes jos metu internetinės parduotuvėse lankosi didžiausias žmonių srautas. „Kibernetinio pirmadienio“ metu šiemet „Amazon“ akcijos kilo 1,73 proc. ir suteikė didžiausią postūmį „S&P“ ir „Nasdaq“ indeksams. Tačiau prieaugį ribojo kritusios lustų bendrovių akcijos. „Western Digital“ pirmadienį krito beveik 7 proc., o „Micron Technology“ ir „Marvell Technology“ įmonių akcijos smuktelėjo atitinkamai 4,2 ir 2,4 proc. Be to, tarp kritusių sektorių buvo ir energetikos įmonių akcijos, kurios pirmadienį nukentėjo dėl smuktelėjusių naftos kainų. „Dow Jones Industrial Average“ indeksas kilo 0,05 proc., iki 23 569,83 punkto, „S&P“ birža ūgtelėjo 0,08 proc., iki 2 604,5 punkto, o „Nasdaq Composite“ kilo 0,01 proc., iki 6 889,52 punkto.