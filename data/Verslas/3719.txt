Skaičiuojama, kad iki atidarymo liko kelios savaitės, dabar baigiama įrengti prekybos erdvė. Planuojama, kad tai bus XIX amžiaus eklektikos ir pietų Ispanijai būdingos klasikos statinys, rašoma pranešime spaudai. Skelbiama, kad jo funkcionalumo idėjos pasiskolintos iš įvairių valstybių, pavyzdžiui, balkono virš prekybinių salų idėja pasiskolinta iš Roterdamo, Nyderlanduose, turgaus. Idėja įrengti erdvų balkoną, kilo norint ne tik išnaudoti aukštą dengto turgaus erdvę, bet ir atskirti turgaus zoną, kurioje lankytojai galės pavalgyti. Į prekybos erdvę atėjusius pirkėjus pasitiks konditerijos, kulinarijos zona, šalia - daržovės ir vaisiai, kiek atokiau - mėsos ir žuvies sektoriai, kuriuos pirkėjai lengvai atpažins iš skirtingų spalvų. Žuvis bus parduodama mėlynoje zonoje, daržovės - žalioje, o mėsa - bordinėje. Skelbiama, kad suformuota ir atskira aikštės erdvė, kurioje dieną įsikurs prekybininkai su mobiliomis prekyvietėmis, o vakare bus laisvalaikio zona, kurioje vyks koncertai, degustacijos, mokymai, teminių dienų renginiai. 