Anot parlamentaro, pajamos išlaidas turėtų viršyti maždaug ketvirčiu milijardo eurų ir šios lėšos bus atidėtos rezervui. „Bus 0,6 proc. BVP biudžeto perteklius, kuris bus atidėtas rezervui, tai sudaro apie 260 mln. eurų“, - BNS antradienį sakė Seimo Ekonomikos komiteto pirmininkas V.Sinkevičius po biudžeto projekto pristatymo Lietuvos valstiečių ir žaliųjų sąjungos frakcijai. Pasak V. Sinkevičiaus, pagal projektą, daugiausiai auga išlaidos socialinei apsaugai ir krašto apsaugai. „Augimas socialinei apsaugai daugiausia yra dėl pensijų augimo, vaiko pinigų“, - teigė parlamentaras. „Tikrai švietimui irgi augs, daug augs, bet bus pristatyta rytoj“, - sakė jis. Kitų metų biudžeto projektas viešai turėtų būti paskelbtas trečiadienį.