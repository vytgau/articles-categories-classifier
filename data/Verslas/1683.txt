Antradienį ryte Škotijos sostinėje surengtoje spaudos konferencijoje bendrovės atstovai pranešė, kad artimiausiu metu ketinama uždaryti bazę Glazge. Iš didžiausio šios šalies miesto „Ryanair“ lėktuvai šiuo metu kyla į 23 miestus, tarp jų – ir į Palangą, tačiau po pertvarkos šio maršruto neliks. Ateityje bendrovė keleivius iš Glazgo skraidins tik į Krokuvą, Wroclavą (Lenkijoje) ir Dubliną (Airijoje). Šis sprendimas bus tikras smūgis miestui – manoma, kad dėl bazės uždarymo darbo neteks apie 300 žmonių, o Glazgą aplankys mažiau turistų, mat iki šiol „Ryanair“ maršrutais jį pasiekdavo apie 500 tūkst. keleivių per metus. Bazė Glazge atidaryta 2014 metais. Ją uždaryti nutarta su papildoma mokestine našta, kuri tapo nepakeliama vietos oro uostui, taip pat dėl „Brexit“ keliamų grėsmių. 5 skrydžiai iš Glazgo bus perkelti į Škotijos sostinę Edinburghą. Kurie – kol kas neskelbiama. Daugiau naujienų saviems Jungtinėje Karalystėje - tiesa.com.