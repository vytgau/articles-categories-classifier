Rygoje vyksiančiame aukšto lygio susitikime numatoma aptarti projekto „Rail Baltica“ įgyvendinimo valdymą, visai „Rail Baltica“ geležinkelio linijai taikytinus unifikuotus techninius standartus, taip pat įvertinti pasiektą pažangą bei projekto įgyvendinimo grafiko laikymąsi, Eltą informavo Susisiekimo ministerija. „Rail Baltica“ - svarbiausias geležinkelių infrastruktūros projektas Baltijos regione, integruosiantis Baltijos šalis į Europos geležinkelių tinklą.