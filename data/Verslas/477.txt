17.00 val. Lietuvos laiku „Brent“ rūšies naftos ateities sandorių kaina pakilo 0,46 proc., iki 72,35 dolerio už barelį. JAV „West Texas Intermediate“ naftos rūšies ateities sandorių kaina išaugo 0,37 proc., iki 67,32 dolerio už barelį. Rugsėjo mėnesio pristatymo ateities sandorių naftos kaina Šanchajaus tarptautinėje energetikos biržoje (INE) penktadienį vakare laikėsi ties 429,5 juanio už barelį. „Naftą eksportuojančių šalių organizacija (OPEC) ir jos sąjungininkės, sprendžiant iš visko, įvykdė savo uždavinį sumažinti pasaulines naftos atsargas iki pageidaujamo lygio“, - penktadienį pranešė Tarptautinė energetikos agentūra (IEA). OPEC pakto dalyviai birželį renkasi Vienoje aptarti tolesnės politikos. Naftos importas į Kiniją šių metų kovą pasiekė 9,2 mln. barelių per parą, rodo „Reuters“ paskaičiavimai, paremti Kinijos muitų statistikos duomenimis.