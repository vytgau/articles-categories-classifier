Infliacijos dinamika šiais metais atitinka prognozes, todėl Latvijos centrinis bankas nepakeitė 2017 metų 2,9 proc. infliacijos prognozės. „Augant darbo jėgai skiriamoms išlaidoms, bazinė infliacija 2018 metais bus didesnė nei 2017 metais. Prognozuojama, kad paslaugų kainos 2018 metais vidutiniškai padidės daugiau nei 3 proc., atspindėdamos smarkų vidaus paklausos ir išlaidų darbo jėgai augimą; be to, jeigu naftos kainos įsitvirtins virš 60 JAV dolerių už barelį ribos, infliacija šalyje gali būti šiek tiek didesnė nei prognozuojama“, - teigiama Latvijos centrinio banko apžvalgoje.