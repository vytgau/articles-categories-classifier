„Visų pirma žmogus. Turiu vardą, pavardę, asmens kodą, savo požiūrį į gyvenimą ir į vadybą taip pat. Štai iš tokių mažų gabaliukų ir susidedu į vieną daiktą.“, – į laidos „Boso valanda su S. Jovaišu“ vedėjo klausimą svečiui, kas tu toks, atsako Europos socialinio fondo agentūros (ESFA) vadovas Povilas Česonis. ESFA agentūra įsteigta dviejų ministerijų: Švietimo ir mokslo bei Socialinės apsaugos ir darbo tam, kad organizuotų žmogiškųjų išteklių plėtros projektus Lietuvoje. Tai socialinis Europos Sąjungos (ES) fondas, kuris atsirado 1957m., dar iki įsisteigiant ES. „Jo misija – mažinti nedarbą Europos šalyse ir didintų žmonių užimtumą. Na, o mūsų agentūros misija – administruoti žmogiškųjų išteklių projektus, kurie yra vadinami minkštieji projektai. Tai nėra asfaltas, tai nėra pastatai, tai yra prasminga investicija į žmogų. Tai gali būti ir padėti žmogui susirasti darbą, pakelti žmogaus kvalifikaciją, sugrąžinti žmones į normalų gyvenymą, pagerinti žmogaus gyvenimą“, – paaiškina P. Česonis. Pašnekovas mano, kad šiuolaikiniame pasaulyje įmonių ir organizacijų vadovams vien charizmos nepakanka ir jie turi nuolat mokytis tam, kad nebijotų nuolat besikeičiančios aplinkos. „Vadybininkas ir vadovas turi būti ir pokyčių vadovas. Tam, kad pokyčiai netaptų grėsme, o būtų valdomu reiškiniu, reikia išmokti gyventi pokytyje. To reikia išmokyti ir savo žmones. Tuomet pokyčių nėra bijoma ir į juos žiūrimą, kaip į normalų gyvenimo ritmą“, – sako P. Česonis. Apie tai, kodėl P. Česoniui norisi nuveikti kažką naudingo ir pagerinti viešojo sektoriaus įvaizdį, apie naują nuotolinio darbo projektą ir kas tai yra. Sekite naujienas vadovams kartu! Prisijunkite prie „Boso valandos su S. Jovaišu” paskyros socialiniame tinkle „Facebook”! Užsiregistruokite „Boso valandos“ naujienlaiškiui. Jame naujausia informacija vadovams, kurie nori tobulėti: aktualūs straipsniai savišvietai ir saviugdai, Sauliaus Jovaišo įžvalgos įvairiomis temomis ir atsakymai į jūsų užduotus klausimus, vaizdo reportažai ir, žinoma, naujausios „Boso valanda“ laidos. Ieškokite Facebook.com/BosoValanda.