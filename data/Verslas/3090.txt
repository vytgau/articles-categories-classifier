Ir nors apie klaikius pirkinius iš Kinijos viešojoje erdvėje istorijos skamba jau ne vienerius metus, daugelis neatsispiria pagundai ir užsisako nuotraukose nuostabiai atrodančias sukneles už nedidelę kainą. Vis dėlto gavus nekantriai lauktą pirkinį – daugelio džiaugsmas virsta į ašaras. Užsakytas drabužis ne tik neprimena išsvajotojo, bet ir atrodo juokingai. Tokių nekokybiškų drabužių galima atrasti „Zaful“, „Rosegal“, „SammyDress“, „TideBuy“, „Dreslily“ interneto parduotuvėse, kuriose suknelę galima nusipirkti vos už porą JAV dolerių. Pakliuvę ant tokių prekybininkų kabliuko, kai kurie pirkėjai nepasibodi pasidalinti savo patirtimi ir įspėti kitus. Vienas tokių puslapių – feisbuko bendruomenė „Knock Off Nightmares“, kurios puslapyje teigiama, kad visa talpinama informacija siekiama pamokyti, o ne sugėdinti nekokybiškus drabužius įsigijusius pirkėjus. Puslapyje pateikiama ne tik nuotrauka, kaip atrodo parsisiųstas drabužis, bet ir informacija, iš kurio drabužių gamintojo ir už kiek pirktas pirkinys. Visiems pirkėjams patariama atidžiai išnagrinėti atsiliepimus apie internetinę parduotuvę, iš kurios ruošiamasi pirkti. DELFI pateikia porą nesėkmingų pirkinių atvejų.  