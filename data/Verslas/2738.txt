„Brent“ naftai svyruojant labai netoli 70 dolerių už barelį ribos, „Chevron“ ir „Exxon“ akcijos kilo atitinkamai 2 ir 1 proc. Minėtųjų įmonių akcijos „S&P 500“ energetikos indeksą ketvirtadienį pakylėjo 1,45 proc. Be to, lūkesčius pranokusią finansinę ataskaitą paskelbė avialinijos „Delta Airlines“, padėjusios kilti „Dow Jones“ aviacijos įmonių indeksui. „Dow Jones Industrial Average“ indeksas kilo 0,41 proc., iki 25 472,43 punkto. „S&P 500“ akcijų birža šoktelėjo 0,30 proc., iki 2 756,48 punkto, o „Nasdaq“ kilo 0,31 proc., iki 7 175,79 punkto. Akcijų pakilimas trumpam 2018 m. pradžioje nutrūko trečiadienį, kai pasirodė gandai, kad Kinija svarsto galimybę mažinti JAV valstybės obligacijų įsigijimo apimtis. Tuo tarpu investuotojų dėmesys artimiausiu metu visiškai nukryps į ketvirtines įmonių ataskaitas. Jau penktadienį savo rezultatus ims skelbti didieji JAV bankai.