Ministerija dėl prarasto derliaus nedelsiant kreiptis ragina tuos žemdirbius, kurie jau patyrė žalą, o ne tik prognozuoja galimus nuostolius. Be to, informaciją savivaldybėms gali pateikti tik deklaravusieji pasėlių plotus. Tie žemdirbiai, kurie į savivaldybę yra kreipęsi jau anksčiau, gali sulaukti prašymų patikslinti jau pateiktą informaciją. Rugpjūčio–rugsėjo mėnesiais iškritusių kritulių kiekis keliskart viršijo daugiametį vidurkį. Preliminariai skaičiuojama, kad dėl to Lietuvoje nenuimta apie 30 procentų derliaus. Ūkininkai patyrė apie 40 mln. eurų nuostolių.