Grupei „Air France KLM“ priklausančios „Transavia“ pilotai pyksta, kad nėra pažangos mėnesius trunkančiose derybose dėl naujos kolektyvinės darbo sutarties. Bendrovė internete paskelbė paveiktų skrydžių sąrašą ir nurodė, kad sutrikimai turėtų trukti iki pirmadienio vidurdienio (13 val. Lietuvos laiku). Olandų pilotų asociacija ir „Transavia“ dėl streiko kaltino viena kitą. Asociacija sako, kad Schipholio, Eindhoveno ir Roterdamo-Hagos oro uostuose dirbantys „Transavia“ pilotai „nemato kitos išeities nei sustabdyti darbą“. Pilotai nori naujo darbo susitarimo, numatančio stabilesnius grafikus ir „nedidelį“ atlyginimų padidinimą. „Transavia“ sako, kad savaitgalį pateikė pakoreguotą pasiūlymą, kurį pilotų asociacija atmetė.