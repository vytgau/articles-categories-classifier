Investavimo specialistas ir finansų makleris Arvydas Jankevičius sako, kad nedidelį, bet stabilų Šiaulių banko akcijų kainos smukimą lemia du veiksniai. „Tai yra pavėluota reakcija į pasaulines tendencijas, kai akcijos jau kelias dienas užsienio biržose smuko. Iš kitos pusės, matėme aktyvesnį pardavėjų veikimą. Netrukus galime sulaukti pranešimo, kad tai buvo susiję asmenys. Vieną tokį pranešimą po paskelbtų rezultatų jau turėjome“, – dienraščiui sakė investavimo specialistas ir finansų makleris. Šiaulių banko akcijos ketvirtadienį smuktelėjo 0,66 proc., iki 0,605 euro.