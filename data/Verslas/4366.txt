Skrydžių bendrovės „Enter Air“ keleivinis lėktuvas, skridęs iš Frankfurto į Zalcburgą, sekmadienį buvo priverstas paskutinę minutę dėl itin stipraus šoninio vėjo nutraukti nusileidimo procesą. Regione siautė audra Hervartas. Ta proga operatoriumi dirbantis Michaelas Hufnaglas, vaikštinėdamas su savo mergina, nusprendė pafilmuoti besileidžiančius lėktuvus. M. Hufnaglas nusprendė fiksuoti, kaip leidžiasi iš Vokietijos atskridęs lėktuvas. Pučiant itin smarkiam šoniniam vėjui, lėktuvo pilotas kone paskutinę minutę nusprendė nesileisti, o kilti ir grįžti atgal į Frankfurtą.