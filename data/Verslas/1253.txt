Visoje ES infliacijos rodiklis krito nuo 1,6 proc. sausį iki 1,3 proc. vasarį. Tuo pat laikotarpiu pernai ES infliacijos rodiklis taip pat buvo 2 proc. Lietuvoje šių metų vasarį buvo užfiksuotas 3,2 proc. rodiklis, kai sausį metinis kainų augimas siekė 3,6 proc. Lyginant su šių metų sausiu, Lietuvoje vasarį fiksuota 0,1 proc. defliacija. Antrąjį šių metų mėnesį metinė defliacija buvo fiksuota Kipre (0,4 proc.), o žemiausia infliacija pastebėta Graikijoje (0,4 proc.) bei Italijoje ir Danijoje (po 0,5 proc.). Tuo tarpu aukščiausi infliacijos rodikliai fiksuoti Rumunijoje (3,8 proc.) bei Latvijoje ir Lietuvoje (po 3,2 proc.). Palyginti su sausiu, vasarį metinė infliacija krito aštuoniolikoje ES valstybių, buvo stabili dviejose bei augo septyniose. 2018 m. vasarį didžiausią įtaką metiniam kainų augimui euro zonoje turėjo pakilusios paslaugų kainos (0,57 proc. punkto), taip pat pabrangęs maistas, alkoholis ir tabakas (0,21 proc. punkto) ir ne energetikos sektoriaus produkcijos kainos (0,14 p. p.).