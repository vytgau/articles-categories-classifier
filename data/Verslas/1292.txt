„Kalbant apie progresyvumą, šiuo metu Lietuvos mokesčių sistema yra progresinė, nes yra NPD. O reformuojant mokesčių sistemą, keisis tiek NPD, tiek jo pritaikymas ir poveikis. Pagrindinis tikslas bus sumažinti su darbo santykiais susijusią bendrą apmokestinamą naštą. Konkrečiai kokie bus tarifai, kaip keisis progresyvumas, esame pažadėję paskelbti balandžio viduryje“, – Eltai sakė V. Šapoka. ELTA primena, kad Ministras Pirmininkas Saulius Skvernelis yra sakęs, jog įgyvendinus mokesčių reformą galima tikėtis, kad gyventojų pajamų mokestis bus progresinis. Tačiau konkrečių detalių neatskleidžia – Vyriausybė mokesčių pertvarkos pasiūlymus pateiks balandį.