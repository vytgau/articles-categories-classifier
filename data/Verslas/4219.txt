DELFI sulaukė skaitytojos laiško, kuriame mergina svarstė, kad į ją galimai nusitaikė sukčiai. „Ar čia nebus kokie sukčiai? Aš su šiuo banku neturiu nieko bendra", - rašė ji. Laiško siuntėjų elektroninio pašto adresas baigiasi galūne danskebankas.lt, tekste prašoma atnaujinti telefono numerį, nes esą juo bandyta susisiekti, bet nesėkmingai. Telefono numerį viliojama „atnaujinti" raginant paspausti nuorodą. Kibernetinio saugumo ir IT ekspertas Marius Pareščius savo socialinio tinklo „Facebook" paskyroje įspėja į išsiųstas formas jokių asmeninių duomenų nesuvedinėti. „Atsargiai Hackeriai/Spameriai/Fisheriai, - rašė jis. - Vėl elektroniniu paštu gaunami Danske banko prašymai atnaujinti kontaktinę informacija. Visa tai fake, trinam, informuojam banką, nespaudžiam ant linkų, dalinamės su draugais ir ypač su bubhalteriais!"   Banko atstovė spaudai Vaida Bičkutė DELFI komentavo, kad tai nėra banko siųstas laiškas, bet yra bandymas išvilioti konfidencialią informaciją. „Tokio pobūdžio sukčiavimai vykdomi siekiant iš bankų klientų gauti duomenis, susijusius su prisijungimo kodais, mokėjimo kortelėmis ar slaptažodžiais. Gavę įtartiną elektroninį laišką ar pranešimą kitu kanalu, kuriuo prašoma atskleisti konfidencialius duomenis, nespauskite pateiktų nuorodų ir nesuvedinėkite asmeninių ar saugumo priemonių duomenų. Apie bandymą išvilioti duomenis nedelsdami informuokite banką", - rašė ji. Prireikus atnaujinti duomenis, banko darbuotojai su klientais susisiekia asmeniškai, pakviečia apsilankyti banko skyriuje. Su klientais bankas taip pat bendrauja saugiu elektroninės bankininkystės kanalu. Išplatintas laiškas atrodo taip: