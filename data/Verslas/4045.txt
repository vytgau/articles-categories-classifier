Komitetas nusprendė, kad dirbantieji su verslo liudijimais, kaip ir dabar, galės toliau užsiimti šia veikla, kol jų metų apyvarta pasieks 45 tūkst. eurų. Vyriausybė siūlė šią ribą sumažinti iki 35 tūkst. eurų. „Jeigu mažinsime, žmones paskatins slėpti pajamas“, – sakė komiteto narys konservatorius Mykolas Majauskas. Socialdemokratų darbo frakcijos atstovas Algirdas Butkevičius siūlė ne tik palikti 45 tūkst. eurų ribą, bet ir nustatyti jos indeksavimo tvarką. „Paslaugų ir prekių kainos auga, todėl palikti tą ribą ir gal net indeksuoti“ – teigė A. Butkevičius.