Šiaulių, Telšių, Tauragės bei Marijampolės apskrityse pavakarę snyguriavo, kitur buvo be kritulių. Oro temperatūra svyravo nuo 2 laipsnių šalčio iki 1 laipsnio šilumos. Vandens gylis krašto kelio Šilutė-Rusnė apsemtame ruože, kurio ilgis 5 km (nuo 2,0 iki 6,95 km), išlieka 95 cm. „Kelių priežiūros“ Klaipėdos padalinys nustojo kelti transporto priemones vandens lygiui pakilus iki 80 cm, o keleivius apsemtu ruožu kelia ugniagesių amfibija. Hidrometeorologijos tarnybos duomenimis, naktį daugelyje rajonų nedideli krituliai, daugiausia sniegas, formuosis plikledis. Rytą Vakarų Lietuvoje kai kur rūkas, galima silpna lijundra. Žemiausia oro temperatūra naktį - nuo 1 iki 6 laipsnių šalčio.