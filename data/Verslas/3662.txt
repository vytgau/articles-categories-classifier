Pasak įmonės „Xinjiang Oilfield“ („PetroChina“ padalinio“) atstovo Tango Yongo, telkinys buvo aptiktas Džungarijos baseine Ma ežero rajone. „Iki šiol išžvalgyta apie 1,24 mlrd. tonų geologinių naftos atsargų, iš kurių 520 mln. tonų yra įrodytos“, - atstovo žodžius cituoja agentūra. Geologinė naftos žvalgyba Ma ežero rajone vykdoma nuo praėjusio šimtmečio dešimtojo dešimtmečio, tačiau, kaip teigia „Xinhua“, šiuos darbus apsunkina tai, kad kinų bendrovės stokoja šiuolaikinių technologijų. „Stambus telkinio atradimas šiame rajone atveria dideles naftos ir dujų žvalgybos perspektyvas šiame regione“, - pareiškė įmonės „Xinjiang Oilfield“ atstovas geologas.