Tuo pačiu metu „Euroapotheca“ didmeninės prekybos įmonė „Baltfarma“ su „Yliopiston Apteekki“ OY pasirašė sutartį dėl Suomijos bendrovei Estijoje priklausančios didmeninės prekybos įmonės „Medapta“ OÜ įsigijimo. „Ülikooli Apteek“ verslo įsigijimo sandorius dar turės patvirtinti Estijos konkurencijos taryba. Sandorio suma nėra atskleidžiama. „Tiek „Ülikooli Apteek“ vaistinių tinklo įsigijimas Estijoje, tiek „Apoteksgruppen“ Švedijoje yra nuosekli mūsų verslo strategijos dalis tapti pirmaujančiu vaistinių rinkos žaidėju Šiaurės Europos ir Centrinės bei Rytų Europos regionuose. Užbaigę šiuos įsigijimus, mes ieškosime naujų galimybių plėsti verslą esamose ir naujose rinkose“, - sako „Euroapotheca“ generalinė direktorė ir valdybos pirmininkė Raimonda Kižienė. „Ülikooli Apteek“ vaistinių verslo įsigijimas puikiai papildys esamą „Euroapteek“ tinklą ir padidins galimybes klientams Estijoje dar patogiau naudotis teikiamomis paslaugomis - įsigyjamos vaistinės įsikūrusios patogiose vietose, kurios nepersidengia su esamomis „Euroapteek“ vaistinėmis. Užbaigus sandorį, „Ülikooli Apteek“ vaistinės iš pradžių toliau tęs veiklą esamu pavadinimu, ilgainiui vaistinės ims naudoti „Euroapteek“ pavadinimą. Šiuo metu „Euroapteek“ vaistinių tinklą Estijoje sudaro 49 vaistinės - 41 nuosavos vaistinės ir 8 franšizės vaistinės. Naudodamos „Ülikooli Apteek“ prekės ženklą Estijoje veikia 24 vaistinės - 13 nuosavų ir 11 franšizės vaistinių. Užbaigus sandorį, „Euroapteek“ vardu veikiančių vaistinių tinklas išaugs iki 73 vaistinių, kurį sudarys 54 nuosavos ir 19 franšizės vaistinių. Galutinio patvirtinimo šiuo metu laukia ir kitas „Euroapotheca“ sandoris - 2017 m. lapkritį „Euroapotheca“ ir Švedijos Karalystė pasirašė sutartį dėl valstybės kontroliuojamos įmonės „Apoteksgruppen Holding AB“ įsigijimo, teikiančios franšizės ir valdymo paslaugas 189-ioms „Apoteksgruppen“ pavadinimu veikiančioms vaistinėms, primenama pranešime spaudai. Iš viso „Euroapotheca“ Švedijoje perka 159 vaistines bei teiks visas reikiamas franšizės bei kitas paslaugas likusioms 30-čiai nepriklausomų vaistinių. „Euroapotheca“ yra tarptautinė įmonių grupė, valdanti mažmeninės prekybos vaistinių tinklus ir didmeninės vaistų prekybos įmones Lietuvoje, Latvijoje, Estijoje, Lenkijoje bei Ukrainoje. „Euroapotheca“ grupei šiuo metu daugiau nei 450 vaistinių, veikiančių penkiose šalyse. „Euroapotheca“ Lietuvoje priklauso „Eurovaistinė“ (270 vaistinių), Latvijoje vaistinių tinklas „Euroaptieka“ (52 vaistinės), Estijoje - „Euroapteek“ (49 vaistinės), Lenkijoje „Euro-Apteka“ (83 vaistinės), Ukrainoje - „Euroapteka“ (4 vaistinės). 2017 m. „Euroapotheca“ grupė įžengė į aktyvios strateginės plėtros etapą, ieškodama palankių plėtros galimybių Šiaurės šalių, Centrinės bei Rytų Europos regionuose. „Euroapotheca“ priklauso tarptautinei UAB „Vilniaus prekyba“ įmonių grupei - vienai didžiausių prekybos bendrovių Baltijos šalyse ir Centrinės bei Rytų Europos regione.