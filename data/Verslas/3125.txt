Portalo „Kas vyksta Kaune“ žurnalistai domėjosi, kokia šio paukščio kaina populiariuose Lietuvos prekybos centruose bei Lenkijoje. Populiariausia – lietuviška antis Šalyje populiaraus prekybos tinklo „Maxima“ pirkimų departamento direktorė Vilma Drulienė sakė, kad šiuo metu „Maximos“ parduotuvėse galima rinktis iš 7 nedalytos anties rūšių, kurių kainos įprastai svyruoja nuo beveik 5 iki kiek daugiau nei 7 eurų už kilogramą. „Populiariausia iš jų – šaldyta lietuviška antis. Vien per šių metų gruodį pirkėjai įsigijo daugiau nei 5 tūkst. tokių lietuviškų ančių. Kitų nedalytų ančių iš Gruzijos, Vokietijos, Nyderlandų ar Lenkijos pardavimai šį mėnesį siekia po kelis šimtus kilogramų“, – pirkėjų pasirinkimus komentavo „Maxima“ pirkimų departamento direktorė. Pasak V. Drulienės, nuo iki Naujųjų metų sausio 1 d. kilogramą anties bus galima įsigyti už 2,99 eurus. Kitas lietuvių pamėgtas prekybos centrų tinklas „Lidl“, regis, taip pat neketina nusileisti. Paklausta, kiek teks išleisti norint ant kalėdinio stalo patiekti antį, „Lidl“ atstovė Ieva Daugėlė teigė, kad jau nuo gruodžio 21 d. prekės ženklo „Skonio ženklas“ antį, bus galima įsigyti sumokant 2,99 euro už kilogramą. Portalo žurnalistai išgirdę prekybos centrų atstovų įvardytas kainas norintiems įsigyti antį, pasiteiravo, kiek eurų atsieitų šį paukštį nusipirkti tiesiog iš „pirmų rankų“. Ekologiškai antis ne vienerius metus auginantis lietuvis ūkininkas sakė, jog anties kilogramo kaina siekia 6 eurus ir tai, jo teigimu, pakankamai pigu – beveik su 50 procentų nuolada. Atsižvelgiant į tai, kad ūkyje netoli sostinės užaugintos anties kilogramas – dvigubai brangesnis – 12 eurų. Lenkijoje mušami kainų rekordai? Pastaruoju metu daugelis lietuvių plūsta į prekybos centrus kaimyninėje Lenkijoje, tikėdamiesi, kad ten ras prieinamesnes kainas už norimas įsigyti prekes. Ir ne be reikalo, juk šventinis laikotarpis yra būtent tas periodas, kai išlaidų pirkiniams išties nestinga. Tad pažvelgėme į anties kainas ir Lenkijoje. Prekybos centre „Tesco“ kilogramas anties kainuoja nuo 7,99 iki 9,99 zloto. Vadinasi, skaičiuojant eurais, kaina siektų nuo 1,95 iki 2,44 euro. Tuo tarpu už anties šlauneles tektų atskaičiuoti maždaug 19,99 zloto (4,88 euro). Lyginant su kainomis Lietuvoje, kaimyninėje Lenkijoje jos yra bemaž tokios pat, kokias pirkėjas Lietuvoje regi tuomet, kai prekybos centrų savininkai nusprendžia taikyti nuolaidas. Tačiau paskaičiavus išlaidas kelionei į nors ir labai artimą, bet svečią šalį, kainų skirtumas perkant antį tiek Lietuvoje, tiek Lenkijoje kone pranyksta. Be to, reikia nepamiršti ir to fakto, kad antis dažniausiai sveria daugiau nei vieną kilogramą, o tai reiškia, kad kaina taps dviguba, o, jei paukštis labai didelis – galbūt net ir triguba. Tad belieka apsvarstyti, kurioje šalyje pirkdami antį paploninsite piniginę mažiau ir kainų kare tapsite nugalėtoju. Daugiau skaitykite čia.