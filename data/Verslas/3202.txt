„Pirkėjas įvertino mūsų profesionalumą, greitį ir atvirumą. Beje, pastarąjį didieji rinkos dalyviai itin vertina: derybose su jais negalima ko nors nutylėti, ką nors nuslėpti - skaidrumas bendraujant su būsimuoju verslo partneriu, kaip įsitikinome, būtinas“, – sako „Putokšnio“ generalinis direktorius Dovydas Stulpinas. Nuo 2015 metų su europine parama į naujos kartos gamybos įrangą, produktų kūrimą įmonė investavo beveik 10 mln. eurų. Kitąmet investicijoms „Putokšnis“ numato skirti apie 5-7 mln. eurų.