JAV prezidentas Donaldas Trumpas praėjusį ketvirtadienį oficialiai pasirašė įstatymą, pritaikantį 25 proc. importo muito tarifą plienui ir 10 proc. – aliuminiui. Nepaisant to, Vašingtono tonas šiuo klausimu šiek tiek sušvelnėjo – Baltieji rūmai užsiminė apie galimybę kai kurioms šalims taikyti išimtis. „Jei šių vienašalių veiksmų nebus galima išvengti, tada turėsime galvoti apie atsaką, bet, visų pirma, reikia galvoti apie derybas, o joms progų bus pakankamai“, – spaudos konferencijoje kalbėjo A. Merkel. Savo ruožtu, D. Trumpas tviteryje pirmadienį rašė, kad prekybos sekretorius Wilburas Rossas su Europos Sąjungos (ES) atstovais artimiausiu metu kalbėsis dėl barjerų sumažinimo amerikiečių įmonėms Europoje. „Prekybos sekretorius Wilburas Rossas kalbėsis su Europos Sąjungos atstovais dėl didelių tarifų ir barjerų prieš JAV panaikinimo. Tai yra nesąžininga mūsų ūkininkams ir gamintojams“, – rašė prezidentas.