Vilniaus apskrities vyriausiojo policijos komisariato Kriminalinės policijos nusikaltimų nuosavybei tyrimo valdybos 1-ojo skyriaus pareigūnai, tiriantys nusikaltimus elektroninėje erdvėje, sausį pradėjo ikiteisminį tyrimą dėl sukčiavimo dėl to, kad iš vienos Lietuvos bendrovės apgaule buvo išviliota daugiau nei 150 000 eurų. Pareigūnams glaudžiai bendradarbiaujant su Finansinių nusikaltimų tyrimo tarnybos pareigūnais, netrukus visos apgaule įgytos ir į Kipro banko sąskaitą pervestos piniginės lėšos buvo sugrąžintos Lietuvos bendrovei. Už Lietuvos Respublikos baudžiamojo kodekso 182 str. 2 d. numatytą nusikalstamą veiką gresia laisvės atėmimas iki aštuonerių metų.