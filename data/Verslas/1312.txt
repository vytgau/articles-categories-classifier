C. Spohras, perėmęs valdžios vairą iš Christopho Franko 2014 metais, prižiūrėjo užsitęsusias derybas su „Lufthansa“ pilotais, savo pigių skrydžių oro linijų „Eurowings“ plėtrą bei dalinį šiuo metu neveikiančių oro linijų „Air Berlin“ perėmimą. Jau išdirbus mažiau nei metus oro linijų vadovo poste, C. Spohrui teko susidurti su „Germanwings“ katastrofos padariniais. „Lufthansa“ dukterinės bendrovės „Germanwings“ lėktuvas 2015 metų kovo 24-ąją skrisdamas iš Barselonos į Diuseldorfą sudužo Prancūzijos Alpėse. Tyrimas atskleidė, kad lėktuvą sąmoningai į kalną nukreipė antrasis pilotas Andrėjas Lubicas. Jis anksčiau sirgo depresija ir prieš tragediją internete ieškojo informacijos apie savižudybę. „Lufthansa“ apie savo metinius finansinius rezultatus paskelbs ketvirtadienį, analitikai prognozuoja rekordinius pelno rodiklius.