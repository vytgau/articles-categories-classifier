6 val. duomenimis, vakarų Lietuvoje ir Šiaulių apskrityje dėl snygio valstybinės reikšmės kelių dangos vietomis padengtos plono sniego sluoksniu. Šilutės, Raseinių, Ignalinos ir Švenčionių rajonuose susiformavęs plikledis. Slidūs kelių ruožai yra barstomi. Vykstančiųjų šiais keliais prašoma neskubėti, nedaryti staigių manevrų. Likusioje šalies dalyje be kritulių, kelių dangos daugiausia drėgnos, vietomis yra sausų kelių ruožų. Oro temperatūra siekia nuo 1 iki 4 laipsnių šalčio. Kelias Šilutė–Rusnė išlieka apsemtas, jame lengvųjų transporto priemonių eismas draudžiamas. Hidrometeorologijos tarnybos duomenimis dieną bus debesuota su pragiedruliais, kai kur pasnigs, formuosis plikledis. Aukščiausia oro temperatūra sieks nuo 4 laipsnių šalčio iki 1 laipsnio šilumos.