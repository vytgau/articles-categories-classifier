Keleivinis oro transportas - tai vėliausiai atsiradusi ir sparčiausiai besiplečianti transporto šaka visame pasaulyje. Jei 20-o amžiaus viduryje per metus vidutiniškai buvo skraidinama apie 20 milijonų keleivių, tai dabar šis skaičius siekia daugiau kaip du milijardus. Per metus Lietuvos oro uostuose buvo skraidinta daugiau kaip 4,5 milijonai keleivių. Atvykusių į oro uostą keleivių laukia ne viena procedūra prieš patenkant į orlaivį. Nemažai oficialios informacijos yra pateikiama raštu oro vežėjo ir oro uosto interneto puslapiuose, taip pat atitinkama informacija apie skrydį yra skelbiama oro uoste esančiuose monitoriuose. Bet kartais reikia tiesiog informacijos, kuri padėtų susigaudyti konkrečioje situacijoje. Šiame reportaže matysite, kokios procedūros laukia keleivių ketinančių naudotis oro transportu.