Dalis didžiųjų parduotuvių per žiemos šventes nedirbs, tačiau kai kurie prekybos centrai rengiasi tiesiog trumpinti darbo valandas. Pirmąją Kalėdų dieną ir per Naujuosius visiškai nedirbs „Norfos“ ir „Lidl“ parduotuvės. „Norfos“ atstovai sako, kad dauguma darbuotojų per šventes nori būti su šeima, todėl nedirbti jie ragina ir kitus prekybos centrus. Tačiau „Maximos“ atstovai sako, kad dalis darbuotojų dirbti nori dėl didesnio užmokesčio, todėl jie uždarys tik dalį savo parduotuvių, o kitos dirbs trumpiau. „Iki“ prekybos tinklas pastebi, kad pirkėjai net ir per šventes nori apsipirkti, todėl parduotuvių jie neuždarys. Kaip elgsis „Rimi“, kol kas dar nenuspręsta.