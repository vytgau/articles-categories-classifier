Dolerio indeksas, skaičiuojantis valiutos stiprumą iš kitų didžiųjų pasaulio valiutų sudaryto krepšelio atžvilgiu, ūgtelėjo iki aukščiausio lygio nuo spalio 27 d. - 94,93 punkto. JAV valiuta anksčiau, pasirodžius darbo rinkoms duomenims, krito iki dienos minimumo, tačiau kursas tiek euro, tiek Japonijos jenos atžvilgiu kryptį popiet pakeitė pasirodžius gamybos ir paslaugų sektorių duomenims. Darbo rinkos duomenys parodė, kad spalį šalyje darbo vietų kūrimas buvo sparčiausias nuo 2016 m. liepos, tačiau, nepaisant to, skaičiai nepateisino analitikų lūkesčių, kurie tikėjosi spartesnio augimo po rugsėjo, kai JAV darbo rinką sujaukė uraganai Irma ir Harvis. Jei dabartinė trajektorija iki dienos pabaigos nepakis, dolerio indeksas prieaugį skaičiuos jau trečią savaitę paeiliui. Spalis Jungtinių Valstijų valiutai buvo geriausias mėnuo nuo vasario.