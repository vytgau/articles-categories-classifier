„Reikalingos ateities investicijos ateis tik tada, kai investuotojai bus užtikrinti, kad naftos pramonė galės sąžiningai konkuruoti su kitais sektoriais, kad nafta yra verta gerokai daugiau ir kad nafta bus svarbi ateityje“, - teigė A. Nasseras. „Todėl turime būti atsargūs, teigdami, kad pasaulis gali išsiversti be patikimų šaltinių. Mes privalome paneigti neteisingas prielaidas apie tai, kaip greitai į rinką įsiverš alternatyvūs energetikos šaltiniai“, - pažymėjo „Aramco“ vadovas. A. Nasseras pridūrė, kad net „patys konservatyviausi“ skaičiavimai rodo, jog naftos rinkos gavybos apimtis per artimiausius penketą metų reikės didinti mažiausiai 20 mln. barelių per parą. Tuo pat metu jis pažymėjo manąs, kad naftos rinkos pagrindai šiuo metu yra stiprūs, o augimas bus stabilus, nepaisant pastaruoju metu pastebimo kainų nepastovumo bei JAV skalūnų naftos gavybos augimo, trikdančio paklausos ir pasiūlos balansą.