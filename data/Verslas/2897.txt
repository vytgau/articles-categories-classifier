Europos Sąjungoje trečiadienį įsigaliojo Finansinių Instrumentų Rinkų Direktyva (MIFID II), kurios tikslas padidinti rinkos dalyvių apsaugą bei rinkų skaidrumą. Rinkos reforma, tikimasi, leis padidinti rinkų efektyvumą, sumažins už biržos ribų vykdomų sandorių kiekį bei leis padidinti rinkos patikimumą, kurį neigiamai paveikė pastaroji finansų krizė. MIFID II reforma bus siekiama sugriežtinti standartus, taikomus investavimo produktams, atskirti finansavimo šaltinius, skirtus rinkos tarpininkams ir analitikams, bei reguliuoti už biržų ribų vykdomus pavedimus. Europos automobilių gamintojų akcijos vakar bendrai kilo +1,50 proc., belaukiant JAV gruodžio mėnesio naujų automobilių pardavimų apimčių. Jau po Europos bei JAV prekybos sesijos uždarymo buvo pranešta, kad bendros JAV naujų automobilių pardavimų apimtys 2017 m. sausio-gruodžio laikotarpiu sudarė 17,76 mln. vnt. ir viršijo išankstines 17,5 mln. vnt. prognozes. Gruodį „Daimler AG“ (+0,81 proc.) automobilių pardavimus JAV didino 6,3 proc. ir taip užsitikrino 2,5 proc. naujų automobilių rinkos, „Fiat Chrystler“ (+2,57 proc.) pardavimai krito daugiau nei dešimtadaliu ir užėmė 10,8 proc. rinkos, o „Volkswagen AG“ (+3.46 proc.) pardavimai traukėsi -18,7 proc. (1,9 proc. rinkos). Japonijos „Toyota Motor Corp“ (+2,78 proc.) pardavimai traukėsi 8,3 proc. (14 proc. rinkos), tačiau tai teigiamai nustebino analitikus, kurie tikėjosi 8,4 proc. pardavimų kritimo. „Nissan Motor Co Ltd“ automobilių 2017 m. gruodį parduota -9,5 proc. mažiau lyginant su tuo pačiu laikotarpiu pernai, (8,7 proc. rinkos), nors buvo tikėtasi tik 2,2 proc. kritimo, tačiau tai netrukdė akcijos kainai šiandien ryte Tokijo biržoje kilti +0,91 proc., o „Honda Motor Co Ltd“ akcijos kaina šiandien ryte fiksavo +3,18 proc. augimą, nors aptariamo laikotarpio pardavimų rezultatai JAV traukėsi -7 proc.(9,4 proc. rinkos). Pietų Korėjos gamintojai „Kia Motors“ (-2,58 proc.) paskelbė apie daugiau nei penktadaliu kritusius gruodžio pardavimus (2,7 proc. rinkos), o „Hyundai Motor Co“ (-2,48 proc.) paskelbė apie 2,1 proc. išaugusias pardavimų apimtis (4 proc. rinkos). Didieji JAV automobilių gamintojai pademonstravo nuosaikius rezultatus: „Ford Motor Co“ (+0,94 proc.) pardavimų rezultatai augo +0,9 proc. (15,2 proc. rinkos), o „General motors Co“ (+2,59 proc.) traukėsi -3,3 proc. (19,3 proc. rinkos). „Tesla Inc.“ (-0,88 proc.) pardavimai, remiantis ataskaita neženkliai krito -0,8 proc. (0,3 proc. rinkos). Amerikoje vakar S&P 500 užfiksavo naujas rekordines aukštumas ir kilo +0,64 proc., o Dow Jones stiebėsi +0,40 proc. Energetikų sektoriaus akcijos augo +1,53 proc. rinkai belaukiant šiandien pasirodysiančių JAV savaitinių naftos rinkos rodiklių, kurie, remiantis preliminariais rezultatais turėtų parodyti toliau besitraukiantį JAV žaliavinės naftos atsargų mažėjimą. Brent rūšies naftos kaina vakar perkopė 68 JAV dolerių už barelį lygį ir ketvirtadienio rytą 08:51 laikėsi ties 68,17 JAV dolerių už barelį lygiu, po to kai preliminariai paskelbta, kad OPEC narės gruodžį išlaikė stabilias naftos gavybos apimtis ir per dieną išgavo 32,47 mln. barelių naftos. Po trijų šventinių dienų atsidariusi Japonijos NIKKEI 225 rinka šiandien ryte 08:40 buvo užfiksavęs +3,26 proc. augimą, Pietų Korėjos KOSPI buvo susitraukęs -0,8 proc., o Kinijos CSI 300 vertė tuo pat metu buvo pakilusi +0,29 proc. Trečiadienį „JPMorgan Chase & Co” ekonomistai pakėlė 2018 metų Kinijos ekonomikos augimo prognozę nuo 6,5 iki 6,7 proc. Valiutų rinkos Vakar buvo paviešintas gruodžio pradžioje vykusio FED susitikimo protokolas, kuris parodė, kad JAV centrinio banko atstovai palaiko palaipsninį palūkanų normos kėlimą. Po naujienų paskelbimo JAV dolerio kursas valiutų krepšelio atžvilgiu buvo sustiprėjęs, o šiandien ryte ženklių pokyčių nuo rinkos atidarymo reikšmių nefiksavo. EUR/USD kursas 09:00 val. dienos pokyčio nefiksavo ir buvo lygis 1,2027, o USD/JPY augo +0,19 proc. iki 112,54 kurso. Baltijos vertybinių popierių rinka Teigiamos nuotaikos vakar vyravo ir Baltijos rinkose, kur Vilniaus indeksas augo +0,75 proc., Rygos +0,12 proc., o Talino +0,02 proc. Bendra rinkos apyvarta pasiekė beveik 1,3 mln. Eur, o didžiausiu aktyvumu pasižymėjo „Tallink Grupp“ akcijos, kurios prekybos metu krito -2,36 proc. iki 1,24 Eur lygio. Vakar prieš prekybą bendrovė paskelbė, kad gruodžio mėnesio keleivių perkėlimai augo +6,2 proc., krovinių – +10 proc., o automobilių – +0,6 proc. „Apranga“ akcijos kaina augo +1,56 proc. iki 2,6 Eur lygio, kuomet bendrovė paskelbė, kad 2017 m. mažmeninių pardavimų apyvarta augo 4 proc. lyginant su tuo pačiu laikotarpiu pernai. Gruodžio mėnesio pardavimai lyginant su tuo pačiu laikotarpiu pernai augo +7,7 proc. ir sudarė 21,9 mln. Eur.