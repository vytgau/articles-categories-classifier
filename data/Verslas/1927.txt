Šalies pietvakariuose ir Šalčininkų rajone valstybinės reikšmės kelių dangos vietomis padengtos plonu sniego sluoksniu, slidžios. Keliuose dirba kelių priežiūros mechanizmai. Likusioje šalies dalyje pagrindiniai keliai daugiausia sausi, vietomis yra drėgnų kelių ruožų, pranešė Automobilių kelių direkcija. Mažesnio eismo intensyvumo rajoniniai keliai drėgni, vietomis provėžoti, padengti prispausto sniego sluoksniu, slidūs. Didžiojoje šalies dalyje silpnai sninga, tik šiaurės rytų Lietuvoje kritulių nėra. Oro temperatūra nuo 4 iki 9 laipsnių šalčio. Kelias į Rusnę apsemtas, Šilutės rajone dėl to paskelbta ekstremali situacija. Hidrometeorologijos tarnybos duomenimis, dieną daug kur silpnai pasnigs. Vietomis formuosis plikledis.