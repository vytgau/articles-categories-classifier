Rytų ir Pietryčių Lietuvoje eismo sąlygas sunkina rūkas, matomumas sumažėjęs ir vietomis siekia iki 100 metrų. Lietuvoje pagrindinių kelių dangos daugiausia drėgnos, tik Klaipėdos ir Marijampolės apskrityse jos sausos. Mažesnio eismo intensyvumo rajoniniai keliai su žvyro danga pažliugę, informuoja Lietuvos automobilių kelių direkcija. Vandens gylis krašto kelio Nr. 206 Šilutė-Rusnė apsemtame ruože, kurio ilgis - 398 metrai (nuo 6,316 iki 6,714 km), išlieka 13 cm. Eismas leidžiamas. Hidrometeorologijos tarnybos duomenimis, dieną kai kur trumpai palis. Rytą vietomis tvyros rūkas. Vėjas šiaurės, šiaurės rytų, 7-12 m/s. Aukščiausia oro temperatūra nuo 15 iki 20 laipsnių šilumos, Šiaurės Lietuvoje nuo 12 iki 14 laipsnių šilumos.