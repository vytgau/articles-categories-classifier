Federalinio atvirosios rinkos komiteto narių nuomonės išsiskyrė dėl to, ar kainų augimą slopinantys faktoriai yra trumpalaikiai, ar išliks ilgiau nei iki šiol manyta. Keli FED pareigūnų pažymėjo, kad jų sprendimas priklausys nuo ateinančių keleto mėnesių ekonominių duomenų. Iš rinkos išskaičiuota tikimybė, kad iki metų pabaigos bus sugriežtinta pinigų politika, po protokolo paviešinimo nepasikeitė – šiuo metu ji siekia beveik 77 procentus. JAV dolerio kursas euro atžvilgiu sumažėjo ketvirtą prekybos sesiją iš eilės (0,43 proc.), šįryt dar 0,12 proc., iki 1,187 dolerio už eurą. Europos „Stoxx Europe 600“ akcijų indekso vertė vakar išliko nepakitusi. Kilimu išsiskyrė Ispanijos „IBEX 35“ (1,34 proc.) ir Italijos „FTSE MIB“ (+0,97 procento). Ispanijos vyriausybės 10-ies metų obligacijų pajamingumas sumažėjo 6 baziniais punktais, iki 1,62 procento. Skirtingų ispaniškų turto klausių brangimą lemia investuotojų viltis, kad šaliai pavyks išvengti skilimo. JAV akcijų indeksai šiek tiek ūgtelėjo, o iš pastarųjų 11 prekybos sesijų 9 kartą kilęs „Dow Jones“ pramoninių bendrovių indeksas vėl atsidūrė istoriškai aukščiausiame lygyje. Šią savaitę ketvirčio rezultatų skelbimo sezoną pradės didieji JAV bankai – „Citigroup“, „Bank of America“, „Wells Fargo“ ir kiti. Baltijos šalių biržose aktyviausiai prekiauta lošimų organizatorės „Olympic Entertainment Group“ akcijomis. Sudaryti 47 sandoriai už 103,3 tūkst. eurų, kaina pakilo 1,10 procento. Šiandien bendrovė skelbs trečiojo ketvirčio pajamų rezultatus. Antroje vietoje atsidūrė Latvijos farmacijos bendrovės „Olainfarm“ (32 sandoriai, 53,4 tūkst. eurų), kurios akcijos atpigo 1,96 procento. Pilnus trečiojo ketvirčio finansinius rezultatus šiandien turėtų skelbti „Tallinna Kaubamaja Grupp“. OMXB indekso vertė vakar sumažėjo 0,06 proc. trijų biržų apyvarta vos perkopė 400 tūkst. eurų.