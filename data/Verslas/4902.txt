Siekiant padidinti konkurenciją, skaidrumą ir vadovaujantis Viešųjų pirkimų tarnybos rekomendacijomis, pirkimai buvo suskirstyti į 10 atskirų pirkimų. „Taip paskirsčius pirkimus, konkurso dalyviai pasiūlė mažesnius darbų įkainius, todėl ženklinimo darbams atlikti bus sutaupyta daugiau lėšų ir paženklinta daugiau valstybinės reikšmės kelių“, – skelbia Lietuvos automobilių kelių direkcija. Visos sutartys pasirašytos su bendrovėmis „Biseris“ ir „Gatas“. Esant palankioms oro sąlygoms, ženklinimo darbai bus pradėti nedelsiant, o pratęsti tuomet, kai tik šiems darbams orai vėl bus palankūs.