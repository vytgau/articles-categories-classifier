„Wizz Air“ ketina iki 2026 metų įsigyti 256 „Airbus A320“ šeimos orlaivius, verslo laikraščiui „Vilaggazdasag“ sakė oro linijų vadovas Jozefas Varadis. Oro linijos šiuo metu turi 87 lėktuvus, bet planuoja nurašyti dalį šiuo metu eksploatuojamų lėktuvų, sakė J. Varadis, pridurdamas, kad iki 2026 metų bendrovės orlaivių parką sudarys 282 lėktuvai. „2022 metais pradėsime eksploatuoti pirmuosius iš naujųjų „Airbus A320neo“ orlaivių“, - sakė jis. Naujasis lėktuvo modelis, manoma, bus daug ekonomiškesnis, naudos mažiau degalų. „Todėl galėsime pasiūlyti pigesnius skrydžius, dėl to, savo ruožtu, turėtų išaugti skrydžių paklausa“, - sakė J. Varadis. „Wizz Air“ šiuo metu vykdo skrydžius 144 maršrutais 43 šalyse, o 2016-2017 fiskaliniais metais oro linijos pervežė 24 mln. keleivių.