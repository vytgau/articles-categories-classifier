„Groward Group“ antrinė bendrovė „Vievio paukščiai“ Konkurencijos tarybai antradienį pateikė prašymą įsigyti paukštyno gamybos kompleksą. „Groward Group“ rugsėjo pabaigoje atsiskyrė nuo „Vičiūnų“ grupės, tačiau įmonės toliau lieka glaudžiai susijusio ir strategiškai bendradarbiauja. Paukštyno turtą nuo šių metų pradžios bandyta parduoti tris kartus: sausį - už pradinę 19,493 mln. eurų kainą, kovą - už 18,493 mln. eurų. Vėliau paskelbtose tiesioginėse derybose dalyvavo tik vienas potencialus pirkėjas. Bankroto byla paukštynui iškelta 2011 metų birželį, o 2015-ųjų gruodį Vilniaus apygardos teismas nutarė, kad paukštynas yra likviduojamas. 2015 metais paukštynas gavo 12,696 mln. eurų pajamų ir patyrė 437,9 tūkst. eurų grynųjų nuostolių. Anksčiau paukštyno kontroliuojantį akcijų paketą buvo įsigijusi verslininko Tautvydo Barščio valdoma bendrovė „Kauno grūdai“. 2011 metais bendrovė be Konkurencijos tarybos leidimo įgijo apie 51 proc. Vievio paukštyno akcijų. Vėliau taryba nustatė, kad „Kauno grūdai“ apsimestiniais sandoriais per statytinius įgijo paukštyno kontrolę. Tokiu būdu tikroji sandorio šalis – „Kauno grūdai“ – buvo nuslėpta, siekiant išvengti koncentracijų priežiūros procedūros. Dėl to taryba įmonei skyrė beveik 1 mln. eurų baudą. „Kauno grūdai“ BNS šiemet sakė, jog Vievio paukštyno turto įsigijimas bendrovės nebedomina.