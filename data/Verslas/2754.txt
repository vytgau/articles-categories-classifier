Baltijos šalyse kainos vidutiniškai mažėjo 7 proc., labiausiai, lyginant su lapkričio mėnesiu, kaina mažėjo Lietuvoje - 8,6 proc. ir buvo 33,1 Eur/MWh. Tuo tarpu aukščiausia kaina regione išsiskyrė Lenkija - čia vidutinė gruodžio mėnesio kaina siekė 35,4 Eur/MWh. Gruodį Baltijos šalyse buvo pagaminta 1 886 GWh elektros - 2 proc. daugiau nei lapkritį. Didžiąją dalį elektros - 48 proc. - pagamino Estija, 40 proc. - Latvija, o tik 12 proc. - Lietuva. Didžiausią dalį - 794 GWh (42 proc.) - pagamino šiluminės elektrinės, 310 GWh (16 proc.) - kitos elektrinės. Hidroelektrinės pagamino 567 GWh (30 proc.), o vėjo jėgainės - 215 GWh (11 proc.). Lietuvos elektrinėse pernai gruodžio mėnesį buvo pagaminta 234 GWh elektros energijos, skelbia „Litgrid“ pranešime. Lyginant su lapkričio mėnesiu, gamyba didėjo 7 proc., o palyginti su 2016 metų gruodžio mėnesiu, gamyba buvo 25 proc. mažesnė. Lietuvoje 15 proc. padidėjo vėjo elektrinių gamyba, 3 proc. daugiau gamino hidroelektrinės. Vėjo elektrinėse ir hidroelektrinėse pagaminta elektros energija sudarė 97 proc. visos pagamintos elektros energijos šalyje. Gruodį Lietuva importavo 82 proc. suvartotos elektros. Elektros importas iš Švedijos sudarė 34 proc., importas iš Latvijos, Estijos ir Suomijos - 30 proc. Elektros importas iš trečiųjų šalių siekė 30 proc., o importas iš Lenkijos sudarė 5 proc. visos importuotos elektros energijos.