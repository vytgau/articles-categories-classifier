Laisvų darbo vietų, į kurias darbdaviai aktyviai ieškojo darbuotojų, dalis Lietuvoje trečiąjį šių metų ketvirtį siekė 1,6 proc. visų pozicijų, arba 0,4 punkto mažiau nei vidutiniškai ES (2 proc.), pirmadienį naujausius duomenis paskelbė ES statistikos tarnyba. Per metus – trečiąjį šių metų ketvirtį, palyginti su tuo pat metu 2016 metais – šis rodiklis šalyje padidėjo 0,3 punkto, per ketvirtį – 0,1 punkto. Estijoje trečiąjį ketvirtį laisvų darbo vietų rodiklis buvo 2,3 proc., o Latvijoje – 1,9 procento. Daugiausia laisvų darbo vietų trečiąjį ketvirtį buvo Čekijoje (4,1 proc.), Belgijoje (3,6 proc.) ir Vokietijoje (2,7 proc.).