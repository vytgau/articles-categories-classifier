Naujosios nuorodos, kurios pradės veikti kitais metais, išdėsto principus, kuriais bankai turėtų vadovautis, siekiant sutvirtinti savo atsparumą nuo įvairių faktorių. Nors siūlomos nuorodos nėra įpareigojančios, jei bankai jų nesilaikys, ECB galės jiems pagrasinti padidintais kapitalo reikalavimais. Naujų nuorodų poreikį iš dalies pernai pademonstravo keturių euro zonos bankų žlugimas, tarp kurių buvo ir Ispanijos bankas „Banco Popular“. „Mūsų priežiūros darbo patirtis rodo, kad bankams reikia gerinti jų vidinio kapitalą bei likvidumo adekvatumo vertinimo procesą“, - pranešime teigia ECB. Centrinis bankas teigia, kad naujosiomis nuorodomis siekiama išlyginti skirtumus tarp maždaug 120-ies euro zonoje veikiančių bankų, kuriuos prižiūri ECB. „Iš bankų bus tikimasi, kad jie įvertins ir identifikuos rizikas, su kuriomis susiduria, jas valdys efektyviai bei visad padengs adekvačiu kapitalo ir likvidumo lygiu“, - teigė ECB.