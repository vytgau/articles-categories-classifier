Meksika šiuo kalėdiniu sezonu užaugins ir parduos maždaug 16 mln. puošniausiųjų karpažolių, kurios dar vadinamos puansetijomis ar kalėdinėmis gėlėmis. Šie augalai, garsėjantys didžiuliais, raudonais žiedlapiais, yra kilę iš Meksikos. Savo tėvynėje puansetijos puošia bažnyčias, aikštes ir gatves. Tačiau jos mėgstamos ir kitose pasaulio dalyse. Jų tikrasis pavadinimas actekų nahuatlių kalba reiškia gėlę, kuri yra atspari kaip oda. Nors ji yra kilusi iš Meksikos, likusiame pasaulyje ji žinoma puansetijos pavadinimu. Pasakojama, kad pirmasis JAV ambasadorius Meksikoje Joelis Robertsas Poinsettas 1830 metais per diplomatiją misiją apsilankė Tasko mieste Gerero valstijoje ir buvo sužavėtas šių gėlių grožio. Jis atsivežė kelias gėles į savo gimtąją Pietų Karoliną, kur pradėjo jas auginti. Nuo to kilo gėlės – pavadinimas – puansetija. Meksikoje šios gėlės vadinamos „Nochebuena“ – Kalėdų gėlėmis, nes sužydi per Kalėdas, kai tvyro gaivus ir saulėtas oras. Egzistuoja daugybė puošniausiųjų karpažolių rūšių, kurios skiriasi savo dydžiu ir žiedų spalva. Kai kurios iš jų buvo genetiškai modifikuotos. Per šias Kalėdas Meksikos žemės ūkio ministerija Moreloso, Mičoakano ir Pueblos valstijose, taip pat Meksiko mieste planuoja užauginti ir parduoti maždaug 16 mln. šių augalų. 2014 metais šių gėlių eksporto apimtys pasiekė 1,2 mln. dolerių. Daugiausia puansetijos eksportuojamos į Jungtines Valstijas, Kanadą, Nikaragvą, Gvatemalą ir Pietų Korėją.