„Man akys iššoko ant kaktos, – taip elektroninės sąskaitos gavimo akimirką prisimena 58 metų Mary Horomanski. – Švenčių proga buvome išpuošę namus lemputėmis, pamaniau, gal su jomis kažkas ne taip.“ Portalas pažymi, kad 284 milijardų dolerių suma nesiekia bendros Pietų Afrikos Respublikos ir Vengrijos užsienio skolos. Menka paguoda moteriai buvo ir tas faktas, kad operatorius leido sumokėti sąskaitą dalimis iki 2018 metų lapkričio, o šių metų gruodį buvo paskirta daugiau kaip 28 tūkstančių dolerių įmoka. Moteris paprašė sūnų susisiekti su kompanijos darbuotojais. Paaiškėjo, kad skaičiuojant buvo padaryta klaida – iš tikrųjų M. Horomanski skolinga už elektrą 284 dolerius ir 46 centus. Bendrovės atstovas atsiprašė už nesusipratimą ir prisipažino dar niekada nematęs milijardinės sąskaitos už elektrą. Pasak amerikietės, po patirto streso ji paprašė sūnaus padėti po Kalėdų eglute kaip dovaną kraujospūdžio matuoklį.