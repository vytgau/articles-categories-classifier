„Neturime jokių tikslų gauti mokesčių lengvatų ar kaip nors reklamuotis. Tai - socialinis projektas“, - pabrėžė bendrovės vadovas Nikolajus Gurskis, dalyvaudamas susitikime su Kauno rajono meru Valerijumi Makūnu bei kitais savivaldybės atstovais. Kauno rajono savivaldybės administracijos direktoriaus pavaduotoja Angelė Ščiukauskienė tvirtino, kad tokių paslaugų gyventojams labai reikia. „Smart Taxi“ sistemoje bus sukurtas Kauno rajono savivaldybės profilis, kuriame bus fiksuojamas paslaugų poreikis, nuvažiuoti maršrutai, kita informacija. Savivaldybės vadovai pažadėjo, kad nemokamomis paslaugomis nebus piktnaudžiaujama, - abi pusės susitars dėl tam tikro nuvažiuotų kilometrų skaičiaus per mėnesį. „Smart Taxi“ yra įsigijusį hibridinių automobilių su kompiuterine įranga ir diegia aukštos klasės aptarnavimo standartus. „Kita mūsų idėja - populiarinti premium klasės vairuotojo darbą, todėl galėtume vesti švietėjiškas pamokas vaikų darželiuose, mokyklose“, - kalbėjo N. Gurskis.