„Europoje išaugusią kiaušinių bei jų produktų paklausą lėmė ir fipronilo skandalas, dėl kurio kai kuriems Europos gamintojams teko stabdyti gamybą arba išskersti paukščius. Natūralu, kad rinkoje dėl to susiformavo kiaušinių ir įvairiųjų masių, miltelių bei kitų produktų trūkumas. Prie to prisidėjo ir nesenas paukščių gripo atvejis Italijoje, kai buvo išskersta net 2 mln. vištų. Šiuo metu kainos rinkoje jau stabilizuojasi“, – sako kiaušinius gaminančios „Groward Group“ vadovas Tomas Strumskas. Vokietijoje kiaušiniai šiuo metu yra apie 88 proc. brangesni nei tuo pačiu metu pernai, Belgijoje ir Nyderlanduose – 92 proc. brangesni. Nedaug per metus atpigo kiaušiniai tik Danijoje, Graikijoje ir Italijoje. Lietuvoje kiaušiniai taip pat pabrango, tačiau čia kainos šuolis nebuvo toks milžiniškas kaip visos ES mastu.