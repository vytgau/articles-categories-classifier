Antradienį, kovo 13 dieną, Slovėnijos Kranio mieste oficialiai pristatytas pirmasis pasaulyje monumentas, skirtas bitkoinams. Gigantiškas kriptovaliutos simbolis, pagamintas iš metalo ir sveriantis tris tonas, nugulė į vienos iš naujausių miesto žiedinių sankryžų žiedo vidurį. Jis buvo išrinktas viešo konkurso socialiniame tinkle „Facebook“ metu. Iniciatyvos organizatorių teigimu, monumentas skirtas blockchain technologijoms. Toks sprendimas priimtas atsižvelgiant į faktą, jog vis daugiau apylinkėse veikiančių programinės įrangos bendrovių savo verslą kuria būtent tokiu būdu, vietos žurnalistams sakė Krano miesto meras Bostjanas Trilaris. Projektą finansuoja tiek Krano miesto valdžia, tiek dvi vietos programinės įrangos bendrovės, tokiu būdu nepraleidusios galimybės reklamuoti miesto kaip inovacijų ir technologijų centro. Bitkoinas – skaitmeninė arba kriptovaliuta, leidžiant atlikti mokėjimus decentralizuotame tinkle, kurio nekontroliuoja jokia kontrolės institucija ar tarpininkai. Blockchain – už bitkoinų slypinti programinė įranga.