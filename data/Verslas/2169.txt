Pirmadienį (vasario 5 d.) Singapūre vykstančioje aviacijos parodoje naują orlaivio modelį A350-1000 pristačiusi bendrovė „Airbus“ tikisi pritraukti didesnį būrį klientų. Naujasis modelis A350-1000 yra didžiausių gabaritų A350 serijos orlaivis. Tikimasi, kad jis bus lygiavertis lėktuvo „Boeing 777“ konkurentas. Pastarasis priklauso tam pačiam ne daugiau kaip 400 vietų turinčių lėktuvų sektoriui. Pasak įmonės rinkodaros vadovo Francois Obe, kalbėjusio per neseniai įvykusį susitikimą su žiniasklaida, lig šiol gauti 169 naujojo modelio užsakymai. Juos pateikė 11 skirtingų oro vežėjų. Sausio mėnesį pirmasis A350-1000 modelio reaktyvinis lėktuvas buvo pristatytas stambiausiai Kataro oro transporto bendrovei „Qatar Airways“. Lėktuvą „Airbus A350-1000“ bus stengiamasi pademonstruoti įvairiose pasaulio šalyse vykstančiose aviacijos parodose. Pakilęs iš Singapūro jis stabtelės Bankoke, Sidnėjuje, Oklande, Tokijuje ir Maniloje.