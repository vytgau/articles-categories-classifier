Bendrovė už praėjusių metų pirmąjį pusmetį pernai norėjo išmokėti tarpinius dividendus - apie 44 mln. eurų. Tačiau tuomet Finansų ministerija jų atsisakė, nes valstybės biudžetas buvo gavęs daugiau pajamų nei planuota, tad mokėjimą nuspręsta perkelti į šiuos metus. Iš viso už 2016 metus grupė išmokėjo 100,7 mln. eurų dividendų, už 2015 metus - 86 mln. eurų, o už 2014 metus - 52,7 mln. eurų. „Lietuvos energijos“ grupės pajamos pernai smuktelėjo 0,1 proc. iki 1,1 mlrd. eurų, grynasis pelnas sumažėjo 21 proc. iki 93,5 mln. eurų. Pelnas prieš palūkanas, mokesčius, nusidėvėjimą ir amortizaciją (EBITDA) praėjusiais metais smuko 2,4 proc. iki 227,2 mln. eurų, o EBITDA marža sumažėjo 0,5 proc. punkto iki 20,6 proc. „Lietuvos energijos“ akcininkė yra Finansų ministerija.