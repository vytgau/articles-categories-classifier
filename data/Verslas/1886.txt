Ilmaras Rimševičius buvo sulaikytas šeštadienį po to, kai Latvijos antikorupcinio biuro darbuotojai jo namuose ir biure atliko kratas. „Negaliu įsivaizduoti, kaip gali dirbti Latvijos centrinio banko vadovas, kuris sulaikytas dėl tokių rimtų kaltinimų, - interviu Latvijos televizijai sakė M. Kučinksis. - Todėl, tokiu atveju, mano nuomone, jis pats turi atsistatydinti“. I. Rimševičiaus advokatas pavadino Centrinio banko vadovo sulaikymą neteisėtu. Latvijos vyriausybė pirmadienį rengia neeilinį posėdį, o 13.00 val. Lietuvos laiku planuojama antikorupcinio biuro spaudos konferencija. Kaip sekmadienį skelbė valstybinė televizija, centrinio banko vadovo sulaikymo priežastis - įtarimai dėl korupcijos. KNAB ir I. Rimševičiaus advokatas neįvardijo pareigūno sulaikymo priežasčių. I. Rimševičius Latvijos centriniam bankui ėmė vadovauti 2001 metasi. Nuo 2014 metų sausio jis yra ir Europos centrinio banko Valdančiosios tarybos narys.