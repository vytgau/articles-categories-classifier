„Brent“ rūšies naftos ateities sandorių kaina penktadienį krito 0,7 proc., iki 64,37 dolerio už barelį. Ketvirtadienį „Brent“ krito 1,1 proc., iki žemiausio taško prekybos sesijos pabaigoje nuo gruodžio 20 d. JAV „West Texas Intermediate“ nafta atpigo 1 proc., iki 60,53 dolerio už barelį. WTI, savo ruožtu, ketvirtadienį pigo 1 proc. ir prekybą baigė ties žemiausiu tašku nuo sausio 2 d. Naftą eksportuojančių šalių organizacijos (OPEC) narys Iranas ketvirtadienį paskelbė apie planą per artimiausius 4 metus naftos gavybą padidinti mažiausiai 700 tūkst. barelių per parą. Tuo tarpu JAV Energetikos informacijos administracija (EIA) skelbia, kad Jungtinių Valstijų naftos gavyba pradėjusią savaitę paaugo iki rekordo - 10,25 mln. barelių per parą. Minėtieji du faktoriai į rinką grąžino nerimą dėl perteklinio naftos tiekimo. OPEC, Rusija bei kai kurios kitos šalys iki šių metų pabaigos vykdo savanorišką gavybos apribojimo programą, kuri „Brent“ kainą anksčiau šiais metais buvo pakėlusi iki 70 dolerių.