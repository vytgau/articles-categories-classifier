Pietų ir Rytų Lietuvoje valstybinės reikšmės kelių dangos daugiausia šlapios. Likusioje šalies dalyje keliai drėgni, informuoja Lietuvos automobilių kelių direkcija. Vandens gylis krašto kelio Nr. 206 Šilutė-Rusnė apsemtame ruože, kurio ilgis - 389 metrai (nuo 6,321 iki 6,71 km), išlieka 4 cm. Eismas leidžiamas. Hidrometeorologijos tarnybos duomenimis, naktį krituliai, vietomis smarkūs, vyraus sniegas, galima pūga. Vietomis plikledis. Aukščiausia oro temperatūra nuo 1 laipsnio šalčio iki 4 laipsnių šilumos.