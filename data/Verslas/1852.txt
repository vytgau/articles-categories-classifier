Kompanijos bendrieji pelno rodikliai krito dėl reklaminės veiklos bei besitęsiančios kovos su interneto prekybos milžinu „Amazon“, su kuriuo „Walmart“ jau kurį laiką grumiasi dėl didesnės rinkos dalies. „Walmart“ pelnas, tenkantis vienai akcijai, ketvirtąjį 2017 m. ketvirtį siekė 1,33 dolerio, nepateisindamas analitikų lūkesčių. Tačiau pajamų rodikliai šiek tiek pranoko Volstrito prognozes – ketvirtinės „Walmart“ pajamos siekė 136,3 mlrd. dolerių. Palyginimui, analitikai prognozavo, kad pajamų rodiklis minėtuoju laikotarpiu sieks 134,9 mlrd. dolerių. Po šio pranešimo, „Walmart“ akcijos prieš prasidedant Volstrito prekybai krito daugiau nei 5 proc. Šis nuosmukis gali lemti tai, kad Niujorko akcijų indeksai antradienį, pirmą kartą po šešias dienas trunkančio pakilimo, prekybą pradės nuosmukiu. „Walmart“ yra didžiausia pasaulio įmonė pagal pajamas bei pagal samdomų darbuotojų skaičių – prekybos tinkle visame pasaulyje dirba apie 2,3 mln. darbuotojų.