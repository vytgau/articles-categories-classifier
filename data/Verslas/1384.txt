D. Trumpas išleido įsakymą, draudžiantį „Broadcom“ įsigyti „Qualcomm“, nes esą galima matyti aiškius įrodymus, kad toks sandoris yra „grėsmingas nacionaliniam Jungtinių Valstijų saugumui“, rašo Baltieji rūmai. „Broadcom“ savo ruožtu pareiškė, kad amerikiečių teiginiai yra netiesa. „Broadcom“ kategoriškai nesutinka, kad „Qualcomm“ įsigijimo sandoris kelia bet kokį pavojų JAV nacionaliniam saugumui“, - prezidento sprendimui prieštaravo „Broadcom“. Savaitgalį publikuotame laiške JAV iždo departamentas teigė, kad „Broadcom“ mažiausiai tris kartus pažeidė Jungtinių Valstijų užsienio investicijų komiteto (CFIUS) orderius, nesugebėdami iš anksto pranešti apie savo veiksmus, pavyzdžiui, pateikti su sandoriu susijusius dokumentus. CFIUS tyrimas, jų teigimu, „patvirtino anksčiau JAV pareigūnų keltus įtarimus dėl sandorio grėsmės nacionaliniam saugumui“. „Qualcomm“ ne vieną savaitę norėjo atsikratyti „Broadcom“ susidomėjimo bei paprašė CFIUS ištirti galimą sandorio poveikį nacionaliniam saugumui, kuris, kritikų teigimu, padidintų Kinijos įtaką JAV technologijų sektoriui. CFIUS taip pat padarė išvadą, kad sandoris pablogintų „Qualcomm“ pozicijas mikroschemų rinkoje. Pirmą kartą informacija apie galimą sandorį pasirodė lapkritį, o nuo to laiko didžiąją dalį pasaulio mikroprocesorių išmaniesiems telefonams pagaminantys „Qualcomm“ atmetė ne vieną pasiūlymą iš „Broadcomm“. Pasak „Moor Insights and Strategy“ vadovo Patricko Moorheado, nepaisant to, kad bendrovės yra konkurentės mikroschemų rinkoje, jų veiklos principai yra labai skirtingi. „Qualcomm“ yra žinomi dėl savo inovacijų mobiliųjų mikroschemų srityje, kurioje amerikiečių įmonės technologijos nustatinėdavo naujus kokybės standartus. Tuo tarpu „Broadcom“ yra žinomi dėl kitų bendrovių ištobulintų technologijų naudojimo bei produktų gamybos ir pardavimo maža kaina.