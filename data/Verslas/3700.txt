Sudėtingesnės eismo sąlygos yra rytų ir šiaurės Lietuvoje. Čia valstybinės reikšmės kelių dangos su šlapio sniego provėžomis. Šiuose keliuose dirba kelių priežiūros mechanizmai, praneša Automobilių kelių direkcija. Tauragės apskrityje eismo sąlygas sunkina rūkas, matomumas vietomis sumažėjęs iki 250 metrų. Didžiojoje šalies dalyje šlapdriba, tik vidurio, pietų ir pietryčių Lietuvoje kritulių nėra. Oro temperatūra nuo nulio iki 1 laipsnio šilumos. Hidrometeorologijos tarnybos duomenimis, dieną daug kur numatomi krituliai, vyraus šlapdriba, snygis. Aukščiausia oro temperatūra nuo nulio iki 4 laipsnių šilumos.