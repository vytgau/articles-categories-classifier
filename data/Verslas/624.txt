„Iki šiol Kinijos ir JAV pareigūnai nesurengė jokių derybų dėl prekybos ginčo sprendimo, – pirmadienį žurnalistams per reguliarią spaudos konferenciją pareiškė Kinijos užsienio reikalų ministerijos atstovas spaudai Geng Shuangas. – Dabartinėmis aplinkybėmis derybos tarp dviejų šalių šiuo klausimu yra neįmanomos“. Pirmadienį Azijos akcijų rinkos kiek atsigavo, nes susirūpinimas dėl galimo Kinijos-JAV prekybos karo, šiek tiek atlėgo, nes imta tikėti, kad abiem šalims pavyks susitarti. Penktadienį D. Trumpas pagrasino apmuitinti importuojamų kiniškų prekių už papildomus 100 mlrd. dolerių, tuo išprovokavęs griežtą Pekino kritiką. Tačiau sekmadienį prezidento tonas kiek pasikeitė, tviteryje parašius, jog jis matąs prekybos ginčo su Kinija pabaigą. „Kinija panaikins savo prekybos barjerus, nes tai yra teisingas žingsnis“, – tviteryje rašė D. Trumpas. President Xi and I will always be friends, no matter what happens with our dispute on trade. China will take down its Trade Barriers because it is the right thing to do. Taxes will become Reciprocal & a deal will be made on Intellectual Property. Great future for both countries!— Donald J. Trump (@realDonaldTrump) April 8, 2018  JAV iždo sekretorius Stevenas Mnuchinas pareiškė, kad Baltieji rūmai viliasi derybų keliu susitarti su Kinija, bet kartu pripažino prekybos karo galimybę.