Pasak bendrovė pranešimo, „Grindos“ kelininkai nuo 3.45 val. druskomis barstė Vilniaus gatves, o smėlio ir druskos mišiniu - sostinės pakraščius. Iki 6 valandos dirbo visi barstytuvai, prieš rytinį piką - eismo sąlygos geros. Šiuo metu druskų barstytuvai ruošiasi dar vienam reisui, nes po rytinio piko prognozuojamas temperatūrų kritimas. Žiemos sezono metu barstomos ir valomos 539 Vilniaus gatvės. Pirmiausia kelininkai pasirūpina greitojo eismo ir magistralinėmis gatvėmis, kuriomis vyksta tranzitinis ir viešojo transporto eismas. Vėliau barstomos aptarnaujančios ir kvartalinės miesto gatvės. Pranešti apie nenuvalytas, slidžias ir pavojų vairuotojams keliančias gatves vilniečiai gali visą parą veikiančiu tel. 1355. 