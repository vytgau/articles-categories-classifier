„Boso valanda su S. Jovaišu“ svečias – Aidas Puklevičius, Lietuvos komunikacijos paslaugų agentūros „Fabula Hill + Knowlton Strategies“ kūrybos vadovas, publicistas ir rašytojas, buvęs žurnalų vyrams vyr. redaktorius, socialinių tinklų ekspertas. Būtent daugiausia dėl pastarosios svečio veiklos šįkart S. Jovaišas pakvietė A. Puklevičių į savo laidą. „Norėjau su tavimi pašnekėti apie influencerius. Iš esmės, mes, vadovai, arba vadovai mano klientai, tai yra žmonės, kurie kiekvieną dieną savo veiksmais daro įtaką aplinkiniams žmonėms. Idealiu atveju ta įtaką turi būti pozityvi, kad vestų prie kažkokio rezultato, o, ne kaip dažnai nutinka, prie jo nebuvimo. Čia vieniems sekasi, o kitiems – ne. Vis daugiau gyvenimo persikeliant į socialinius tinklus, čia, kaip reiškinys, atsiranda influenceriai, kurie per socialinę mediją formuoja nuomonę ir daro įtaką. Ar įmanoma kažkaip apibrėžti influencerius“, – laidos svečio klausia S. Jovaišas. A. Puklevičius šiuos žmones apibūdina, kaip darančius tam tikrą įtaką arba tik įsivaizduojančius, kad ją daro bei pripažįsta, kad ir jam kartais tekdavo užduotį sau klausimą, kas yra tikrasis influenceris. „Kartais pagalvodavau, kas yra didesnis influenceris, ar tas žmogus, kurio socialiniuose tinkluose neseka nei vienas žmogus, o daugelis net nežino, kad jis egzistuoja, bet, pavyzdžiui, seime, svarstant įstatymo projektą, jis gali perkelti kalblelį taip, kad daugybė lėšų nukeliautų ten, kur jam paranku, ir taip savo veiksmais tas žmogus padaro realią įtaką procesams, ar tas žmogus, kuris „Instagram“ tinkle įkelia savo pagamintų blynų fotografiją ir susilaukia daugybės patinka paspaudimų, galbūt net 42 sekėjai pagalvoja, kad ir jie nori pasigaminti būtent tokius pačius blynus“, – mintimis dalinasi laidos svečias. Kas iš tikrųjų socialiniuose tinkluose yra nuomonės formuotojai, lyderiai, ar jų marketingas veikia, ko įmonių vadovai gali pasimokyti iš influencerių ir kas jų laukia ateityje, šios savaitės laidoje „Boso valanda su S. Jovaišu“. Sekite naujienas vadovams kartu! Prisijunkite prie „Boso valandos su S. Jovaišu” paskyros socialiniame tinkle „Facebook”! Užsiregistruokite „Boso valandos“ naujienlaiškiui. Jame naujausia informacija vadovams, kurie nori tobulėti: aktualūs straipsniai savišvietai ir saviugdai, Sauliaus Jovaišo įžvalgos įvairiomis temomis ir atsakymai į jūsų užduotus klausimus, vaizdo reportažai ir, žinoma, naujausios „Boso valanda“ laidos. Ieškokite Facebook.com/BosoValanda.