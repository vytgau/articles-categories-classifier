Ketvirtadienio pavakarę pagrindiniai keliai didžiojoje šalies dalyje šlapi, vietomis yra šlapio sniego provėžų, mažesnio eismo intensyvumo rajoniniai keliai provėžoti, padengti prispausto sniego sluoksniu, slidūs. Vakariniuose šalies rajonuose dulksna, kitur be žymesnių kritulių, oro temperatūra – nuo 1 laipsnio šalčio iki 2 laipsnių šilumos. Hidrometeorologijos tarnybos duomenimis naktį vietomis pasnigs, kai kur galimas plikledis, daugelyje rajonų formuosis rūkas. Žemiausia oro temperatūra bus nuo 0 iki 5 laipsnių šalčio.