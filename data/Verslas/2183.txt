Australijos centrinis bankas (RBA) nuo 2011 m. lapkričio palūkanas iš viso sumažino 300 bazinių punktų, iki 1,50 proc., bet dabartines palūkanas galioti palieka nuo 2016 m. rugpjūčio. Banko valdytojas Philipas Lowe'as savo pareiškime teigia, kad dabartinė pinigų politikos pozicija palaiko ekonominį augimą. „Žemas palūkanų normų lygis toliau palaiko Australijos ekonomiką, - sakė jis pasibaigus RBA valdybos posėdžiui. - Tikimasi tolesnės pažangos mažinant nedarbą ir grąžinant infliacijos lygį prie užsibrėžto rodiklio, nors šis procesas greičiausiai bus laipsniškas“. Naujausi duomenys rodo, kad šalies darbo rinka stiprėja, verslo investicijos auga. Vis dėlto atlyginimų augimas išlieka vangus, o namų ūkio skolos aukštos; ekonomistų prognozėmis, palūkanų normų didinimas gali būti atidėtas vėlesniam šių metų laikotarpiui. Metinė bazinė infliacija šiuo metu siekia 1,9 proc., kiek mažesnė už RBA užsibrėžtą rodiklį (2-3,0 proc.).