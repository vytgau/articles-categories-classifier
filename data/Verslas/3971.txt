Likusioje šalies dalyje keliai daugiausia drėgni, vietomis yra sausų kelių ruožų. Šalyje be kritulių, oro temperatūra svyruoja nuo 1 iki 6 laipsnių šilumos. Vandens gylis krašto kelio Šilutė-Rusnė apsemtame ruože, kurio ilgis 413 metrų (nuo 6,309 iki 6,722 km), išlieka 28 cm. Lengvųjų transporto priemonių eismas draudžiamas. Hidrometeorologijos tarnybos duomenimis, dieną šiaurės vakariniuose rajonuose numatomi krituliai, vyraus lietus. Rytą kai kur tvyros rūkas. Vėjas pietų, pietvakarių, 7-12 m/s, pajūryje vietomis gūsiai iki 20 m/s. Aukščiausia oro temperatūra - nuo 3 iki 8 laipsnių šilumos.