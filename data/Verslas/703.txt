Rytų Lietuvoje eismo sąlygas sunkina rūkas, matomumas sumažėjęs ir vietomis siekia iki 100 metrų. Tauragės apskrityje silpnas lietus, kitur be kritulių. Visoje šalyje pagrindinių valstybinės reikšmės kelių dangos sausos, vietomis yra drėgnų kelių ruožų. Mažesnio eismo intensyvumo rajoniniai keliai su žvyro danga pažliugę, informuoja Lietuvos automobilių kelių direkcija. Hidrometeorologijos tarnybos duomenimis, dieną kai kur trumpai palis. Vėjas vakarinių krypčių, 8-13 m/s, daug kur gūsiai 15-20 m/s. Aukščiausia oro temperatūra nuo 7 iki 11 laipsnių šilumos, pajūryje nuo 4 iki 6 laipsnių šilumos.