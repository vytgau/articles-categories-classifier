Visą ar dalį savo darbo laiko už prekystalių leidžia maždaug trečdalis „Norfos mažmenos“ darbuotojų, rašoma pranešime spaudai. Pateikiamas pavyzdys, kad po atlyginimų pakėlimo, vienos iš sėkmingiausiai dirbančių Vilniaus „Norfos“, įsikūrusios L. Asanavičiūtės g., „vitrinos darbuotojų“ mėnesinis vidutinis neto („į rankas“) darbo užmokestis turėtų siekti apie 750 Eur. Bendrovės darbuotojų atlyginimai priklauso nuo darbo rezultatų, kurie apskaičiuojami pagal specialias formules – kuo efektyviau dirbsi, tuo didesnis bus atlyginimas. Pavyzdžiui, kasininko atlyginimas priklauso nuo asmeninės ir parduotuvės apyvartų, taip pat nuo aptarnautų klientų skaičiaus. Pardavimai – tuo pačiu ir alga – taip pat priklauso nuo aptarnavimo kokybės. Šiuo metu šalyje veikia 143 „Norfa“ parduotuvės. 2018 metais „Norfos mažmena“ Lietuvoje planuoja atidaryti 10 naujų „Norfų“. Tinklalapio rekvizitai.lt duomenimis, vidutinis atlyginimas „ant popieriaus“ bendrovėje „Norfos mažmena“ siekia 663 eurus.