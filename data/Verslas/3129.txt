Statistikos departamento duomenimis, per mėnesį iš eksportuotų prekių labiausiai padidėjo perdirbtų ir konservuotų vaisių, uogų ir daržovių kainos - 7,4 proc., stiklo ir stiklo gaminių - 3,6, konservuotos mėsos ir mėsos produktų - 3,5 proc., bet sumažėjo kompiuterių ir išorinės įrangos kainos - 19,5 proc., baterijų ir akumuliatorių - 10,3, pieno gaminių - 4,2 proc. Iš importuotų prekių daugiausia pabrango gamtinės dujos - 9,8 proc., pagrindiniai vaistų pramonės gaminiai - 7,1, variklinių transporto priemonių kėbulai, priekabos ir puspriekabės - 6,1, bet atpigo elektros perdavimo ir paskirstymo produktai - 6,6 proc., konservuota mėsa ir mėsos produktai - 3,2, žuvis ir kiti žuvininkystės produktai - 2,5 proc. Per mėnesį iš euro zonos importuotų prekių kainos padidėjo 0,2 proc., ne iš euro zonos - 0,7 proc. Per metus (2017 m. spalio mėn., palyginti su 2016 m. spalio mėn.) eksportuotų prekių kainos padidėjo 1,5 proc., importuotų prekių - 2,3 proc. Per metus iš euro zonos importuotų prekių kainos padidėjo 1,4 proc., ne iš euro zonos - 3,2 proc.