Būstų pardavimai paskutinį praėjusių metų mėnesį smuko 9,3 proc. bei atsitraukė nuo lapkritį pasiekto 10-ies metų rekordo, ketvirtadienį paskelbė JAV prekybos departamentas. Bendri naujų būstų pardavimai 2017-aisiais pasiekė 608 tūkst. - 8,3 proc. daugiau nei prieš metus. Analitikai, savo ruožtu, siūlė nesureikšminti staigaus pakilimo lapkritį ir nuosmukio gruodį bei teigė, kad ekonominės sąlygos šalyje rodo, jog būsto paklausa artimiausiu metu stipriai išaugs. Panaši tendencija pastebėta ir nenaujų būstų rinkoje - po staigaus šoktelėjimo lapkritį paskutinį praėjusių metų mėnesį fiksuotas nuosmukis.