„Nėra jokių abejonių, kad rinka prie balanso artėja vis greičiau - šiuo metu yra daug daugiau šviesos tunelio gale“, - Londone žurnalistams sakė M. Barkindas. OPEC vadovas pabrėžė įvairių organizacijų pakoreguotas naftos paklausos prognozes šiems metams bei užsiminė, kad organizacija greičiausiai pratęs gavybos apribojimo programą. Rusijos prezidentas Vladimiras Putinas anksčiau šį mėnesį teigė, kad yra „įmanoma“ OPEC susitarimą pratęsti „mažiausiai iki 2018 m. pabaigos“. „Putinas davė labai aiškų atsakymą. Mes į jį pažiūrėjome rimtai - juk tai pasakė prezidentas“, - teigė M. Barkindas. Praėjusiais metais OPEC, Rusija bei kelios kitos šalys susitarė nuo 2017 m. pradžios apriboti naftos gavybą, siekiant pakelti dėl rinkos pertekliaus kenčiančias kainas. Sandoris buvo pratęstas iki 2018 m. kovo mėnesio. Pastaruoju metu OPEC pastangų dėka naftos kainos vėl perkopė 50 dolerių už barelį ribą.