Apytikriai 22 mlrd. JAV dolerių kainuosiančios Akuju AE prie Viduržemio jūros turės keturis rusiškus VVER projekto reaktorius, kurių bendra galia sieks 4800 megavatų. Pirmasis reaktorius turėtų pradėti veikti 2023-aisiais, o jėgainės statybą planuoja užbaigti 2026 metais. Beveik visas projektą įgyvendinančios bendrovės „Akuju Nuclear“ akcijas kol kas valdo „Rosatom“, kuri birželio mėnesį pasirašė sutartį dėl 49 proc. šios bendrovei akcijų pardavimo Turkijos energetikos kompanijų „Cengiz“, „Kolin“ ir „Kalyon“ konsorciumui. Sandorį, kurio vertė neskelbiama, planuojama užbaigti iki šių metų pabaigos. „Rosatom“ išsaugos kontrolinį „Akuju Nuclear“ akcijų paketą. Elektros energijos už 60 mlrd. JAV dolerių per metus importuojanti Turkija ryžtingai ėmėsi branduolinės energetikos projektų. Be Akuju AE numatyta statyti dar dvi branduolines jėgaines prie Juodosios jūros, tačiau veikiausiai ne su Rusijos pagalba.