„Tai gera žinia Kauno gyventojams, kurie jautė padidėjusį triukšmą geležinkelio rekonstrukcijos metu dėl per miestą kursuojančių prekinių traukinių. Nuo šiol didžioji dalis šių traukinių važiuos aplinkkeliu, aplenkdami tankiai apgyvendintas vietoves“, – priimdamas rangovo darbus kalbėjo „Lietuvos geležinkelių" Infrastruktūros direkcijos direktorius Karolis Sankovski. Visą ruožo rekonstrukciją planuojama užbaigti iki kitų metų gegužės. Tačiau atsižvelgiant į gyventojams sukeltus nepatogumus, pastaroji rekonstrukcijos dalis atlikta prioritetine tvarka, gerokai anksčiau nei numatyta pirminiuose planuose. „Rail Baltica“ – svarbiausias geležinkelių infrastruktūros projektas Baltijos regione, integruosiantis Baltijos šalis į Europos geležinkelių tinklą. Projekte dalyvauja penkios Europos Sąjungos šalys: Lenkija, Lietuva, Latvija, Estija ir netiesiogiai Suomija. Linija sujungs Helsinkį, Taliną, Pernu, Rygą, Panevėžį, Kauną, Vilnių, Varšuvą. Nutiesus 700 km „Rail Baltica“ geležinkelį nuo Kauno iki Talino, kelionė šiuo maršrutu užtruks 3 val. 29 min., nuo Kauno iki Rygos – 1 val. 35 min., iki Panevėžio – 38 min., o iki Vilniaus vos 36 min.