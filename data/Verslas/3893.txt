Pasak įmonės, „Malm“ serijos baldai yra visiškai saugūs, tačiau juos būtina pritvirtinti prie sienos, jeigu namuose yra mažų vaikų. „IKEA“ siūlo grąžinti pinigus už 2002–2016 metais pagamintas komodas arba nemokamai išduoti laikiklius, skirtus jas pritvirtinti prie sienos. Šios priemonės bus taikomos 17,3 mln. baldų, kurie kainuoja 70–200 JAV dolerių. CPSC gavo iš viso 186 skundus dėl nuvirtusių „Malm“ serijos komodų, įskaitant 91 atvejį, kai komoda užgriuvo ant vaiko. Taip pat gauta 113 skundų dėl kitų serijų komodų. Prekyba „Malm“ serijos komodomis JAV buvo nutraukta 2016 metais po šešių vaikų žūties.