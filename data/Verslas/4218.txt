„Visų pirma, pradėta įgyvendinti uždelstas investicijas, finansuojamas ir ES lėšomis. Antra, atsigaunantis ne finansinių įmonių kreditavimas rodo, kad auga ir privačios investicijos, kurias palaiko teigiami išorės paklausos lūkesčiai. Privatus vartojimas, tikėtina, išliks stiprus, jį parems gerėjanti situacija darbo rinkoje“, – rašoma ERPB ataskaitoje. Palyginti su gegužę skelbtomis prognozėmis, Lietuvos bendrojo vidaus produkto (BVP) augimo prognozė padidinta 0,7 punkto iki 3,6 proc., Latvijos – 1,6 punkto iki 4,7 proc., Estijos – 1,3 punkto iki 3,7 procento. 2018 metais ERPB tikisi 3,5 proc. Lietuvos ekonomikos augimo - 0,5 punkto daugiau nei gegužę, Latvijos ir Estijos - atitinkamai 0,9 punkto iki 4,1 proc. ir 0,7 punkto iki 3,4 procento.