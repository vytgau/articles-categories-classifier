Anot specialisto, vairuotojams reikėtų būti atidesniems ir pasirinkti saugų greitį. Tiesa, didelė atsakomybė tenka ir pėstiesiems. Kaip teigia pašnekovas, kiekvienais metais išdalinama tūkstančiai atšvaitų, kurie yra svarbi „dalyvavimo eisme kultūros dalis“. „Kažkuriais metais, turėdami plaktukus, netgi prikalėme atšvaitus keliems vežimams. Manėme, kad tai turėtų apsaugoti“, – prisiminimais dalijasi V. Grašys. DELFI primena, kad antradienio rytą Lietuvoje valstybinės reikšmės kelių dangos buvo sausos. Šalyje buvo be kritulių, oro temperatūra svyravo nuo 2 laipsnių šalčio iki 3 laipsnių šilumos. Hidrometeorologijos tarnybos duomenimis, dieną kritulių tikimybė maža. Vėjas rytų, pietryčių, 6-11 m/s. Aukščiausia oro temperatūra nuo 3 iki 8 laipsnių šilumos. Vandens gylis krašto kelio Šilutė-Rusnė apsemtame ruože, kurio ilgis 392 metrai (nuo 6,319 iki 6,711 km), nuslūgo iki 7 cm. Lengvųjų transporto priemonių eismas leidžiamas, praneša Lietuvos automobilių kelių direkcija.