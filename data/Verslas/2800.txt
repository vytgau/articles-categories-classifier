Bendrovė Austrijoje vieną orlaivį „Airbus A320“ dislokuos birželį, o lapkritį - dar du „Airbus A321“ orlaivius. Ši sparti „Wizz Air“ Vienos bazės plėtra oro linijoms leis šiemet pradėti 17 naujų maršrutų iš Austrijos sostinės. Į naująją bazę „Wizz Air“ investuos 331 mln. dolerių ir sukurs 120 naujų tiesioginių darbo vietų. Platų pasirinkimą tiek verslo, tiek atostogų krypčių keliautojams siūlanti naujoji „Wizz Air“ bazė sujungs Vieną su Gdansku, Tuzla ir Varna nuo balandžio, su Bariu, Malta, Roma, Valencija ir Tel Avivu nuo birželio bei Bilundu, Bergenu, Dortmundu, Kutaisiu, Larnaka, Nišu, Ochridu, Tenerife ir Salonikais nuo lapkričio mėn. Šiemet oro linijų bendrovė pasiūlys 450 tūkst. sėdimų vietų Austrijos maršrutais, iki metų pabaigos vykdydama 69 savaitinius skrydžius iš Vienos oro uosto. Pridėdama Austrijos sostinę prie nuolat augančio maršrutų tinklo, iš viso „Wizz Air“ sujungs 145 kryptis 44-ose šalyse.