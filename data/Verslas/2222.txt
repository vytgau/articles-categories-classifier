Mažesnio eismo intensyvumo rajoniniai keliai drėgni, vietomis provėžoti, padengti prispausto sniego sluoksniu, slidūs. 6 valandos duomenimis, Rytų ir pietryčių Lietuvoje bei Šiaulių apskrityje sninga, vietomis pusto, kitur kritulių nėra. Oro temperatūra nuo 5 iki 9 laipsnių šalčio. Vandens gylis krašto kelio Šilutė–Rusnė apsemtame ruože, kurio ilgis 4,95 km (nuo 2,0 iki 6,95 km), išlieka 92 cm. Hidrometeorologijos tarnybos duomenimis dieną daug kur truputį pasnigs. Vietomis plikledis. Vėjas šiaurės vakarų, 5-10 m/s. Aukščiausia oro temperatūra nuo 2 iki 7 laipsnių šalčio.