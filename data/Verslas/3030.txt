„Alrosa“ šią savaitę paskelbė aukcione vasario 19 d. už pradinę 30 mlrd. rublių kainą parduosianti savo dujų telkinius Jamalo Nencų regione. „Novatek“ jau informavo Rusijos antimonopolinę tarnybą apie savo planus įsigyti „Alrosa“ turtą, „Reuters“ teigė pati įmonė. Tuo tarpu didžiausia šalies naftos įmonė „Rosneft“ neplanuoja įsitraukti į aukcioną, nes, kompanijos manymu, aukciono sąlygos nėra pakankamai skaidrios ir nesuteikia potencialiems pirkėjams pakankamai laiko paruošti savo pasiūlymus, teigia „Rosneft“ atstovas Michailas Leontjevas. Dar 2013 m. dujų verslą plėtoti siekianti „Rosneft“ bandė įsigyti dalį „Alrosa“ turto, bet sandoris neįvyko kompanijoms nesusitarus dėl jo vertės. Minėtasis turtas nėra pagrindinio „Alrosa“ verslo dalis, tad kompanija ne pirmus metus aktyviai ieško pirkėjų savo dujų telkiniams. Pačios „Alrosa“ atstovai teigia, kad ankstesni sandoriai neįvyko, nes potencialūs pirkėjai neturėjo pakankamai lėšų.