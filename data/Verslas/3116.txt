Oro temperatūra nuo 0 iki 3 laipsnių šalčio. Pajūryje apie 4 laipsnius šilumos. Didžiojoje šalies dalyje valstybinės reikšmės keliuose susiformavęs plikledis. Visoje Lietuvoje dirba kelių priežiūros mechanizmai, informuoja Lietuvos automobilių kelių direkcija. Vandens gylis krašto kelio Nr. 206 Šilutė-Rusnė apsemtame ruože, kurio ilgis - 391 metras (nuo 6,32 iki 6,711 km), išlieka 6 cm. Eismas leidžiamas. Hidrometeorologijos tarnybos duomenimis, dieną krituliai, vyraus sniegas, šlapdriba, pajūryje - lietus. Vietomis lijundra, formuosis plikledis. Vėjas vakarų, pietvakarių, 9-14 m/s. Aukščiausia oro temperatūra nuo 0 iki 5 laipsnių šilumos.