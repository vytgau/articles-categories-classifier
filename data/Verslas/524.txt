Lietuvoje tai trečioji tinklo parduotuvė, kurios asortimentą sudaro vaikų ir suaugusiųjų rūbai, žaislai, namų apyvokos bei dekoro reikmenys. Pranešime žimniasklaidai rašoma, kad iki metų pabaigos šalyje planuojama atidaryti dar 9 „Pepco“ parduotuves. Aleksandras Čikaidze, „Pepco“ Operacinės veiklos vadovas Baltijos šalims, teigia, kad parduotuvė kauniečius pasitiks pavasariniu, visai šeimai kurtu prekių asortimentu. „Pagrindinį dėmesį skiriame prekių, kurias galime pasiūlyti visai šeimai, asortimentui. Pastebėjome, jog „Pepco“ pirkėjai ypač vertina vaikiškas prekes“, - pranešime cituojamas Aleksandras Čikaidze, „Pepco“ Operacinės veiklos vadovas Baltijos šalims.  Prekybos centro „Savas“ direktorė Aušra Lapinskienė teigia, jog „Pepco“, sulaukęs didelio pirkėjų susidomėjimo Rytų ir Vidurio Europoje, taps viena iš traukos parduotuvių Kauno prekybos centre. „Pepco“ pirmąją savo tinklo parduotuvę Lietuvoje ir Baltijos šalyse atidarė Marijampolėje 2017 m. Planuojama, jog iki 2020 m. Lietuvoje veiks 50 parduotuvių, bus sukurta daugiau kaip 400 darbo vietų. Iš viso „Pepco“ valdo daugiau nei 1300 parduotuvių tinklą Rytų ir Vidurio Europos šalyse. Kas mėnesį „Pepco“ parduotuvėse Europoje apsilanko daugiau nei 12 milijonų pirkėjų.