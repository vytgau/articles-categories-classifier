Šio mėnesio pradžioje jo saugyklose laikomos oficialiosios aukso atsargos, kurias sudaro aukso lydiniai ir monetos, siekė 60,8 mln. uncijų, arba 1891 toną. Monetarinis auksas sudarė 17,6 proc. šalies oficialiųjų tarptautinių atsargų, jo vertė siekė 80,482 mlrd. JAV dolerių, nuo šių metų pradžios padidėjusi 5 procentais. Rusijos centrinis bankas auksą aktyviai supirkinėja nuo 2014-ųjų, 2014-2017 metais jo supirko 25,8 mln. uncijų (802 tonas), o vien tik pernai - 7,2 mln. uncijų (224 tonas).