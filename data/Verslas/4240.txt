Protestai, vykę Rumunijos Miovenio mieste, buvo nukreipti prieš siūlomą reformą, pagal kurią numatoma iki šiol darbdavių mokamas privalomas socialines išmokas perkelti ant darbuotojų pečių. Šalies premjero Mihai Tudose vadovaujama socialistų-liberalų vyriausybė gali nedelsdama priimti norminį aktą kaip nepaprastąjį dekretą, net prieš jam patenkant į šalies parlamentą. Darbo profsąjungos pagrasino visuotiniais streikais, jeigu ši reforma bus priimta. „Dacia“, turinti 14000 darbuotojų ir kasdien pagaminanti po 1300 automobilių, yra viena didžiausių Rumunijos bendrovių ir pirmaujančių eksportuotojų. Šios priemonės kritikai, tarp jų šalies prezidentas Klausas Iohannis ir savivaldybių vadovai, kaltina vyriausybę rengiant reformą tam, kad būtų užpildyta nacionalinio biudžeto spraga, atsiradusi šią vasarą po to, kai 25 proc. buvo pakelti atlyginimai valstybės tarnautojams. Vietos politikai taip pat priešinosi ir kitai pasiūlytos reformos nuostatai, pagal kurią būtų sumažintas fiksuotas pajamų mokesčio tarifas nuo 16 iki 10 proc. - tokia priemonė, teigia jie, išsemtų savivaldybių biudžetus.