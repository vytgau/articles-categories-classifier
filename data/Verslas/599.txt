Užsienio prekybos perviršis padidėjo 28,6 proc. iki 31,5 mlrd. JAV dolerių, pranešė Federalinė muitinė. Naftai, dujoms ir kitiems energijos ištekliams tenkanti viso eksporto už NVS ribų dalis sumenko nuo 66,7 proc. iki 65,7 proc., o mašinoms ir įrengimams tenkanti viso importo iš kitur nei NVS dalis paaugo nuo 43,3 proc. iki 44,5 procento. 44,9 proc. prekybos apyvartos teko Europos Sąjungai (pernai sausį-vasarį - 45,8 proc.), 29,8 proc. - APEC valstybėms (29,5 proc.), 11,4 proc. - NVS šalims (12,1 proc.). Pagrindinės prekybos partnerės iš „tolimojo užsienio“ valstybių per du šių metų mėnesius buvo Kinija (16,0 mlrd. dolerių prekybos apyvarta), Vokietija (8,3 mlrd. dolerių), Nyderlandai (7,2 mlrd. dolerių), Turkija (4,4 mlrd. dolerių), Italija (3,5 mlrd. dolerių), JAV (3,2 mlrd. dolerių), Lenkija (3,1 mlrd. dolerių), Japonija (2,7 mlrd. dolerių), Pietų Korėja (2,7 mlrd. dolerių), Suomija (2,4 mlrd. dolerių).