Ministrų kabinetas trečiadienį pritarė Finansų ministerijos parengtai išvadai dėl Mokesčių administravimo įstatymo pakeitimų. Jei Seimas pritars, mokesčių mokėtojui negalint pagrįsti pajamų kilmės, jis privalės ne tik sumokėti nepriemoką, bet ir 50–100 proc. jos dydžio baudą. Jei pažeidimas per 5 metus pasikartotų, bauda būtų dvigubai didesnė. Prezidentė siūlė 10 metų terminą, bet Vyriausybė pritarė Finansų ministerijos siūlymui jį sutrumpinti iki 5 metų. Dukart didesnė bauda būtų skiriama tik už pakartotinį tą patį mokestinį pažeidimą. Dabar įstatymas numato, kad už nedeklaruotas pajamas ir už jas nesumokėtus mokesčius skiriama bauda gali būtų 10–50 proc. papildomai priskaičiuotų mokesčių sumos. Už pakartotinius pažeidimus baudos nedidinamos.