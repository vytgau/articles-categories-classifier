Iždo kancleris Philipas Hammondas – pirmasis iš vyriausybės, pripažinęs, kad toks scenarijus gali susiklostyti. „Yra teorinė galimybė“, – sakė jis JK parlamento iždo komiteto nariams trečiadienį. Pasak kanclerio, po 2019 metų kovo 29-osios skrydžiai tarp JK ir 27 ES valstybių nutrūktų tuo atveju, jeigu iki tol abi „Brexit“ derybų šalys nesugebėtų susitarti dėl principinių pozicijų. „Kažin, ar kas nors tam ryšis, juk nukentėtų pagrindiniai skrydžių bendrovių interesai Pastaruosius 25 metus ES skrydžiai vykdomi pagal atskirą vidinę tvarką, žinomą kaip „Atviros erdvės susitarimas“. Ši sutartis leidžia ES piliečiams keliauti paprasčiau, greičiau ir pigiau, taip pat atstovauja valstybių bloko narių interesus tarptautiniuose skrydžiuose. Todėl pasitraukimas iš šio susitarimo smarkiai apsunkintų paprastesnių kelionių galimybes, o pigių skrydžių bendrovėms vargu ar apsimokėtų už mažas kainas skraidinti keleivius tarp JK ir ES – tokio susisiekimo kainos išaugtų. Būtent „Atviros erdvės susitarimas“ ir buvo pagrindas pigiems skrydžiams. Apie tai anksčiau jau buvo prabilęs „Ryanair“ vadovas.