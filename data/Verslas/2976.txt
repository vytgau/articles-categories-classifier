Finansų ministerija planuoja, kad litras įprasto dyzelino pabrangs apie 2 centus, o žemdirbių – apie 4 centus. Žemės ūkio rūmų laikinojo vadovo Sigito Dimaičio teigimu, žemdirbiams bet koks degalų kainų augimas yra skausmingas, tačiau jis pripažįsta, kad „šis pabrangimas nebus labai ženklus“. „Kai susideda į krūva tokie metai, kaip šiemet (ūkininkai nuostolių patyrė dėl liūčių – BNS), kuro pabrangimas, gaunasi tokia stresinė situacija“, – BNS teigė S. Dimaitis. Dyzelino akcizas didėja nuo nuo 330,17 iki 347 eurų už 1 tūkst. litrų, o žemdirbių dyzelino – nuo 21 iki 56 eurų. Žemės ūkio ministerijos duomenimis, 2016 metais žemdirbiai panaudojo 286,4 tūkst. tonų lengvatinių degalų – šiek tiek mažiau nei 2015 metais.