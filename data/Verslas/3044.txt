„EBPO komitetai, kurių iš viso yra 21, išnagrinėja Lietuvos pažangą ir kiekvienas savo srityje priima atitinkamus sprendimus, ar jau galima konstatuoti, kad valstybė verta būti pakviesta į organizaciją. Iki šiol 17 komitetų jau pateikė pirminius teigiamus Lietuvos įvertinimus, likusieji dar nagrinėja padėtį savo kuruojamose srityse. Kitų metų vasarį–balandį tikimasi visų EBPO komitetų galutinio įvertinimo, ar kandidatė pasirengusi stoti į organizaciją“, – interviu laikraščiui sakė EBPO teisės reikalų direktorius Nicolas Bonuccis (Nikolas Bonučis). Anot jo, jeigu balandį visi komitetai pritars stojimui, gegužę savo galutines išvadas pateiks ir EBPO Taryba. Jis pridūrė, kad šiuo metu EBPO labiausiai reikia matyti, kaip įgyvendinamos reformos veikia realybėje.