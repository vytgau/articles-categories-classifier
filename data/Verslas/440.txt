Anot analitikų, JAV dolerio atžvilgiu rublis per savaitę nuvertėjo 6,67 proc. „Rusijos rublio kritimui didelę įtaką padarė septyniems Rusijos oligarchams ir septyniolikai Rusijos valdžios atstovų įvestos sankcijos“, - rašoma apžvalgoje. Tuo metu euras dolerio atžvilgiu per savaitę sustiprėjo 0,39 proc., svaras dolerio atžvilgiu sustiprėjo 1,06 proc., doleris Japonijos jenos atžvilgiu - 0,39 proc., Šveicarijos franko - 0,33 proc. Euras svaro atžvilgiu susilpnėjo 0,61 proc., o jenos atžvilgiu ūgtelėjo 0,75 proc. Anot analitikų, investuotojų dėmesys praėjusią savaitę buvo nukreiptas į Siriją. Tačiau rinkos teigiamai įvertino gerus bankų rezultatus, kurie nukreipė dėmesį nuo geopolitinių įvykių. Finansinius rezultatus paskelbė JAV bankai „Citigroup“, „Wells Fargo“ ir „J.P. Morgan Chase“ - visų jų rezultatai viršijo analitikų prognozes, tad akcijos brango. JAV „Dow Jones“ indeksas praeitą savaitę sustiprėjo 1,79 proc., „S&P 500“ indeksas - 1,99 proc., o „Nasdaq 100“ - 3,03 proc. praeita savaite sustiprėjo + 1.99 proc. Tuo metu „FTSE 100“ (Didžiosios Britanijos) indeksas praeitą savaitę sustiprėjo 1,13 proc., „DAX“ (Vokietijos) - 1,64 proc., „CAC 40“ (Prancūzijos) indeksas - 1,08 proc., tačiau „OMX Vilnius“ (Lietuvos) indeksas praėjusią savaitę smuko 0,27 proc. „NIKKEI 225“ (Japonijos) indeksas sustiprėjo 0,98 proc., o „SHANGHAI 50“ (Kinijos) - 0,39 proc. Žaliavų rinkoje praėjusią savaitę brango beveik visos žaliavos, išskyrus uraną, kuris atpigo 1,67 proc. Labiausiai - 8,74 proc. - brango propanas. Žaliavinės naftos kainos praeitą savaitę brango didžiausiu tempu nuo 2016 metų lapkričio pabaigos. Per metus „Brent“ rūšies nafta pabrango 30,4 proc. Per praėjusią savaitę ji pabrango 8,15 proc. Tuo metu JAV nafta pabrango 8,59 proc., auksas - 0,91 proc., gamtinės dujos - 1,26 proc., o sidabras - 1,65 proc. Kriptovaliutų rinka ir toliau išlieka sunkiai prognozuojama bei pasižyminti dideliais kainos svyravimais. Praėjusią savaitę pagrindinės kriptovaliutos savo kapitalizaciją stiprino dešimtimis procentų. „Bendra visų kriptovaliutų kapitalizacija per savaitę nuo 272,4 milijardo JAV dolerių pakilo iki 333,2 milijardo - t.y. per savaitę visa kriptovaliutų rinka sustiprėjo net 22,32 proc.“, - teigiama pranešime. Bitkoinas dolerio atžvilgiu per savaitę sustiprėjo 22,91 proc., eteriumas dolerio atžvilgiu per savaitę sustiprėjo 33,49 proc., o riplas dolerio atžvilgiu per savaitę sustiprėjo 41,56 proc.