Kainų komisija trečiadienį planuoja antrajam šių metų ketvirčiui nustatyti 18,97 euro už megavatvalandę kainą - 3,2 proc. mažesnę nei galioja šiuo metu. Komisija skaičiuoja, kad vidutinė importuojamų dujų kaina antrąjį ketvirtį turėtų siekti 17,04 euro už MWh. Kainų komisija, atsižvelgdama į vidutines rinkos kainas, kiekvienam ketvirčiui nustato, už kokią kainą „Litgas“ parduoda dujas reguliuojamiems energijos gamintojams. Pagal suskystintų gamtinių dujų (SGD) terminalo pajėgumų modelį, skirtumą tarp „Litgas“ nustatytos kainos ir realios iš Norvegijos „Statoil“ įsigytos dujų kainos vartotojai padengia per infrastruktūros mokesčius.