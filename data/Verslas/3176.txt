Portalas sviesoforai.lt informuoja, kad iki 17 val. 30 min. Vilniuje buvo susidariusios 23 automobilių spūstys. Daugiausia jų – Kareivių g. link Ozo-Kalvarijų-Kareivių g. sankryžos, Ozo g. link Gelvonų g. Spūstys sukaustė ir Ukmergės bei Geležinio vilko gatves, komplikuota situacija Kalvarijų ir Žalgirio gatvėse. Grūstyse skęsta ir Vilniaus centras, kur eismas sustojęs Lukiškių, Tilto, Jasinskio gatvėse. Nuo spūsčių kenčia ir Naujamiestis – Švitrigailos, Žemaitės gatvės, Savanorių prospektas. Vairuotojai tai pat turėtų aplenkti Pilaitės prospektą, Olandų gatvę, Antakalnio link. Remiantis portalo informacija, eismo įvykių užfiksuota nebuvo, tačiau DELFI praneša, kad apie 16 val. Šilo gatvėje susidūrė trys transporto priemonės, užkirtusios kelią vairuotojams, taigi šios gatvės patariama vengti. Keliuose taip pat vyksta 33 kelio darbai, 4 vietose ribojamas eismas.