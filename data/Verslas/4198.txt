JAV valiuta smuko 0,2 proc., iki 113,64 jenos už dolerį, kursui sureagavus į Tokijo biržose staiga atsiradusį nepastovumą. Japonijos indeksas „Nikkei 225“ ketvirtadienio prekybos pradžioje ūgtelėjo 2 proc. ir pirmą kartą nuo 1992 m. sausio peržengė 23 tūkst. punkto ribą, bet vėliau akcijos ėmė kristi ir indeksas dieną baigė praradęs 0,2 proc. vertės. Jena yra laikoma itin stabilia ir saugia valiuta, tad rinkose atsiradus nestabilumui, jos vertė ima kilti. Tuo tarpu valiutų krepšelio atžvilgiu doleris prarado 0,1 proc. - JAV valiutos indeksas siekė 94,777 punkto. Analitikai teigia, kad ilgesniu laikotarpiu dolerio kursui didžiausią įtaką daro JAV mokesčių reforma. Bet koks reformos atidėjimas ar modifikavimas būtų bloga žinia dolerio kursui, pažymi ekspertai. Savo ruožtu euras toliau prekiavo siaurame diapazone. Ketvirtadienį Europos valiuta kilo 0,1 proc., iki 1,1605 JAV dolerio už eurą.