Į sandorį bus įtrauktos bankrutavusios bendrovės antrinės įmonės NIKI ir „Walter“. „Lufthansa“ kontrolėn pereis 1,3 tūkst. darbuotojų ir 20 bendrovės lėktuvų. Galutinė sandorio vertė dar gali būti pakoreguota, teigiama pranešime. Rugpjūčio 15 dieną antra didžiausia Vokietijos aviacijos įmonė - „Air Berlin“ - pranešė pradedanti bankroto procedūrą po to, kai didžiausia akcininkė - „Etihad“ - nutarė nutraukti nuostolingosios bendrovės finansavimą. Kad užtikrintų „Air Berlin“ skrydžius atostogų laikotarpiu, Vokietijos vyriausybė oro transporto bendrovei išdavė 150 mln. dolerių paskolą. Šių lėšų, šalies Ekonomikos ministerijos vertinimu, turėjo užtekti trims mėnesiams, per kuriuos turėjo būti priimtas sprendimas dėl „Air Berlin“ likimo. „Air Berlin“ vykdys skrydžius iki spalio 28 dienos.