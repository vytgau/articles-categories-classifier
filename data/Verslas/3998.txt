„Stebėsime, kokiu keliu žengs ekonomika. Jei plėtra atitiks mūsų skaičiavimus, mes greičiausiai artimiausiais metais palūkanas kelsime dar porą kartų“, - leidiniui „Liverpool Echo“ sakė M. Carney'is. Jis taip pat teigė, kad „Brexit“ gali paveikti Didžiosios Britanijos ekonomikos kryptį, bet tuo pat metu pažymėjo, jog „tikrąjį pasitraukimo Europos Sąjungos (ES) poveikį šalies ekonomikai bus galima suvokti tik po ilgo laiko“. Anglijos bankas praėjusį mėnesi pirmą kartą per daugiau nei 10 metų nusprendė kelti palūkanų normas. M. Carney'is tuomet sakė sutinkąs su investuotojais, kurie ruošiasi dar dviem palūkanų normų kėlimams artimiausiais metais. Palūkanas Anglijos bankas nusprendė kelti kovodamas su po „Brexit“ balsavimo sparčiai išaugusia infliacija - pastaraisiais mėnesiais metinis kainų augimas šalyje perkopė 3 proc. ribą, tuo tarpu darbo užmokesčio augimas nuo infliacijos atsilieka pastebimai.