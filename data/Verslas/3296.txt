Anot Lietuvos automobilių kelių direkcijos, naktį pietiniuose ir rytiniuose rajonuose numatomas snygis, vietomis pereinantis į šlapdribą, vakariniuose rajonuose lis. Kai kur formuosis rūkas. Oro temperatūra bus nuo 0 iki 5 laipsnių šalčio, o pajūryje sieks iki 2 laipsnių šilumos. Penktadienio pavakare rytų Lietuvoje magistraliniai keliai buvo šlapi, krašto ir rajoniniai keliai – su šlapio sniego provėžomis. Likusioje šalies dalyje pagrindinių kelių dangos daugiausia drėgnos, vietomis yra šlapių kelių ruožų. Rajoniniai keliai taip pat daugiausia šlapi, tik šiaurės vakarų Lietuvoje padengti šlapio sniego sluoksniu ir yra provėžoti. Klaipėdos apskrityje silpnai lyja, kitur kritulių nėra. Oro temperatūra siekia nuo 0 iki 3 laipsnių šilumos.