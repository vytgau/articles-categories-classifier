„Gazprom“ pranešime teigiama, kad šių garantijų suteikimą koncerno direktorių taryba planuoja tvirtinti gegužės 7-ąją. Šiame tarybos posėdyje taip pat bus svarstomas ne pagrindinės veiklos aktyvų programos įgyvendinimas. Pagal „Gazprom“, kontroliuojančio trečdalį Europos dujų rinkos, projektą „Nord Stream 2“, daugiau nei prieš šešerius metus pradėjusio veikti 1224 kilometrų ilgio vamzdyno realus metinis pralaidumas išaugtų dukart iki 120 mlrd. kubinių metrų. Papildomas dvi dujotiekio gijas tikimasi pradėti tiesti šiemet, o projektą užbaigti iki ateinančių metų pabaigos. Šveicarijoje registruota „Nord Stream 2“ skelbė praėjusį mėnesį gavusi visus reikiamus leidimus Vokietijoje, šį mėnesį - Suomijoje, o artimiausiais mėnesiais tikisi palankių Rusijos, Švedijos bei Danijos sprendimų. Vienintelis projekto vystymo bendrovės „Nord Stream 2“ akcininkas yra „Gazprom“, o jo partneriai - Vokietijos „Wintershall“ bei „Uniper“, Austrijos OMV, Prancūzijos „Engie“, Didžiosios Britanijos ir Nyderlandų „Dutch Shell“ - yra projekto finansavimo dalininkai ir būsimos naudos gavėjai.