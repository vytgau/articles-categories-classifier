„Dabar laikas imtis naujų asmeninių planų įgyvendinimo, nes „Malsenoje Plius“ nueitas nelengvas, bet gerų rezultatų davęs veiklos išgryninimo etapas. Įmonę palieku stipriose pozicijose: parengta ilgalaikė strategija, sustiprintos bendrovės pozicijos tiek vidinėje, tiek išorinėse rinkose“, - sako A. Baltutis. Laikinai eiti bendrovės „Malsena Plius“ vadovo pareigas nuo šių metų sausio 19 dienos paskirtas Ramūnas Gailius - vienas iš didžiausią patirtį turinčių įmonės darbuotojų, iki šiol ėjęs ir pardavimų direktoriaus pareigas. L.e.p. R. Gailius pabrėžia, kad pereinamuoju laikotarpiu nesikeis nei įmonės strategija, nei užsibrėžti tikslai ir įsipareigojimai - įmonė ir toliau planuoja išlaikyti lyderės pozicijas vietinėje bei didinti pardavimus eksporto rinkose, fokusuojantis į procesų efektyvumo bei konkurencingumo augimą. Baltijos šalių malūnų grupei „Baltic Mill“ priklausanti UAB „Malsena Plius“ yra viena stambiausių ir pažangiausių grūdų perdirbimo pramonės įmonių Lietuvoje. Kelių dešimtmečių malybos patirtį turinti įmonė pasitelkusi modernias technologijas gamina platų produkcijos asortimentą: įvairių rūšių kvietinius ir ruginius miltus, miltų mišinius, manus, kvietinius gemalus bei sėlenas.