Sukurta nauja priemonė, leisianti aptikti internete ekstremistų platinamus vaizdo įrašus. Įrašų bendrinimo svetaines nuo šiol bus galima papildyti dirbtinio intelekto funkcija, gebančia nuskaityti begalę įkeliamo vaizdo turinio. Londone įsikūrusios bendrovės „ASI Data Science“ specialistų sukurta sistema gali atskirti, kuris ta pačia tema sumontuotas siužetas yra ekstremistų skleidžiama propaganda, o kuris – televizijos naujienos.