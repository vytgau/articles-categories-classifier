„Artėjame prie sprendimo nebeleisti kriptovaliutų pirkimo kreditinėmis kortelėmis“, - sakė „Barclaycard“ vykdomasis direktorius Paulas Wilmore'as. Tuo tarpu „Barclays“ atstovai Londone teigia, kad bankas savo politiką kiekvienoje šalyje peržiūri ir vertina atskirai. „Barclaycard“ yra vienas populiariausių kredito kortelių tiekėjų Jungtinėje Karalystėje, tiek JAV, kuris oficialiai dar nepaskelbė draudžiantis kortelėmis pirkti kriptovaliutas. Apie ketvirtadalį visų kreditinių kortelių Jungtinėje Karalystėje išduodantis bankas „Lloyds“ bei „Virgin Money“ apie draudimus pirkti kriptovaliutas kredito kortelėmis paskelbė pastarosiomis dienomis. Analogiškus draudimus pirmieji pritaikė JAV bankai „Bank of America“, „Citigroup“ ir „JPMorgan“. „Lloyds“ atstovai teigė, kad tokiu ėjimu yra siekiama apsaugoti klientus nuo didelių įsiskolinimų itin rizikingoje ir nepastovioje kriptovaliutų rinkoje.