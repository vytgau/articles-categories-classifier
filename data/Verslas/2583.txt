Statybų sulėtėjimas juntamas visuose šalies regionuose, o labiausiai itin svarbiame individualių, vienai šeimai skirtų namų sektoriuje, - čia fiksuotas didžiausias mėnesinis nuosmukis per beveik trejus metus, teigiama šalies Prekybos departamento mėnesinėje ataskaitoje. Analitikų nuomone, padėtis būsto rinkoje įtempta, nes darbo jėgos trūkumas ir didėjančios sąnaudos pristabdo statybas, kelia kainas ir apsunkina galimybę susirasti būstą būsimiems pirkėjams. Šalies pietuose individualių vienai šeimai skirtų namų statybų sumažėjo 16,6 proc. - tai buvo didžiausias nuosmukis nuo 2014 m. birželio, o šiaurės rytinėje dalyje statomų namų apimtys sumažėjo net 24,2 procento. Tačiau bendras pradėtų būsto statybų lygis buvo vis tiek aukštesnis nei praėjusių metų rugpjūtį bei rugsėjį, kai pietiniam Jungtinių Valstijų regionui smogė uraganai Irma ir Harvey'is.