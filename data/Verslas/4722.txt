Vokietijos aviacijos priežiūros institucija pradėjo tirti pranešimus, esą paskutinio transatlantinio „Air Berlin“ skrydžio į Diuseldorfą metu lėktuvas itin žemai praskrido virš šio miesto oro uosto – Vokietijos žiniasklaida teigė, kad tai buvo ypatingas piloto būdas atsisveikinti su savo keleiviais ir nemokia oro linijų bendrove. Pirmadienį iš Majamio atskridusio lėktuvo pilotas priartėjo prie tūpimo tako ir itin žemai praskrido virš Diuseldorfo oro uosto. Po to jis apsisuko ir nutupdė lėktuvą. Antradienį „Air Berlin“ atstovė spaudai nurodė, kad Federalinis aviacijos biuras pradėjo tyrimą, bet atsisakė suteikti daugiau informacijos ar patvirtinti, kad šis manevras buvo sąmoningas piloto „garbės ratas“.