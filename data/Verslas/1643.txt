Vilniaus, Kauno, Marijampolės ir Alytaus apskrityse dėl buvusio ar besitęsiančio snygio valstybinės reikšmės kelių dangos padengtos plonu sniego sluoksniu, vietomis provėžotos, slidžios. Keliuose dirba kelių priežiūros mechanizmai. Likusioje šalies dalyje pagrindiniai keliai sausi. Mažesnio eismo intensyvumo rajoniniai keliai sausi, vietomis provėžoti, padengti prispausto sniego sluoksniu, slidūs. Šalyje protarpiais snyguriuoja, vietomis pusto pažeme. Oro temperatūra svyruoja nuo 14 iki 18 laipsnių šalčio. Vandens lygis krašto kelio Šilutė-Rusnė apsemtame ruože, kurio ilgis 398 metrai (nuo 6,316 iki 6,714 km), nuslūgo iki 13 cm. Eismas leidžiamas. Hidrometeorologijos tarnybos duomenimis, dieną vietomis silpnai pasnigs, pustys. Vėjas šiaurės rytų, 6-11 m/s. Aukščiausia oro temperatūra - nuo 8 iki 13 laipsnių šalčio.