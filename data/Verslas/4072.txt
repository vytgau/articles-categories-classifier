„Lietuviai jau ne vienerius metus kuria ir gamina produkciją Skandinavijos šalių rinkoms, todėl siekdami plėstis į jas, nusprendėme pasitelkti Lietuvos kompetencijas ir gebėjimus išpildyti mums svarbios rinkos klientų poreikius“, – užsienio investicijas skatinančios agentūros „Investuok Lietuvoje“ pranešime spaudai teigė „Schiuco“ vadovas šiaurės rytų Europai Magnusas Winegardas. Lietuvoje įdarbinti bendrovės specialistai kurs naujas fasado sistemas, įskaitant 2D ir 3D brėžinių braižymą ir inžinerinį modeliavimą. Lietuvoje jau veikia tarpininkavimo paslaugas Vokietijos bendrovei teikianti įmonė „Schiuco Lietuva“. 1951 metais įkurtoje „Schiuco“ dirba daugiau nei 4,7 tūkst. žmonių, o gamintojų, architektų, technologijų vystytojų tinklas 80 pasaulio šalių siekia apie 12 tūkst. 2016 metais grupės apyvarta buvo 1,46 mlrd. eurų.