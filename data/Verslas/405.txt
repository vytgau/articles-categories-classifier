Švedijoje bendrovė dėmesį skirs skaitmeniniams sprendimams ir lankstiems energijos įsigijimo pasiūlymams, kurie verslui ir individualiems vartotojams padės geriau valdyti savo elektros energijos poreikius, rašomja pranešime žiniasklaida. „Švedijos elektros rinka yra atvira, skaidri ir sklandžiai veikia jau daugiau kaip 20 metų. Be to, švedai yra linkę aktyviai keisti energijos tiekėjus, jaučiamas didelis vartotojų susidomėjimas naujais paslaugų pasiūlymais, noriai išbandomi nauji sprendimai“, – pranešime cituojamas „Eesti Energia“ valdybos pirmininkas Hando Sutteris. Švedija tapo šeštąja rinka, kurioje „Eesti Energia“ pasiūlė energijos produktų. „Eesti Energia“ ir jos antrinė įmonė „Enefit“ prekiauja elektros ir dujų produktais Estijos, Lietuvos, Latvijos ir Lenkijos rinkose, o neseniai pradėta prekyba elektra Suomijoje.