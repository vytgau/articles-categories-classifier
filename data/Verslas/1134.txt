Kelninkai informuoja, kad didžiojoje šalies dalyje dėl buvusio ar besitęsiančio snygio valstybinės reikšmės kelių dangos padengtos plonu sniego sluoksniu, provėžotos, vietomis susiformavęs plikledis, keliai tvarkomi specialia technika. Likusioje šalies dalyje pagrindiniai keliai daugiausia drėgni. Mažesnio eismo intensyvumo rajoniniai keliai drėgni, vietomis provėžoti, slidūs. Oro temperatūra – nuo 0 iki 5 laipsnių šalčio. Vandens gylis apsemtame kelio Šilutė–Rusnė ruože išlieka 87 centimetrai, gyventojų, transporto perkėlimu rūpinasi Šilutės rajono savivaldybė, paskelbusi ekstremalią situaciją. Hidrometeorologijos tarnybos duomenimis, dieną vietomis vyraus silpni krituliai, daugiausia sniegas. Vėjas bus pietvakarių, vakarų, 6–11 m/s. Aukščiausia oro temperatūra sieks nuo 0 iki 4 laipsnių šilumos.