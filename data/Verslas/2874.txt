Nenaudojamų sąskaitų programa buvo sukurta 2008 metais. Pagal ją leidžiama perskirti lėšas, laikomas sąskaitose, kuriose 15 metų nebuvo užfiksuota jokių operacijų. Jau buvo išdalyta daugiau kaip 360 mln. svarų. Dar 330 mln. svarų įvairioms iniciatyvoms, įskaitant pagalbą benamiams ir pažeidžiamoms grupėms priklausančiam jaunimui, ketinama paskirstyti per kitus ketverius metus, taigi bendra išdalyta suma sudarys beveik 700 mln. svarų. Tuo tarpu ministrai šiuo metu svarsto nepriklausomos komisijos pateiktas rekomendacijas į nenaudojamų sąskaitų programą įtraukti ir kitas finansines paslaugas, įskaitant pajamas iš gyvybės draudimo ir pensijų produktų, kurių tam tikrą laiką nebuvo pareikalauta.