Antradienį Lietuvos pienininkų asociacija „Pieno centras“ pranešime spaudai skelbia, kad pieno produktų kainos mažėja. Lietuvos pienininkų asociacijos išplatintame pranešime spaudai teigiama, kad Europos Sąjungos didmeninėje prekyboje sumažėjo pagrindinių produktų kainos. Pranešime pateikiama, kad Europos Komisijos duomenimis, per rugsėjį vidutinė didmeninė sviesto kaina sumažėjo 2 proc., nugriebto miltų – 3,4 proc., o nenugriebto pieno miltų kaina sumenko 0,4 proc. Džiūgauti nereikėtų Žemės ūkio informacijos ir kaimo verslo centras pateikia duomenis apie pieno produktų kainų pokyčius iki spalio 6 dienos. Palyginus, per savaitę, nuo 39 iki 40 savaitės, pasterizuoto pieno pakelio (tetrapako) kaina kilo 0,01 eur., 9 proc. riebumo varškės 0,03 eur., o sviesto, net 0,07 eur. Kitų pieno produktų kainos per tą savaitę nekilo. Nepaisant to, kad didmeninėje prekyboje pieno produktų kainos mažėja, šis pokytis vartotojus pasieks tik po poros mėnesių. Kaip minėtame pranešime spaudai teigia „Pieno centras“ direktorius Egidijus Simonis: „Keičiantis pieno produktų kainoms, pieno žaliavos kainos į pokyčius reaguoja vieno dviejų mėnesių pavėlavimu, todėl pieno supirkimo kainos gali pradėti mažėti lapkritį arba gruodį“.