Pirkėjams teko iš parduotuvės bėgti palikus krepšelius ar vežimėlius su maisto produktais, darbuotojai išbėgo net nespėję apsirengti. Laimė, lauke ilgai šalti neteko. Po kurio laiko pavojus buvo atšauktas. Tačiau buvo ir tokių pirkėjų, kurie po evakuacijos taip ir neišdrįso užsukti į parduotuvę, baimindamiesi, kad gali nutikti kas nors blogo. „Maximos“ komunikacijos ir korporacinių reikalų departamento direktorės Ernestos Dapkienės teigimu, iš parduotuvės žmonės buvo evakuoti dėl smalsaus pirkėjo, kuris paspaudė priešgaisrinį pavojaus mygtuką, norėdamas pasižiūrėti, ar jis veikia. „Pavojus buvo netikras, tiesiog vienas pirkėjas nuspaudė netoli įėjimo į parduotuvę įrengtą rankinį priešgaisrinį pavojaus mygtuką. Kaip paaiškino pats pirkėjas – tiesiog iš smalsumo. Dėl to suveikė priešgaisrinė signalizacija ir, kaip numato saugos instrukcijos, pirkėjai ir darbuotojai turėjo palikti pastatą. Tačiau po kelių minučių, išaiškėjus tikrajai „pavojaus“ priežasčiai, parduotuvė tęsė darbą ir šiuo metu vėl veikia“, – „Sekundei“ paaiškino E. Dapkienė. Daugiau skaitykite čia.