16 valandos duomenimis, Šiaulių ir Marijampolės apskrityse bei Telšių rajone eismo sąlygas sunkina lijundra, čia keliuose formuojasi plikledis. Likusioje šalies dalyje šlapdriba pereinanti į dulksną, valstybinės reikšmės kelių dangos šlapios, vietomis su šlapio sniego provėžomis. Slidūs kelių ruožai yra barstomi. Oro temperatūra siekia nuo 4 laipsnių šalčio 1 laipsnio šilumos. Hidrometeorologijos tarnybos duomenimis, naktį vietomis nedideli krituliai, daugiausiai lietus, vidurio ir rytiniuose rajonuose galima silpna lijundra. Vietomis formuosis rūkas, daug kur prognozuojamas plikledis. Pūs pietų, pietvakarių, 8-13 m/s stiprumo vėjas, kai kur gūsiai sieks iki 17 m/s. Žemiausia oro temperatūra bus nuo 3 laipsnių šalčio iki 2 laipsnių šilumos.