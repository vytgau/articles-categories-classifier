Tyrimas pradėtas po 15min.lt publikacijų pagrindu pateikto Seimo konservatorių skundo, kad L. Nalivaikienė nesilaikė vienerių metų atvėsimo laikotarpio ir advokatų kontoroje „Sorainen ir partneriai“ atstovavo verslo interesams statybų sektoriuje. Publikacijose pažymima, kad iš VTPSI išėjusi L. Nalivaikienė įsidarbino advokatų kontoroje „Sorainen ir partneriai“, o šiemet kovą–birželį ne kartą telefonu kalbėjosi su vadovaujančias pareigas VTPSI einančiais buvusiais savo pavaldiniais. Portalas taip pat mini ir istoriją, kuomet Palangos miesto savivaldybė siekė taikos sutarties su bendrove „Elektros gelmė“ – šiai įmonei susitikime dėl taikos sutarties taip pat atstovavo L. Nalivaikienė.