Pirmojoje 2018-ųjų metų laidos „Boso valanda su S. Jovaišu“ viešnia – žurnalistė Rita Miliūtė. Įprasta, kad Saulius Jovaišas savo laidose dažniausiai kalbina verslininkus, įmonių ir organizacijų vadovus. Klausimą, ką turi mokėti ir daryti išties geras vadovas, iš vedėjo lūpų yra girdėję dešimtys laidos svečių. Žurnalistės R. Miliūtės vedėjas klausia, kas gi politikui turėtų pasakyti, kad jis kažko nemoka ar neturi tam reikiamos kvalifikacijos? „Jeigu versle tą padaro akcininkai, tai valstybės gyvenime tą turėtų padaryti visi rinkėjai, piliečiai ir šiaip žmonės, kurie gyvena Lietuvoje. Kol jie to nepadaro, neturėkime iliuzijų, kad politikai liausis kabinę makaronus. Kaip kabina tuos makaronus, taip ir kabins toliau. Tiesiog reikia neleisti, kad jie tai darytų“, – sakė R. Miliūtė. „Kas turėtų įvykti, kad visuomenė suprastų, kad tik ji pati atsakingi už tai, kas sėdi valdžioje? “, – savo pašnekės klausia S. Jovaišas. „Reikia ,kad žmonės negalvotų tik apie save, bet truputį pagalvotų apie tą, kuris yra šalia. Jeigu šiandien jam yra blogai, tai rytoj tu gali atsidurti jo situacijoje ir tada tau bus blogai. Tuomet tas, kuriam geriau sekasi, nepagalvos apie tave. Ir nebus tokios tradicijos, įpročio padėti, arba, banaliai šnekant, užjausti tą, kuris šią akimirką yra silpnesnis“, – įsitikinusi R. Miliūtė. Sekite naujienas vadovams kartu! Prisijunkite prie „Boso valandos su S. Jovaišu” paskyros socialiniame tinkle „Facebook”! Užsiregistruokite „Boso valandos“ naujienlaiškiui. Jame naujausia informacija vadovams, kurie nori tobulėti: aktualūs straipsniai savišvietai ir saviugdai, Sauliaus Jovaišo įžvalgos įvairiomis temomis ir atsakymai į jūsų užduotus klausimus, vaizdo reportažai ir, žinoma, naujausios „Boso valanda“ laidos. Ieškokite Facebook.com/BosoValanda.