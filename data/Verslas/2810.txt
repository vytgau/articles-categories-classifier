Seimo narė prašo VTEK atlikti tyrimą, ar paskirdamas E. Bėrontą NMA (patikslinta) vadovu žemės ūkio ministras Bronius Markauskas nepažeidė Viešųjų ir privačių interesų derinimo valstybės tarnyboje įstatymo nuostatų, rašoma pranešim spaudai. Abejonių dėl galimo viešųjų ir privačių interesų supainiojimo, pasak A. Bilotaitės, sukėlė žiniasklaidos paviešinti faktai, kad 2016 metų rugpjūtį skyrė 4 mln. eurų paramą kooperatyvui „Pienas LT“, kurio valdybos narys tuo metu dar buvo B. Markauskas. „Ar sprendimas paskirti E. Bėrontą dar vienai kadencijai nėra būdas atsidėkoti už paramą? Ir kodėl ministras nenusišalino nuo šio sprendimo? Ar nebūtų buvę teisingiau surengti konkursą? Abejonių dėl šio paskyrimo dar daugiau ir dėl to, kad E. Bėrontas šiuo metu atliekamame ikiteisminiame tyrime dėl ES paramos lėšų iššvaistymo yra įvardijamas kaip specialusis liudytojas. Labai tikiuosi, kad VTEK atsakingai pažvelgs į šią situaciją ir atliks išsamų tyrimą“, – teigia A. Bilotaitė.