„Norime atkreipti vairuotojų dėmesį, ypač krovininių transporto priemonių, kad eismo sąlygas sunkina gūsingas šoninis vėjas, todėl laikykitės didesnio nei įprasta saugaus atstumo, ties posūkiais pasirinkite saugų greitį“, – rašo kelininkai. Rytų Lietuvoje eismo sąlygas taip pat sunkina rūkas, matomumas sumažėjęs ir vietomis siekia iki 100 metrų. Hidrometeorologijos tarnybos duomenimis, dieną kai kur trumpai palis. Vėjas vakarinių krypčių, 8-13 m/s, daug kur gūsiai 15-20 m/s. Aukščiausia oro temperatūra sieks nuo 7 iki 11 laipsnių šilumos, pajūryje – nuo 4 iki 6 laipsnių šilumos.