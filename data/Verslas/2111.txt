Potencialūs kandidatai turi turėti bent trejų metų vadovavimo patirtį, aukštąjį išsilavinimą ir išmanyti Lietuvos bei ES teisę, susijusią su žemės ūkiu. Paraiškų konkursui laukiama iki vasario pabaigos. Naujo NMA vadovo ieškoma, žemės ūkio ministrui Broniui Markauskui sausį atleidus teisėsaugos tyrime figūruojantį Eriką Bėrontą. Atleidimą jis jau apskundė teismui. Vadovauti antrai kadencijai jis buvo paskirtas sausio pradžioje, nepaisant fakto, kad buvo apklaustas kaip specialusis liudytojas teisėsaugos tyrime dėl beveik 4 mln. eurų ES lėšų iššvaistymo. B.Markausko sprendimas paskirti E. Bėrontą buvo sulaukęs šalies vadovų kritikos.