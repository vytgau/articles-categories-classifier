Slapto pirkėjo tyrimų agentūra „SeeNext“ balandžio 3 d. atliko tyrimą, kurio metu buvo lyginamos prekių kainos penkiuose skirtinguose prekybos centruose: „Maxima“ (3-jų X, o Panevėžyje – 2-jų X), „Lidl“, „Rimi“ (Hypermarket), IKI bei „Norfa“ (XL). Tyrimas buvo atliktas šių tinklų parduotuvėse, įsikūrusiose penkiuose didžiausiuose Lietuvos miestuose: Vilniuje, Kaune, Klaipėdoje, Panevėžyje ir Šiauliuose. Pranešime žiniasklaidai rašoma, kad šiam tyrimui buvo pasirinktas 34-ių dažno vartojimo prekių krepšelis, kurį sudarė: bananai (1 kg), pigiausi obuoliai (1 kg), pigiausi sveriami pomidorai (1 kg), pigiausios sveriamos bulvės (1 kg), grikių kruopos be maišelių (800 g), ilgagrūdžiai baltieji ryžiai be maišelių (800 g), „Spaghetti“ makaronai (400 g), saulėgrąžų aliejus (1 l), smulkus baltasis cukrus (1 kg), pigiausias juodasis šokoladas (40% kakavos, 100 g), pigiausia juodoji arbata maišeliuose (100 g), pigiausias batonas (300 g), rudi vištų kiaušiniai (10 vnt., M dydis), šviežias viščiukas broileris (1 kg), kiaulienos sprandinė be kaulo (1 kg), malta kiauliena (30% riebumo, 1 kg), kiaulienos ir (arba) jautienos virta dešra (1 kg), „Kabanosi“ dešrelės (120 g), šaldytos jūrinės lydekos be galvos ir uodegos (800 g), virtos rūkytos paukštienos dešrelės (1 kg), pigiausi koldūnai su mėsa (1 kg), pigiausia sūdyta silkės filė aliejuje (1 kg), UAT pienas (3,2% riebumo, 1 l), kefyras (2,5% riebumo, 1 l), grietinė (30% riebumo, 400 g), vanilinis varškės sūrelis (40 g), malta skrudinta kava (500 g), pigiausia varškė (9% riebumo, 180 g), pigiausias sviestas (82 % riebumo, 200 g), pigiausias fasuotas fermentinis sūris (45% riebumo, 1 kg), pigiausios apelsinų sultys (100%, 1 l), pigiausias šviesus alus (~5%, 1 l), pigiausia degtinė (38-40%, 0,5 l), negazuotas mineralinis vanduo (1,5 l). Visos išvardytos prekės buvo įsigytos balandžio 3 d. Tyrime buvo lyginamos pigiausios kiekviename prekybos tinkle rastos prekės: neradus konkrečios prekės tam tikro miesto prekybos tinklo parduotuvėje, buvo perkama atitinkamai pigiausia toje parduotuvėje rasta prekė – jos nebuvo ieškoma kitoje to paties miesto ir prekybos tinklo parduotuvėje. Įsigijus prekes, buvo analizuojamos čekyje nurodytos jų kainos. Jei tyrimo metu kuriame nors iš minėtų prekybos tinklų pasirinktai prekei buvo taikoma nuolaida, tyrimas buvo atliekamas vadovaujantis prekės kaina be nuolaidos, nurodyta prekybos tinklo lentynų kainolapiuose. Kai kuriuose prekybos centruose prekių kiekis (gramais, litrais) skyrėsi nuo likusių prekybos centrų prekių kiekio, todėl prekių kainos buvo pakoreguotos atitinkamam kiekiui. Tyrime depozito mokestis į prekės kainą nebuvo įskaičiuotas. Pigiausiai apsipirkta „Lidl“ parduotuvėse, o brangiausiai – IKI Remiantis atlikto tyrimo rezultatų duomenimis, tų pačių prekių krepšelio kaina, priklausomai nuo miesto ir prekybos tinklo, svyruoja nuo 47,98 iki 59,54 eurų. Miestas Lidl Maxima Norfa Rimi IKI Vidurkis pagal miestą Vilnius 47,98 € 50,85 € 54,52 € 56,86 € 55,30 € 53,10 € Kaunas 50,40 € 55,48 € 56,67 € 59,54 € 54,01 € Klaipėda 50,76 € 52,40 € 59,21 € 56,10 € 53,29 € Šiauliai 50,34 € 52,84 € 57,20 € 57,75 € 53,22 € Panevėžys 50,33 € 53,26 € 55,97 € 57,27 € 52,96 € Vidurkis pagal prekybos tinklą 50,54 € 53,70 € 57,18 € 57,19 €   Palyginus pasirinktų prekių krepšelio kainų vidurkius skirtinguose prekybos tinkluose, paaiškėjo, jog pigiausiai galima apsipirkti „Lidl“ prekybos tinkle, kuriame už minėtus produktus pirkėjui tektų sumokėti apie 47,98 eurus. Analogiškas prekių krepšelis vos keliais euro centais daugiau kainuoja prekybos tinkle „Maxima“ – jame už visas prekes reikėtų sumokėti apie 50,54 eurų. Dar didesnė vidutinė minėtojo krepšelio kaina užfiksuota „Norfa“ prekybos tinkle, kuri siekia 53,70 eurus. Tyrimo rezultatai rodo, jog prekybos tinklo „Rimi“ pirkėjams išvardytų produktų krepšelis vartotojui atsieina brangiau nei minėtuosiuose prekybos tinkluose – čia pirkėjams tektų sumokėti vidutiniškai 57,18 eurus. Panaši situacija pastebima ir apsiperkant IKI prekybos tinkle, kuriame vidutinė minėtojo krepšelio kaina pati didžiausia – 57,19 eurai.