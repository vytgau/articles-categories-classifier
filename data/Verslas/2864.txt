Kaip jam patvirtino Valstybinės mokesčių inspekcijos (VMI) atstovai, prekybos centrą „Aušra“ valdanti bendrovė „Nude Estates 2“ valstybei sutiko sumokėti daugiau nei 50 tūkst. eurų už 2012 metus po VMI atlikto tyrimo ir pateiktų rekomendacijų. Portalo duomenimis, 2012-aisiais bendrovė veikė nuostolingai – VMI konkretaus pagrindo, dėl kurio priskaičiuoti papildomi mokesčiai ir delspinigiai, nedetalizuoja. „Paradise Papers“ („Rojaus popierių“) nutekintų dokumentų paketas parodė, kad Bono, kurio tikrasis vardas Paulas Davidas Hewsonas (Polas Deividas Hiusonas), yra pasyvus akcininkas Gernsio salose registruotoje kompanijoje „Nude Estates I“. Ši kompanija valdo 3,7 tūkst. kvadratinių metrų prekybos centrą „Aušra“ Utenoje. Iki 2012 metų šis prekybos centras priklausė Maltos bendrovei „Nude Estates 2“. Ji savo lietuvišką verslą pardavė minėtai Gernsyje registruotai įmonei. Paaiškėjus, kad Lietuvos bendrovė galėjo nesumokėti dalies mokesčių, Bono tuomet išreiškė susirūpinimą dėl galimo mokesčių vengimo ir sveikino šių faktų viešinimą.