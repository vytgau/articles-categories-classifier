TVF ekspertai susipažins su bendra Lietuvos makroekonomine būkle, ūkio raidos tendencijomis, padėtimi finansų sektoriuje, domėsis kitų metų valstybės biudžeto projekto rengimu, socialine politika, pranešė Lietuvos bankas. Numatyti susitikimai Vilniuje su Lietuvos banko valdybos nariais, Priežiūros tarnybos ir Ekonomikos ir finansinio stabilumo tarnybos atstovais. Taip pat vyks TVF misijos narių pokalbiai su Finansų ministerijos ir kitų valstybės institucijų bei privačiojo sektoriaus atstovais. Misija dirbs iki lapkričio 13 dienos. TVF narė Lietuva yra nuo 1992 metų. Šiuo metu TVF priklauso 189 šalys.