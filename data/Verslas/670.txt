Ankstesnę dieną Kinija paprašė PPO surengti „konsultacijas“ dėl staigiai besiplečiančio prekybos ginčo su Vašingtonu, todėl JAV prezidentas suabejojo organizacijos nešališkumu. „Kinija – galinga ekonominė jėga – Pasaulio prekybos organizacijoje yra laikoma besivystančia šalimi“, – penktadienį socialiniame tinkle „Twitter“ parašė D. Trumpas. „Todėl ji gauna daug privilegijų ir lengvatų, ypač JAV dėka. Ar kam nors atrodo, kad tai sąžininga. Mums blogai atstovaujama. PPO yra nesąžininga su JAV“, – pridūrė prezidentas.