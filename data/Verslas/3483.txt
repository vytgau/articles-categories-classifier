Utenos apskrityje keliai, jungiantys nedideles gyvenvietes, padengti pažliugusiu sniegu. Vykstančiųjų šiais keliais Lietuvos automobilių kelių direkcija prašo atkreipti dėmesį į tai, kad yra slidžių ruožų, ir neskubėti. Klaipėdos, Telšių ir Tauragės apskrityse bei Šakių, Raseinių rajonuose - lietus. Kitur rytą buvo be kritulių. Oro temperatūra svyravo nuo 1 iki 4 laipsnių šilumos. Vandens gylis krašto kelio Šilutė-Rusnė apsemtame ruože, kurio ilgis 397 metrai (nuo 6,317 iki 6,714 km), išlieka 12 cm. Eismas leidžiamas. Hidrometeorologijos tarnybos duomenimis, rytą pietrytinėje šalies pusėje plikledis. Dieną - lietus, šlapdriba. Vėjas pietvakarių, 7-12 m/s. Aukščiausia oro temperatūra nuo 0 iki 5 laipsnių šilumos. Pajūryje - iki 7 laipsnių šilumos.