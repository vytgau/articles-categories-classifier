„Tokį spartų tiesioginės prekybos rinkos augimą lėmė gerėjanti ekonominė situacija šalyje, augantis vartojimas“,– pranešime cituojamas LTPA direktorius ir generalinis sekretorius Baltijos šalims Gintautas Zaleckas. Anot jo, augantis asmenų, bendradarbiaujančių su tiesioginės prekybos įmonėmis, skaičius rodo didėjantį gyventojų norą ne tik gauti papildomų pajamų, bet ir imtis savo verslo. Tiesioginė prekyba leidžia paprastiems žmonėms išbandyti save pardavėjo ir verslininko vaidmenyje, neprisiimant didelės rizikos ir kaštų. Lyginant Baltijos šalis, 2017 metais tiesioginės prekybos apimtys Latvijoje augo – 4,5 proc., tuo tarpu Estijoje – 3,5 proc. ir siekė atitinkamai 24,6 mln. ir 24,7 mln. eurų. Tiesioginių pardavėjų skaičius Latvijoje išaugo daugiau nei 2 proc. ir siekė 35 tūkst., o Estijoje išaugo daugiau nei 1,5 proc. ir viršijo 29 tūkst. gyventojų. Skaičiai ir faktai: Baltijos šalių tiesioginės prekybos asociacijų narių verslo apimtys 2017 metais viršijo 84 mln. eurų, tuo tarpu tiesioginių pardavėjų skaičius viršijo 110 tūkst. gyventojų. Europos tiesioginės prekybos asociacijos-Seldia (Seldia) duomenimis, 2016 m. tiesioginės prekybos apimtys (be PVM) ES šalyse sudarė daugiau nei 29,1 milijardų eurų, o tiesioginės prekybos bendrovės suteikė papildomo uždarbio galimybę daugiau kaip 6,6 mln. žmonių. Pasaulio tiesioginės prekybos asociacijų federacijos (WFDSA) duomenimis, 2016 m. tiesioginės prekybos apimtys (be PVM) sudarė 182,6 mlrd. USD, o asmenų, bendradarbiaujančių su tiesioginės prekybos įmonėmis, skaičius viršijo 107 mln. žmonių. Net 85 procentams tiesiogine prekyba užsiimančių žmonių tai papildomos pajamų šaltinis ir daugiau nei 80 proc. šiame versle dalyvaujančių atstovų yra moterys. Lietuvos tiesioginės prekybos asociacija įsteigta 2002 m., ji vienija pirmaujančias tiesioginės prekybos įmones, kurios platintojų/pardavėjų pagalba parduoda savo produktus ne prekybai skirtose patalpose (ne parduotuvėse), pavyzdžiui, vartotojų namuose, darbo ir kitose vietose, principu asmuo-asmeniui ar rengiamų prekių pristatymų metu. Asociacijos narėmis yra tokios įmonės kaip Amway, Herbalife, Lux, Mary Kay, NeoLife International, NL International, Oriflame, Zinzino.