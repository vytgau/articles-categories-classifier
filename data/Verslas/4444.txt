Palyginti su šių metų antru ketvirčiu, realus BVP pokytis, pašalinus sezono ir darbo dienų skaičiaus įtaką, buvo 0,1 proc. Palyginti su tuo pačiu 2016 m. ketvirčiu, realus BVP pokytis, pašalinus sezono ir darbo dienų skaičiaus įtaką, sudarė 3,4 proc. (nepašalinus - 3,1 proc.). Trečią ketvirtį teigiamam BVP pokyčiui įtakos turėjo didmeninės ir mažmeninės prekybos, variklinių transporto priemonių ir motociklų remonto, transporto ir saugojimo, apgyvendinimo ir maitinimo paslaugų įmonių veiklos rezultatai. 2017 m. trijų ketvirčių BVP siekė 30,9 mlrd. eurų to meto kainomis. Palyginti su 2016 m. trimis ketvirčiais, realus BVP pokytis, pašalinus sezono ir darbo dienų skaičiaus įtaką, sudarė 3,9 proc. (nepašalinus - 3,8 proc.). Lietuvos statistikos departamentas, remdamasis išsamesniais duomenimis ir įvertinęs pridėtinę vertę pagal detalesnį ekonominės veiklos rūšių sąrašą, patikslino 2017 m. antro ketvirčio BVP įvertį. 2017 m. antrą ketvirtį BVP to meto kainomis siekė 10,4 mlrd. eurų. Patikslintais duomenimis, palyginti su pirmu 2017 m. ketvirčiu, pirmo ketvirčio realus BVP pokytis, pašalinus sezono ir darbo dienų skaičiaus įtaką, sudarė 0,6 proc. (anksčiau skelbtas - 0,6 proc.). Palyginti su atitinkamu 2016 m. ketvirčiu, realus BVP pokytis, pašalinus sezono ir darbo dienų skaičiaus įtaką, sudarė 4,1 proc. (anksčiau skelbtas - 4 proc.).