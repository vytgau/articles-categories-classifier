Įmonės privatizavimo aukcionas turėjo vykti sausio 31 dieną. Siekiant geriausiomis sąlygomis parduoti „Geoterma” akcijas, dėl bendro akcijų pardavimo buvo sudaryta Turto banko sutartis su bendrove „Lietuvos energijos gamyba”, valdančia 23,44 proc. įmonės akcijų. Planuota parduoti „Geotermos” 100 proc. akcijų paketą už 1 eurą, viešo aukciono laimėtoją įpareigojant grąžinti bendrovės skolą Finansų ministerijai iki rugsėjo 1 dienos. Taip pat užtikrinant, kad įmonėje būtų tęsiami Europos Sąjungos finansuojami projektai inžinerijos mokslinių tyrimų srityje ir ne trumpiau nei penkerius metus po privatizavimo mokslininkams būtų sudarytos sąlygos atlikti tyrimus pagal finansuojamus projektus ir programas geotermijos srityje.