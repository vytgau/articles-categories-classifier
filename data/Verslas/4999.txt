Namų ūkių skola minėto laikotarpio pabaigoje buvo 9,1 mlrd. eurų. Jos metinis augimas, siekęs 7,7 proc., buvo didžiausias per pastaruosius metus. Skolos ir bendrojo vidaus produkto (BVP) santykis sudarė 22,6 proc. Namų ūkiai nurodomi, įskaitant jiems paslaugas teikiančias ne pelno institucijas. Ne finansų bendrovių skola per metus išaugo 8,6 proc. ir antrojo ketvirčio pabaigoje buvo 16,6 mlrd. eurų. Skolos ir BVP santykis laikotarpio pabaigoje siekė 41,4 proc. Lietuvos bankas pažymi, kad privačiojo sektoriaus (namų ūkiai ir ne finansų bendrovės) skolos ir BVP santykis siekė tik 64,0 proc., o subalansuotos ekonomikos kritinė skolinimosi riba yra 133 proc.