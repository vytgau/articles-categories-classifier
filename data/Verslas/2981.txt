Likusioje šalies dalyje valstybinės reikšmės kelių dangos daugiausia drėgnos, vietomis yra sausų kelių ruožų. Vakarų Lietuvoje šlapdriba, kitur kritulių nėra. Oro temperatūra nuo 1 laipsnio šalčio iki 1 laipsnio šilumos. Vandens gylis krašto kelio Nr. 206 Šilutė–Rusnė apsemtame ruože, kurio ilgis 406 metrai (nuo 6,312 iki 6,718 km), išlieka 21 cm. Lengvųjų transporto priemonių eismas draudžiamas. VĮ „Kelių priežiūra“ Klaipėdos padalinys specialiomis transporto priemonėmis apsemtu ruožu kelia lengvuosius automobilius, gyventojus bei keleivius. Naktį eismo sąlygas sunkins krituliai ir plikledis. Hidrometeorologijos tarnybos duomenimis naktį numatomas snygis, šlapdriba, vietomis pereinantis į lietų. Daug kur lijundra, plikledis. Kai kur tvyros rūkas. Vėjas pietinių krypčių, 8–13 m/s, pajūryje gūsiai iki 15 m/s. Žemiausia oro temperatūra nuo 1 laipsnio šalčio iki 3 laipsnių šilumos.