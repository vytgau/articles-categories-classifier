Jaunas socialiai atsakingas verslininkas Didžiojoje Britanijoje ėmėsi įgyvendinti unikalų projektą „Street2Boardroom“, kurio tikslas – paversti gatvės prekeivius narkotikais tikrais verslininkais. Jis mano, kad gatvėje įgyti įgūdžiai naudingi ir legalaus verslo pasaulyje. Pats Claytonas Planteris užaugo Bristolio gatvėse. Jaunas vyras savo akimis matė, kaip ne vienas ir ne du artimiausi jo bičiuliai pasuko netinkamu gyvenimo keliu ir pradėjo užsidirbti iš nusikalstamos veiklos. Būtent tokia gyvenimiška patirtis jį ir paskatino jauniems žmonėms siūlyti alternatyvą įstatymų pažeidinėjimams. C. Planterio projektas – aštuonių savaičių trukmės mentorystės programa, skirta naujiems žmonėms su tamsia praeitimi, kurie norėtų tapti sėkmingais verslininkais. Jauno brito siunčiama žinutė labai paprasta: svarbu ne tai, iš kur atėjai; o tai, kur eini dabar. Kas savaitę rengiami užsiėmimai skirti komandinio darbo, vadybos, rinkodaros ir verslo kalbos įgūdžiams lavinti. Nors žinios ir labai svarbu, anot „Street2Boardroom“, bene svarbiausias dalykas yra priversti žmones patikinėti, kad jie gali užsiimti legaliu verslu ir iš jo uždirbti pinigų. Ki Usherwoodas savarankiškai įkūrė drabužių verslą, tačiau dalyvavimas „Street2Boardroom“ projekte jam suteikė žinių, padėjusių verslą perkelti į naują lygį. „Street2Boardroom“ esmė – nebijoti svajoti. C. Planteris sako, kad iš tikrųjų nėra nieko neįmanomo, tereikia noro ir pastangų. Verslininkas šiuo metu kuria programėlę išmaniajam telefonui, stalo žaidimą, rašo knygą ir netgi svarsto televizijos laidos galimybę.