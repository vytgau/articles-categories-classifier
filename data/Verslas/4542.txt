Šiuo metu jau baigiame instaliuoti ir derinti iš mūsų grupei priklausančios spaustuvės Švedijoje atsivežtą spausdinimo įrangą ir naujus įrenginius, į kurių įsigijimą šiemet investavome apie 4 mln. eurų. Pirkome naują spaudos mašiną, knygų klijavimo, viršelių gamybos įrangą. Dalis įrenginių jau veikia, o visa apimtimi dirbti pasiruošę būsime nuo kitų metų pradžios“, - dėsto spaustuves Švedijoje ir Lietuvoje valdančios „ScandBook“ grupės generalinis direktorius Paulius Juška. Pasak jo dėl šių pokyčių gamybos apimtys Gargždų spaustuvėje kitąmet didės maždaug ketvirtadaliu - šiemet planuojama atspausdinti apie 29 mln. knygų, o kitąmet - 36 mln. knygų.