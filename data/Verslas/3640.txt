„Brent“ rūšies naftos ateities sandorių kaina kilo 2,3 proc., iki 64,65 dolerio už barelį. JAV „West Texas Intermediate“ (WTI) nafta penktadienį pabrango 2,2 proc., iki 58,64 dolerio už barelį. JAV nafta priartėjo iki aukščiausio taško nuo 2015 m. birželio - tada WTI barelis kainavo 59,05 dolerio. Naftos rinkai palaikymo suteikė OPEC sprendimas iki 2018 m. pabaigos pratęsti gavybos apribojimo susitarimą, kuris turėjo baigtis kitų metų kovą. Pagal programą, joje dalyvaujančios šalys per dieną naftos gavybą savanoriškai apriboja 1,8 mln. barelių per parą. Be to, nuo šiol nuo programos atleistos nebebus Libija ir Nigerija. Šios šalys nuo programos vykdymo buvo atleistos, nes jų gavybos apimtis ir taip mažino įvairūs neplanuoti incidentai.