„RB Rail“ ir nacionalinių institucijų atstovai spaudos konferencijoje pristatys pastarųjų metų pažangą, pateiks informaciją apie tikslus ir uždavinius. Joje dalyvaus „RB Rail“ valdybos pirmininkė Baiba Rubesa, „Lietuvos geležinkelių“ Geležinkelių infrastruktūros direkcijos „Rail Baltica“ koordinavimo departamento direktorius Arenijus Jackus, Latvijos „Eiropas Dzelzcela Linijas“ plėtros ir bendradarbiavimo skyriaus direktorius Agnis Driksna ir Estijos „Rail Baltic Estonia“ generalinė direktorė Riia Sillave. „Rail Baltica“ ilgalaikį verslo planą už 360 tūkst. eurų (be PVM) kurs Vokietijos geležinkelių grupės „Deutsche Bahn“ valdoma inžinerijos ir konsultavimo bendrovė „DB Engineering & Consulting“. Įgyvendinant maždaug 5 mlrd. eurų vertės „Rail Baltica“ projektą, bus nutiesta tiesioginė geležinkelio jungtis tarp Baltijos šalių ir Europos geležinkelio tinklo. Keleiviniai traukiniai linija galės važiuoti iki 240 kilometrų per valandą greičiu, o krovininiai – iki 120 km. Projektą numatoma pabaigti iki 2026 metų.