Laiške, kuris buvo išsiųstas JAV iždo sekretoriui Stevenui Mnuchinui, EK teigė, kad dabartinė mokesčių reformos versija gali privesti prie „nesąžiningų prekybos praktikų ar diskriminacijos“, kuri yra nesuderinama su tarptautinėmis prekybos taisyklėmis bei kitais JAV įsipareigojimais. JAV šiuo metu siekia įgyvendinti reformą, kuri, prezidento Donaldo Trumpo teigimu, būtų „didžiausias mokesčių karpymas šalies istorijoje“. Tuo tarpu kritikai mano, kad planas padidins biudžeto deficitą bei mokesčių naštą mažiau pasiturintiems amerikiečiams. Panašų laišką S. Mnuchinui pirmadienį išsiuntė Vokietijos, Jungtinės Karalystės, Prancūzijos, Italijos ir Ispanijos finansų ministrai.