V. Čekanavičius nuo kovo 12 dienos dirbs grupės įmonės „Franmax“ operacijų vadovu, BNS pranešė bendrovės „Maxima LT“ Komunikacijos ir korporacinių reikalų departamento direktorė Ernesta Dapkienė. „Franmax“ teikia franšizės ir agentavimo paslaugas „Maxima grupės“ įmonėms. V. Čekanavičius BNS savo sprendimo dirbti „Maximos grupėje“ kol kas nekomentavo. „Maximos grupės“ generalinis direktorius, buvęs „Lietuvos energijos“ vadovas Dalius Misiūnas trečiadienį neatmetė galimybės, kad į grupės įmones ateis dirbti ir daugiau buvusių „Lietuvos energijos“ darbuotojų. Viena iš jų – apie pasitraukimą pranešusi „NT Valdų“ generalinė direktorė Ieva Lauraitytė. „Svarstau visas galimybes, tame tarpe ir šitą“, – BNS sakė I. Lauraitytė, nenorėjusi komentuoti išsamiau. V. Čekanavičius „Litgas“ palieka nuo kovo 9 dienos, o I. Lauraitytė iš „NT Valdų“ pasitraukia nuo kovo 23 dienos. Pagrindinis „Vilniaus prekybos“ akcininkas yra Londone gyvenantis verslininkas Nerijus Numavičius.