„Brent“ rūšies naftos ateities sandorių kaina pašoko 0,8 proc., iki 67,39 dolerio už barelį. JAV „West Texas Intermediate“ (WTI) naftos kaina augo 0,7 proc. iki 63,85 dolerio už barelį. Rinka sulaukė palaikymo po to, kai Amerikos degalų institutas (API) paskelbė, kad JAV komercinės naftos atsargos praėjusią savaitę krito 1,1 mln., iki 418,4 mln. barelių. Šis pranešimas kainoms suteikė trumpalaikį postūmį, bet kai kurie analitikai perspėja apie žemesnių naftos kainų riziką artimiausiu metu, kurią gali lemti visa eilė faktorių - nepastovumas finansų rinkose, sezoninis paklausos mažėjimas ir planuojami naftos perdirbimo technikos remontai žiemos sezono pabaigoje. Be to, virš rinkų telkiasi ir augančios JAV naftos gavybos debesis - šalies gavybos apimtys yra labai arti 10 mln. barelių per parą. Energetikos informacijos administracija (EIA) prognozuoja, kad JAV naftos gavyba šiemet pasieks 10,59 mln., o kitais metais - net 11,18 mln. barelių per parą. Jei prognozės pasitvirtins, JAV pagal naftos gavybą pralenks lyderę Rusiją.