Prekybos tinklo „Lild Lietuva“ korporatyvinių reikalų ir komunikacijos departamento vadovu tapo Valdas Lopeta. Žurnalisto išsilavinimą turintis V. Lopeta prieš tai dirbo komunikacijos vadovu DNB banke, „Danske Bank“ Lietuvos filiale, prekybos tinklą „Iki“ valdančioje bendrovėje „Palink“. V. Lopeta pakeitė iki šiol „Lidl Lietuva“ komunikacijai vadovavusią Agnę Gaižauskienę, kuri pareigas paliko savo noru, teigiama pranešime žiniasklaidai. „Lidl Lietuva“, pirmąsias parduotuves šalyje atidariusi praėjusių metų birželį, šiuo metu valdo 30 prekybos vietų 15-oje miestų – Vilniuje, Kaune, Klaipėdoje, Šiauliuose, Alytuje, Marijampolėje, Kėdainiuose, Telšiuose, Kretingoje, Mažeikiuose, Tauragėje, Jonavoje, Panevėžyje, Ukmergėje bei Utenoje.