„Esu ne kartą pasinaudojusi nuolaidų akcijomis, pastebėjau, kad „Jamam“ atveju svarbiausia atvažiuoti tinkamu laiku. Anksčiau esu atvažiavusi tik prieš parduotuvių atsidarymą, bet jau buvau iš anksto išsimatavusi pirkinius, dalį jų, pardavėjoms leidus, ir atidėjusi. Spėjau viską įsigyti per 30 min. ir kai išėjau iš prekybos tinklo, į mano automobilio vietą jau laukė keli automobiliai", - dėstė DELFI skaitytoja Simona. DELFI paskambinus į vieną iš parduotuvių pardavėja, kuri norėjo likti anonimiška, pati pasiūlė atvykti ir išsirinkti, pasimatuoti prekes, bei jas atidėti iki „Jamam“ taikomų akcijų. Dalyje parduotuvių nuolaidos taikomos tik vieną dieną. Nuolaidų akcijoje šiemet dalyvauja daugiau nei 800 Vilniaus, Kauno, Klaipėdos ir Šiaulių „Akropoliuose“ esančių parduotuvių. „Jamam“ nuolaidų akcijos dienomis, lapkričio 24-25 d., prekybos ir pramogų centruose „Akropolis“ veikiančios parduotuvės akcijos dienomis atsidarys anksčiau nei paprastai ir veiks nuo 9 val. ryto. Kada galima tikėtis didžiausių srautų per nuolaidų akciją šiemet? Numanoma, kad tendencijos bus panašios kaip ir praėjusiais metais. Tikisi daugiau žmonių nei pavasarį Tai antras kartas, kai nuo 2009 m. vykstanti „Jamam“ akcija tęsiasi dvi dienas. Pirmą kartą tai buvo išbandyta šių metų gegužę. Tada „Jamam“ metu apsipirko daugiau nei 375 000 žmonių, dabar jų tikimasi sulaukti 400 000, prognozavo bendrovė pranešime spaudai. Pirkėjų per „Jamam“ šiemet laukia nuolaidos ir specialūs pasiūlymai „Trofėjaus valandų“ metu - vieną valandą vis kitoje parduotuvėje bus taikomos papildomos nuolaidos, apie kurias bus pranešama per „Akropolio“ radiją. Vilniuje į „Jamam“ galima važiuoti ne tik savo ar visuomeniniu transportu, bet ir pasinaudojus „Uber“ paslauga. Visi iki šiol neišbandę populiariausios pasaulyje pavežėjimo paslaugos, gali „Uber“ programėlėje įvedę kodą JAMAMFREE pasinaudoti dviem nemokamomis kelionėmis iki dešimties eurų į ir iš „Jamam“. Skelbta, kad visi esami „Uber“ vartotojai, įvedę kodą JAMAM25, gaus 25 proc. nuolaidą kelionei į ir iš Vilniaus „Akropolio“. Štai kaip „Jamam“ dviejų dienų akcija atrodė pavasarį: 