Penktadienį popiet vakarinėje Lietuvos dalyje eismo sąlygas sunkina snygis: pagrindinių kelių dangos daugiausiai drėgnos, vietomis provėžotos, slidžios. Keliuose dirba kelių priežiūros mechanizmai. Likusioje šalies dalyje pagrindiniai keliai daugiausia drėgni. Mažesnio eismo intensyvumo rajoniniai keliai drėgni, vietomis provėžoti, padengti prispausto sniego sluoksniu, slidūs. Vakarų Lietuvoje ir Šiaulių apskrityje snygis, kitur kritulių nėra. Oro temperatūra nuo vieno iki trijų laipsnių šalčio. Hidrometeorologijos tarnybos duomenimis, naktį daug kur krituliai, daugiausia snygis, daug kur stiprus. Vietomis lijundra, formuosis plikledis. Vėjas pietų, pietvakarių, 4-9 m/s, pajūryje gūsiai sieks 13 m/s. Žemiausia oro temperatūra naktį nuo vieno iki šešių laipsnių šalčio.