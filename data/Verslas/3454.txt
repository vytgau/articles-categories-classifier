Lietuvos apeliacinis teismas gruodžio 5 dieną atmetė įmonės skundą ir paliko galioti rugsėjį Vilniaus apygardos teismo priimtą nutartį. Pasak Apeliacinio teismo, „Lemminkainen Lietuva“ pasiūlė įrengti 450 parkavimo vietų, 8 vietas – žmonėms su negalia. Tai mažiau nei pirkimą laimėjusi „Eurovia Lietuva“, kuri pasiūlė jų atitinkamai 530 ir 20. „Lemminkainen Lietuva“ siekė panaikinti „Litexpo“ sprendimą atmesti jos pretenziją, sudaryti dalyvių eilę ir nustatyti laimėtoją arba įpareigoti iš naujo įvertinti jos „Eurovia Lietuvos“ pasiūlymus bei skirti teismo ekspertizę. Liepos pradžioje„Litexpo“ pasirašė 1,12 mln. eurų vertės sutartį su „Eurovia Lietuva“. Konkurse bendrovė siūlė 929,2 tūkst. eurų darbų įkainį, o jos pasiūlymas įvertintas 87,14 balo. „Lemminkainen Lietuva“ pasiūlė 730 tūkst. eurų įkainį, jos pasiūlymas įvertintas 86,32 balo. Aikštelių statybą planuojama baigti gruodžio pabaigoje.