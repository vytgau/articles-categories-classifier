Didžiausios pasaulyje atminties lustų ir išmaniųjų telefonų gamintojos pelnas liepos-rugsėjo mėnesiais, palyginti su tuo pačiu laikotarpiu prieš metus, šoko 148 proc. iki 11,2 trln. vonų (10 mlrd. JAV dolerių). Bendrovė teigia, kad daugiausia įtakos pelno prieaugiui turėjo didelė jos gaminamų atminties lustų paklausa bei atsigaunantys išmaniųjų telefonų pardavimai. Pastaruosius itin paskatino naujos kartos „Galaxy Note 8“ telefonas. Itin gerus veiklos rezultatus „Samsung“ pranešė praėjus vos dviem savaitėms po vykdomojo direktoriaus Kwono Oh-Hyuno atsistatydinimo. Tuomet jis sakė, kad Pietų Korėjos kompanija susiduria su „precedento neturinčia krize“ ir kad jos dabartinis pelningumas „tėra praeityje priimtų sprendimų ir investicijų vaisius“. Taip jis kalbėjo netrukus po to, kai „Samsung“ faktinis vadovas buvo nuteistas dėl kyšininkavimo. Kompanijos veiklos pelnas beveik patrigubėjo iki 14,5 trln. vonų. Tai taip pat buvo ketvirčio rekordas. Apyvartas pasiekę aukščiausią lygį kompanijos istorijoje.