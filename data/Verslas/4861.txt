Šiais metais „Samsung“ bei visą Pietų Korėją supurtė korupcijos skandalas, kurio epicentre atsidūrė kompanijos vicepirmininkas Lee Jae-Yong bei šalies prezidentė Park Geun-Hye. Nepaisant to, „Samsung“ konglomerato trečiojo ketvirčio veiklos pelnas turėtų būti rekordinis - 14,5 trln. vonų (12,8 mlrd. dolerių) ir, lyginant su tuo pačiu laikotarpiu pernai, beveik patrigubėjo. „Samsung“ oficialią finansinę ataskaitą pristatyti turėtų mėnesio pabaigoje. Nepaisant to, Kvon Ohjunas teigia, kad kompanija yra ant „beprecedentės krizės“ slenksčio. „Laimei, kompanija šiuo metu generuoja stipriausius finansinius rezultatus savo istorijoje, bet tai paprasčiausiai yra praeities investicijų ir sprendimų vaisiai“, - sakė pasitraukiantis generalinis direktorius. „Kadangi esame susidūrę su beprecedentės krizės galimybe, manau, kad kompanijai atėjo laikas atsinaujinti su nauja dvasia bei jaunais lyderiais, kurie geriau tvarkytųsi su iššūkiais iš sparčiai augančio informacinių technologijų sektoriaus“, - pridūrė jis. Šiuo metu teismas nagrinėja 5 metams kalėjimo nuteisto Li Džei Jongo apeliaciją. Manoma, kad sprendimas turėtų būti priimtas kitų metų pradžioje.