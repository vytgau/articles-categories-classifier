Energetikos grupės „Lietuvos energija“ dujų prekybos bendrovė „Lietuvos dujų tiekimas“ (LDT) kitą savaitę šalies prezidentės vizito JAV metu ketina pasirašyti bendradarbiavimo susitarimą su „Freeport LNG“. Energetikos ministras Žygimantas Vaičiūnas teigia, kad susitarimas palengvintų SGD tiekimą į Lietuvą. „Visos JAV kompanijos, kurios užsiima SGD eksportu, yra potencialios tiekėjos į Lietuvą, tiktai šitas susitarimas „Lietuvos dujų tiekimui“ reiškia, kad tos galimybės yra priartinamos ir palengvinamos, tai yra svarbu, nes šis „Freeport LNG“ terminalas (..) bus artimiausias, jis veiks nuo 2019 metų pradžios. Tai palengvins pačias tiekimo sąlygas, jei tos sąlygos mums būtų priimtinos“, – BNS sakė Ž. Vaičiūnas. LDT vadovas Mantas Mikalajūnas sako, jog susitarimas yra pirmas žingsnis link tiekimo sutarties. „Ketiname pasirašyti bendradarbiavimo susitarimą dėl bendrosios prekybos sutarties sudarymo su nauju tiekėju „Freeport LNG“ ir pradėti komercines derybas dėl dujų tiekimo iš jų naujai vystomo terminalo į Lietuvą. (...) Tai yra pirmasis žingsnis link tiekimo sutarties“, – BNS sakė M. Mikalajūnas. Atskirą susitarimą su „Freeport LNG“ kitą savaitę turėtų pasirašyti ir Klaipėdos SGD terminalo operatorė „Klaipėdos nafta“. Tačiau energetikos ministras plačiau jo nekomentavo. „Nelabai norėčiau labai plačiai komentuoti patį turinį, bet tai yra bendradarbiavimo susitarimas dėl bendrų veiksmų kartu su „Freeport LNG“ (...). Taip, iš esmės yra kiti veiksmai, kiti darbai, kurie nedubliuoja tų veiksmų, kurie yra (...) su „Cheniere“, – sakė Ž. Vaičiūnas. M. Mikalajūno teigimu, „Freeport LNG“ terminalas bus Meksikos įlankoje, netoli JAV bendrovės „Cheniere Marketing International“ valdomo „Sabine Pass“ terminalo, iš kurio pernai vasarą į Lietuvą atgabentas pirmasis SGD krovinys. „Freeport LNG“ iki šiol buvo importo terminalas, o JAV tapus SGD eksportuotoja, nuspręsta pakeisti jo veiklos modelį. „Freeport LNG“ terminalas eksportą planuoja pradėti šių metų pabaigoje ar kitų metų pradžioje. Mes iš anksto ruošiamės ir taip pat susitikinėjame su kitomis JAV bendrovėmis, kurios terminalų veiklą pradės dar vėliau“, – kalbėjo M. Mikalajūnas. Jo teigimu, SGD tiekimo sutartis šiems metams įmonės turėtų pasirašyti artimiausiu metu. „Dėl šių metų tiekimo kalbamės tiek su JAV, tiek su viso pasaulio bendrovėmis. Viskas priklausys nuo tiekėjų ir nuo pasaulinės rinkos. (...) SGD krovinių poreikį turime antrąjį-trečiąjį ketvirtį, artimiausiu metu planuojame juos įsigyti, šiuo metu dar vyksta derybos ir pokalbiai su tiekėjais“, – BNS sakė LDT vadovas. Pasak LDT vadovo M. Mikalajūno, su nauju SGD tiekėju pirmiausia sudaroma bendroji prekybos sutartis, kurioje susitariama dėl techninių, logistinių ir kitų sąlygų. Vėliau jos pagrindu sudaromi komerciniai susitarimai dėl konkrečių krovinių. LDT ir SGD tiekimo įmonė „Litgas“ šiuo metu turi 15 tokių prekybos sutarčių. 2017 metais LDT dujas per Klaipėdos SGD terminalą pirko iš JAV bendrovių „Cheniere“, „Koch Supply & Trading“ ir Ispanijos „Gas Natural Fenosa“. Energetikos ministras Žygimantas Vaičiūnas teigia, kad planuojamas susitarimas galėtų palengvinti SGD tiekimą į Lietuvą. „Visos JAV kompanijos, kurios užsiima SGD eksportu, yra potencialios tiekėjos į Lietuvą, tiktai šitas susitarimas „Lietuvos dujų tiekimui“ reiškia, kad tos galimybės yra priartinamos ir palengvinamos, tai yra svarbu, nes šis „Freeport LNG“ terminalas (..) bus artimiausias nuo 2019 metų pradžios. Tai palengvins pačias tiekimo sąlygas, jei tos sąlygos mums būtų priimtinos“, – BNS sakė Ž. Vaičiūnas. Jis plačiau nekomentavo planuojamo „Freeport LNG“ susitarimo su „Klaipėdos nafta“. „Nelabai norėčiau labai plačiai komentuoti patį turinį, bet tai yra daugiau bendradarbiavimo susitarimas dėl bendrų veiksmų kartu su „Freeport LNG“, būtent šio terminalo operatoriumi (...) Tai yra iš esmės kiti darbai, kurie nedubliuoja tų veiksmų, kurie yra (...) su „Cheniere“, – sakė Ž. Vaičiūnas. Praėjusią savaitę JAV lankęsis energetikos ministras Ž. Vaičiūnas BNS teigė, kad Lietuva šiemet tikisi pasirašyti sutarčių su šios šalies SGD tiekėjais. Jis susitiko su 10-12 įmonių, planuojančių atidaryti savo SGD terminalus. JAV Federalinė energetikos reguliavimo komisija (Federal Energy Regulatory Commission (FERC)) yra patvirtinusi bent 10 šiuo metų JAV vystomų SGD terminalų projektų, dalis jų jau pradėti įgyvendinti. Projektus, be „Freeport LNG“, vysto bendrovės „Cheniere Energy“, „Dominion Energy“, „Exxon Mobil“, „Sempra Energy“, „Freeport LNG“ ir kitos.