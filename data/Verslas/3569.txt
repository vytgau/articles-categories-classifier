Už tokią Pridėtinės vertės mokesčio įstatymo pataisą balsavo 85 Seimo nariai, prieš – trys, o susilaikė 7. Seimas pasipriešino, kad nuo sausio tokia pat PVM lengvata būtų taikoma ir besišildantiems namus kitomis kuro rūšimis. Parlamentarai taip pat pritarė, kad 9 proc. PVM lengvata viešbučiams galiotų iki 2022 metų pabaigos. Dėl 9 proc. PVM tarifo šildymui 2018 metais į biudžetą nebus gauta 47 mln. eurų pajamų, o apgyvendinimo paslaugoms – 14 mln. eurų. Nuo sausio lengvatinis 5 proc. PVM tarifas bus taikomas vaistams ir medicinos pagalbos priemonėms, kai šių prekių įsigijimo išlaidos bus kompensuojamos visiškai ar iš dalies. Taip pat lengvata lieka nekompensuojamiesiems receptiniams vaistams, brangesniems negu 300 eurų.