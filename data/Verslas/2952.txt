„Iki 21 proc. Jungtinėse Valstijose sumažintas pelno mokestis reikalauja pakartotinio BP atidėtojo mokesčio turto mokesčio ir įsipareigojimų vertinimo“, - pranešime teigė kompanija. „Pagal dabartinius skaičiavimus, reforma lems vienkartinį 1,5 mlrd. dolerių nepiniginio turto praradimą, kuris bus įtrauktas į ketvirto ketvirčio finansinę ataskaitą“, - rašo BP. Tačiau tuo pat metu BP pažymi, kad JAV mokesčių reforma bendrovės pajamoms ilgesniu laikotarpiu padarys teigiamą įtaką. Savo ketvirto praėjusių metų ketvirčio finansinę ataskaitą BP skelbti planuoja vasario 6 dieną. Vienas iš pagrindinių didžiausios per pastaruosius 30 metų reformos, kurią D. Trumpas pasirašė praėjusių metų pabaigoje, punktų - mokesčių sumažinimas verslui, korporacijoms ir įmonėms. Įstatymas individualų mokesčių tarifą sumažina nuo 39,6 iki 37 proc., o pelno mokestį kerpa dar drastiškiau - nuo 35 iki 21 proc., be to, numatoma daugiau mokesčių lengvatų korporacijoms. Tuo tarpu repatriacijos mokesčio tarifas nuo 35 proc. sumažintas iki 15,5 proc. Tokiu būdu siekiama skatinti didžiąsias kompanijas į Jungtines Valstijas grąžinti užsienyje laikomus pinigus.