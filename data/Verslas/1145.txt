„Rostransnadzor“ vadovas Viktoras Basarginas žurnalistams pranešė, jog tokie sprendimai priimti po neeilinio „Saratov Airlines“ patikrinimo. „Skrydžių ekipažai bus papildomai tikrinami, ir to po bus sprendžiama, kaip elgtis toliau“, – sakė jis. Anot V. Basargino, „Saratov Airlines“ licencijos skrydžiams galiojimas sustabdytas iki balandžio 27 dienos. An-148 lėktuvus Rusijoje naudoja dar du oro vežėjai – aviakompanija „Angara“ ir specialusis skraidymo būrys „Rossija“. Maršrutu iš Maskvos į Orską pietų Urale vasario 11-ąją skridęs „Saratov Airlines“ dvimotoris lėktuvas nukrito praėjus vos kelioms minutėms nuo pakilimo iš Maskvos Domodedovo oro uosto. Visi juo skridę žmonės – 65 keleiviai ir šeši įgulos nariai – žuvo. Ši nelaimė privertė iš naujo susirūpinti dėl „An-148“ modelio saugumo, apie kurį pradėta kalbėti po to, kai sudužo pirmas šio modelio lėktuvas ir buvo užregistruota virtinė atvejų, kai pilotai susidūrė su sunkumais saugiai tupdant lėktuvą.