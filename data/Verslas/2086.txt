Lietuvos ūkininkų sąjungos teigimu, grūdų ir pieno kainos krenta, liūtys padarė didžiulių nuostolių, tačiau Vyriausybė kol kas nesako, ar juos kompensuos iš valstybės biudžeto. Suvažiavime dalyvaus ir premjeras Saulius Skvernelis. Be Lietuvos ūkininkų sąjungos, renginyje dalyvaus Žemės ūkio bendrovių asociacijos, Grūdų augintojų asociacijos, Pieno gamintojų asociacijos, Šeimos ūkininkų sąjungos nariai. Grūdų kainos sausio antroje pusėje mažėjo, pavyzdžiui, už toną kviečių mokėta vidutiniškai 160,8 euro – 1,8 proc. mažiau nei prieš mėnesį. Žaliavinio pieno kainos 2017-ųjų pabaigoje krito du mėnesius iš eilės siekė 322,3 eurų už toną. Europos Komisija (EK) sausio pabaigoje skyrė 9,12 mln. eurų nuo liūčių nukentėjusiems Lietuvos ūkininkams – kompensaacijos bus mokamos tik už prarastą šių metų derlių.