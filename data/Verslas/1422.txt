Pietų, Pietvakarių ir Vidurio Lietuvoje dėl lietaus pagrindinių kelių dangos yra šlapios. Likusioje šalies dalyje šie keliai daugiausia drėgni, tik Šiaurės Lietuvoje yra sausų kelių ruožų. Visoje Lietuvoje mažesnio eismo intensyvumo rajoniniai keliai provėžoti, vietomis padengti prispausto sniego sluoksniu, slidūs, informuoja Lietuvos automobilių kelių direkcija. Hidrometeorologijos tarnybos duomenimis, naktį daug kur silpnai palis. Vietomis formuosis plikledis, tvyros rūkas. Žemiausia oro temperatūra nuo 1 laipsnio šalčio iki 3 laipsnių šilumos.