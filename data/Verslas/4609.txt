„Nemanau, kad jau pastebimas didelis („Brexit“) poveikis“, - sakė generalinis direktorius Fransas van Houtenas. - Bet, žinoma, aš nerimauju dėl dabartinės situacijos“. „Philips“ pirmadienį paskelbė, kad grynasis pelnas trečiąjį šių metų ketvirtį pakilo 10 proc., daugiausia rytinėje rinkose. Tuo tarpu pardavimai, palyginti su antru šių metų ketvirčiu, išaugo 4 proc., o nauji užsakymai - 5 proc. „Tačiau „Brexit“ grėsmė sumažino paklausą Jungtinėje Karalystėje, smuko svaro vertė“, - sakė F. van Houtenas. „Philips“, pasaulinė tarptautinė bendrovė, turinti per 104 tūkst. darbuotojų ir veikianti 150 šalių, nuostolius, patirtus dėl „Brexit“, padengia kitose šalyse, ypač Indijoje bei Kinijoje“, - sakė Amsterdame įsikūrusios grupės vadovas, pridurdamas, kad, „Philips“ įsitikinimu, besivystančių rinkų vaidmuo pasaulio ekonomikoje ilgainiui vis didės“. Pernai bendri „Philips“ pardavimai sudarė 2,8 mlrd. eurų, pagal pajamas Kinijos rinka buvo antra po Jungtinių Valstijų. Tuo tarpu Indijos rinka užėmė šeštą vietą pagal pardavimus, kurie siekė per 803 mln. eurų. Paklaustas, ar dėl permainų Jungtinėje Karalystėje „Philips“ gresia rizika prarasti darbo vietų, F. van Hautenas atsakė: „Tokia galimybė yra. Turime įdėmiai stebėti situaciją“, neatskleisdamas daugiau informacijos. Įsikūrusi Gildforde, pietinėje Anglijoje, „Philips Electronics“ kuria sveikatos priežiūros, apšvietimo ir sveikos gyvensenos vartotojų produkciją Britanijoje ir buvo inkorporuota į bendrovę 1947 metais. Britų įmonės nerimauja, kad Jungtinės Karalystės planuotas pasitraukimas iš Europos Sąjungos 2019 m. kovą gali sukelti staigių pokyčių prekybiniuose santykiuose su žemynu, taip pat baiminamasi, kad, jeigu nebus pasiekta susitarimo, gali būti taikomi dideli tarifai eksportui ir importui.