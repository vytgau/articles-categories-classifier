„Mes tikimės, kad Vokietija prisijungs prie šio proceso, priimdama agresyvesnę darbo užmokesčio politiką ir daugiau investuodama“, - sakė ministras. Toks raginimas nuskambėjo itin jautriu Angelai Merkel metu: Vokietijos kanclerė bando atnaujinti aljansą su socialdemokratų partija po pernai rugsėjį vykusių rinkimų. Parengtinės socialdemokratų ir konservatorių derybos dėl vyriausybės sudarymo prasidėjo sekmadienį. Pagal grafiką, jos truks penkias dienas ir baigsis naktį į sausio 12-ąją. Iki penktadienio šalys ketina priimti baigiamąjį pareiškimą, kurį apsvarstys partijų vadovybė. „Vokietija jau priėmė keletą sprendimų tinkama linkme - pavyzdžiui, buvo nustatytas minimalus atlyginimas. Dabar mes tikimės didesnių investicijų į stambius projektus, į inovacijas, mokslinius tyrimus bei infrastruktūrą“, - sakė B. Le Maire'as leidiniui.