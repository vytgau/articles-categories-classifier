Netoli IKEA ir Vilniaus oro uosto (VNO) planuojamame verslo parke veiks 120 kambarių verslo klasės viešbutis „Park Inn by Radisson Vilnius Airport Hotel & Business Centre“. Jį planuojama atidaryti 2020 metais. Į viešbutį investuoja viešbučio koncepciją kuriantis teisininkas ir investuotojas Marius Jakulis Jasonas, VPH ir investicinės bankininkystės bendrovė „Orion Securities“. Per kelis artimiausius mėnesius investuotojai teigia pasirinksiantys architektus ir projektuotojus, tuomet paaiškės investicijų suma.