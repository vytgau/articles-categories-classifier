Pirmadienį Dubajuje oficialiai atidarytas aukščiausias pasaulyje viešbutis. „Al Attar“ grupės pastatytas 356 metrų aukščio „Gevora Hotel“ svečiams siūlo 528 kambarius, 75 aukštus ir pačiame viršuje įrengtą restoraną, iš kur galima grožėtis kvapią gniaužiančia miesto panorama. Tikimasi, kad šis viešbutis aukščiu pranoks taip pat Dubajuje esantį „JW Marriott Marquis“ viešbutį. Remiantis Guinnesso pasaulio rekordų atstovais, pastarojo aukštis siekia 355 metrus ir 35 centimetrus. „Gevora Hotel“ statybos užtruko ketverius metus, tačiau svečių jis dar nelaukia – nekantriausiems teks kiek lukterėti, nes pristatymo būta tik oficialaus. Dubajuje yra ir pats aukščiausias pasaulyje statinys –„Burj Khalifa“, kurio ūgis siekia net 828 metrus.