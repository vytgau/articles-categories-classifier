Telšių ir Klaipėdos apskrityse dėl snygio valstybinės reikšmės kelių dangos yra padengtos plonu sniego sluoksniu, provėžotos, slidžios. Šiuose keliuose dirba kelių priežiūros mechanizmai. Likusioje šalies dalyje pagrindiniai keliai sausi. Mažesnio eismo intensyvumo rajoniniai keliai vietomis provėžoti, padengti prispausto sniego sluoksniu, slidūs. Oro temperatūra nuo 3 iki 8 laipsnių šalčio. Hidrometeorologijos tarnybos duomenimis, naktį vakariniuose rajonuose numatomas snygis. Oro temperatūra bus nuo 11 iki 16 laipsnių šalčio, rytiniuose rajonuose – iki 21 laipsnio šalčio.