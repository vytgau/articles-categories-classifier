Pramonės sektoriaus kompanijos bendrai augo +0,21 proc., po to kai buvo paskelbta, kad mėnesinė pramonės produkcijos indekso vertė rugpjūčio mėnesį augo nuo 0,3 iki 1,4 proc., nors buvo tikimasi tik 0,6 proc. augimo. Lūkesčius viršijo ir metinė rodiklio reikšmė, kuri rugpjūtį augo nuo 3,6 iki 3,8 proc., nors buvo prognozuojamas 2,6 proc. augimas. Europos žaliavų kompanijos vakar augo +0,50 proc., reaguodamos į vario rūdos kainą, kuri nuo spalio pradžios išlaiko augimo tendenciją ir artėja prie aukščiausio kainos lygio per pastaruosius 3 metus. Šiandien ryte Kinijoje paskelbta, kad nuo šių metų pradžios vario importo apimtys lyginant su tuo pačiu laikotarpiu pernai traukėsi -9,4 proc., o geležies rūdos importas rugsėjį viršijo rekordines aukštumas ir per 9 mėnesius augo 7,1 proc. Vario rūdos kainai šiandien ryte besilaikant ties vakar pasiekta 312 JAV dolerių riba, geležies rūdos kaina šiandien ryte pirmą kartą per 4 savaites fiksavo ženklesnį augimą ir 08:00 buvo lygi 67,95 JAV doleriams (+2,96 proc.). Amerikos indeksai vakar neženkliai krito (Dow Jones -0,14 proc., S&P 500 -0,17 proc.). Didžiausia pagal kapitalizaciją regiono telekomunikacijų bendrovė „AT&T Inc.” (-6,10 proc.) vakar užfiksavo didžiausią kritimą per pastaruosius metus, kuomet pranešė apie mažėjusį vartotojų skaičių dėl agresyvios konkurencijos internetinių paslaugų rinkose bei praėjusį mėnesį siautusių audrų rytinėje pakrantėje. Prieš trečiojo ketvirčio rezultatų paskelbimą, kuris vyks po dviejų savaičių, kompanija, remdamasi susiklosčiusia padėtimi rinkoje bei mažėjančiu vartotojų skaičiumi, sumažino trečiojo ir ketvirtojo ketvirčio veiklos prognozes. JAV energetikai vakar krito -0,38 proc., o Brent rūšies naftos kaina ketvirtą prekybos sesiją pernelyg nenutolsta nuo 56,6 JAV dolerių už barelį ribos. Vakar paskelbta, kad praėjusią savaitę JAV žaliavinės naftos atsargos traukėsi -2,57 mln. barelių (-0,59 proc.) iki 462,2 mln. barelių, o benzino atsargos augo +1,14 proc. Naftos gavyba praėjusią savaitę regione krito -0,85 proc. iki 9,48 mln. barelių per dieną, o perdirbimo platformų veikla per savaitę augo +1,10 proc. Žaliavinės naftos eksportas iš JAV praėjusią savaitę toliau matavo rekordines aukštumas ir augo nuo 1,5 iki 2 mln. barelių per dieną. Šiandien po pietų laukiant infliacijos bei mažmeninių rodiklių paskelbimo Amerikoje, Azijos indeksai 08:26 val. buvo linkę judėti į viršų. Japonijos NIKKEI 225 augo +1,01 proc., Kinijos CSI 300 +0,21 proc., o tuo tarpu Pietų Korėjos KOSPI traukėsi -0,17 proc. Prognozuojama, kad metinė infliacijos reikšmė rugsėjo mėnesį JAV turėtų augti nuo 1,9 iki 2,3 proc., o metinė infliacija išskyrus energetinių išteklių bei maisto produktų kainas turėtų augti nuo 1,7 iki 1,8 proc. Mėnesinis mažmeninių pardavimų rodiklis JAV tuo tarpu rugsėjį turėtų augti nuo -0,2 iki 1,7 proc. Prieš Amerikos makroekonominių rodiklių paskelbimą, JAV dolerio kursas šiandien ryte silpnėjo valiutų krepšelio atžvilgiu. USD/JPY poroje 08:35 val. buvo fiksuojamas -0,22 proc. dienos kritimas, kurso vertei esant lygiai 112,10. EUR/USD tuo pat metu stiprėjo ir buvo lygus 1,1847 (+0,10 proc.) Baltijos vertybinių vakar buvo sugeneruota 1,05 mln. Eur apyvarta. Vilniaus indeksas augo +0,39 proc., Rygos +0,53 proc, o Talino +0,68 proc. Aktyviausiai prekyba vyko praėjusio ketvirčio pajamų rezultatus paskelbusios „Olympic Entertainment Group“ akcijomis, kurios vakar augo +0,54 proc. iki 1,85 Eur kainos. Bendrovės pajamos per praėjusį ketvirtį mažėjo -2,2 proc., o didžiausią įtaką šiam rezultatui padarė pajamų kritimas dėl nutrauktos veiklos Lenkijoje. 9 mėnesių rezultatas lyginant su tuo pačiu laikotarpiu pernai nepasikeitė ir buvo lygus 142,2 mln. Eur. Pirkėjai vakar dominavo ir „Šiaulių banko“ pozicijoje, tačiau prekybos metu akcijos kaina liko nepakitusi ir lygi 0,569 Eur. Vakar buvo pirma diena, kuomet turintieji „Energijos skirstymo operatoriaus“ (-4,65 proc. uždarymo kaina – 0,881 EUR) ir „Lietuvos Energijos Gamybos“ (-0,94 proc. uždarymo kaina – 0,629 EUR) akcijų nepretendavo į mokamus dividendus, o bendrovių akcijų vertės prekybos metu krito mažiau nei jų dividendinis pajamingumas.