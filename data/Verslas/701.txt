Kaip rašo dienraštis „Lietuvos žinios“, šią vasarą mūsų šalyje turėtų atsirasti dar viena turistų traukos vieta - tai Lyduvėnų geležinkelio tiltas. Šis 42 metrų aukščio ir 599 metrų ilgio statinys yra net 6 metrais aukštesnis už Labanoro girioje šalia Mindūnų stovintį aukščiausią Lietuvos apžvalgos bokštą. Lyduvėnų tiltas, kuriuo bus galima pereiti, yra ir dvigubai ilgesnis už Anykščių medžių lajų taką (jo ilgis - 300 m). Taigi vaikščioti pritaikytas kultūros paveldo objektas - geležinkelio tiltas turėtų tapti pačia aukščiausia Lietuvoje apžvalgai skirta vieta.