Oro temperatūra rytą svyravo nuo 1 laipsnio šalčio iki 4 laipsnių šilumos. Vandens lygis krašto kelio Šilutė-Rusnė apsemtame ruože, kurio ilgis 403 metrai (nuo 6,314 iki 6,717 km), pakilo iki 18 cm. Lengvųjų transporto priemonių eismas draudžiamas. Įmonės „Kelių priežiūra“ Klaipėdos padalinys specialiomis transporto priemonėmis apsemtu ruožu kelia lengvuosius automobilius, gyventojus bei keleivius. Hidrometeorologijos tarnybos duomenimis, dieną vietomis bus lietus, pereinantis į šlapdribą. Vėjas vakarų, pietvakarių, 7-12 m/s, vakariniuose rajonuose gūsiai iki 17 m/s. Aukščiausia oro temperatūra nuo 1 iki 5 laipsnių šilumos.