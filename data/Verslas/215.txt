Eksperto teigimu, naktinio darbo procese yra svarbūs du dalykai. Pirma, naktinis darbas skaičiuojamas nuo 22 val. vakaro iki 6 val. ryto. Antra, svarbu nustatyti, koks darbuotojas yra laikomas dirbančiu naktį. „Darbuotojas, kuriam tenka bent 3 val. nakties laikotarpiu, jau yra laikomas naktiniu darbuotoju. Jei dirbama tik vieną valandą, už ją sumokoma daugiau, bet visa pamaina nėra laikoma naktine“, – teigia V. Mačiulaitis. Pabrėžiama, kad dalis darbuotojų negali būti skiriami dirbti naktį, pavyzdžiui, jauni asmenys iki 16 m., nėsčios moterys, jos gali būti skiriamos tik su jų sutikimu, aiškina advokatas: „Taip pat darbuotojo, kuris dirba naktį, sveikata turi būti tikrinama kiekvienais metais, užtikrinama nuolatinė naktinių pamainų kaita, kad tie patys žmonės visą laiką nedirbtų naktiniu laikotarpiu.“ Advokatas pataria, kad prieš renkantis profesiją derėtų gerai apsvarstyti apie tikimybę dirbti ne tik dienomis, bet ir naktimis. Daugiau apie tai – laidos įraše.