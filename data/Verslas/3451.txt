Tokius nerimą keliančius skaičius ir informaciją pateikia Europos Komisijos ankstyvojo perspėjimo dėl pavojingų produktų sistema „Rapex“, fiksuojanti nesaugias prekes. Dažniausiai šiame sąraše atsiradusiomis prekėmis uždraudžiama prekiauti, stabdomas jų pardavimas ir stengiamasi kuo greičiau juos pašalinti iš rinkos, taip pat uždraudžiama juos importuoti. DELFI pateikia sąrašą, kurių prekių nereikėtų pirkti, jei vis dėlto jas atrastumėte parduotuvėse. Šį kartą daugiausia nesaugių prekių sudarė vaikiški žaislai, todėl itin atidūs turi būti tėveliai. Kaip ir anksčiau, didžiausias skaičius nesaugių ne maisto produktų buvo importuota iš Kinijos. 1. Plastikinis žaislinis traukinukas Prekių ženklas: nežinomas Kilmės šalis: Kinija. Pasirodo šis traukinukas lengvai sulūžta, be to, yra sudarytas iš 12 gana smulkių detalių, kurias vaikas gali praryti ir užspringti. Pripažinta, kad žaislas yra labai pavojingas. 2. Lėlė „Maša ir lokys“ Prekių ženklas: nežinomas. Kilmės šalis: Kinija. Ši lėlė nesaugi dėl savo cheminės sudėties, todėl gali padaryti žalą vaiko sveikatai ir reprodukcinei sistemai. 3. Plastikinė lėlė „Sweet“ Prekių ženklas: nežinomas Kilmės šalis: Kinija. Kaip ir ankstesnioji lėlė taip ir ši yra nesaugi dėl savo cheminės sudėties. Verta pažymėti, kad abi šios lėlės priskiriamos prie rimtos rizikos pavojaus. 4. Lėlė „The mini Mermaids“ Šio žaislo cheminė sudėtis taip pat yra pavojinga, neatitinka ES reguliavimų dėl tam tikrų cheminių medžiagų naudojimo ne maisto produktuose 5. Paspirtukas „Scooter“ Pagrindinė paspirtuko atrama yra per silpna ir gali lengvai sulūžti, o priekinis paspirtuko ratukas – per mažas, todėl gali lengvai įstrigti duobėse ar važiuojant nelygiu paviršiumi. Važiuodamas šiuo paspirtuku vaikas lengvai gali nukristi ir susižeisti. 6. Lėlė „Mini baby“ Lėlės plastike gausu žalingų cheminių medžiagų, kenkiančių vaikui, o smulkios lėlės detalės yra lengvai išardomos, ir vaikas jomis gali užspringti. 7. Kėdė Prekių ženklas: nežinoma Kilmės šalis: Kinija. Kėdė yra nepatvari, todėl lengvai gali sulūžti ir sužaloti ant jos sėdėjusį žmogų. 8. Muzikinis žaislas „Sweet Cuddles Musical Cot Mobile“ Smulkios spalvingo muzikinio žaislo detalės lengvai išsiardo, todėl vaikas jas gali praryti. 9. Lėlė „Sweet baby“ Šią plastikinę, mėlynai baltais drabužėliais aprengtą lėlytę sudaro per didelė koncentracija neleistinų cheminių medžiagų, pavojingų vaiko sveikatai. 10. Lėlė „Baby fashion show“ Prekių ženklas: nežinomas Kilmės šalis: Kinija Ši lėlė taip pat kaip ir kitos šiame sąraše atsidūrusios lėlės savo sudėtyje turi uždraustų ES cheminių medžiagų. . 11. Žirafa „Giraffe soother cord“ Prekių ženklas: Difrax Kilmės šalis: Nyderlandai. Žirafa yra nesaugi, nes vaikai gana lengvai įplėšti jos vidų, kuriame yra pavojingas skystis. 12. Triratukas Priekinis triratuko ratas nėra pakankamai apsaugotas, todėl vaikas lengvai ten gali įkišti pirštus ir stipriai susižeisti. 13. Lėlė „Miraculous“ Ši raudonu taškuotu drabužėliu apvilkta lėlytė vėlgi yra nesaugi dėl savo cheminės sudėties. 14. Žaislas „Ball boats fun“ Prekių ženklas: Kaichi Kilmės šalis: Kinija. Nesaugi cheminė sudėtis. 15. Saulės kremas Prekių ženklas: Sun tropic Kilmės šalis: Didžioji Britanija. Kreme yra cheminių medžiagų, galinčių sukelti kontaktinį dermatitą jautresnę odą turintiems žmonėms. 16. Saulės kremas Šis to paties prekių ženklo kaip ir ankstesnis saulės kremas taip pat gali sukelti kontaktinį dermatitą. 17. Odos kremas „24H Aqua Booster“ Prekių ženklas: Marbert Kilmės šalis: Vokietija. Šis kremas turi sudėtinių medžiagų, galinčių sukelti kontaktinį dermatitą, o vienas parabenų – pakenkti endokrininei sistemai. 18.Odos kremas „24H Aqua Booster 03 Medium“ Kremas gali sukelti tokias pačias problemas kaip ir prieš tai buvęs šio prekių ženklo kremas. 19. Odos kremas „Roskošnoje pitanije Argan i Mindal“ Prekių ženklas: BiTЭKC Kilmės šalis: Baltarusija Sudėtinės šio kremo dalys gali išprovokuoti alerginę reakciją, kontaktinį dermatitą. Kremas savo sudėtyje taip pat turi draudžiamų medžiagų. 20. Dviratis „City Bike“ Prekių ženklas: Ferrini Millionere Kilmės šalis: Bulgarija Dviračio ratų stipinai nėra pakankamai priveržti, gali lengvai sulūžti, o žmogus susižeisti.