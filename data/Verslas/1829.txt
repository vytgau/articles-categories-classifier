Atšaukiami „KitchenAid“ prekės ženklo 1,7 litro tūrio virduliai, kurie buvo pagaminti nuo 2013 metų sausio iki 2017 metų birželio ir parduoti Europoje, Artimuosiuose Rytuose bei Afrikoje. Šios priemonės „Whirlpool“ nusprendė imtis, gavusi vartotojų skundų dėl nulūžusių rankenų. „Siekdami užtikrinti savo klientų saugumą, savo noru imamės veiksmų ir prašome grąžinti šiuos gaminius „Whirlpool“ bei mainais nemokamai gauti naują virdulį“, – pareiškė gamintoja. Didžiosios Britanijos parlamentarai neseniai sukritikavo buitinės technikos milžinę už „apgailėtiną“ reagavimą į nustatytas problemas dėl kai kurių „Hotpoint“, „Creda“ ir „Indesit“ prekių ženklų elektrinių skalbinių džiovyklių, kurios gali kelti gaisro pavojų. Taip pat buvo nustatyta, kad pernykštis gaisras viename Londono daugiabutyje, per kurį žuvo 71 žmogus, kilo dėl „Whirlpool“ pagaminto šaldiklio.