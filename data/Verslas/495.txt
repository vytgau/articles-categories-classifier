„Komerciniai bankai negali patys atlikti operacijų kriptovaliutomis. Be to, tokia veikla pagal Bankų kodeksą nelaikoma bankine“, - teigiama Baltarusijos nacionalinio banko aiškinamajame rašte. Jame pažymima, jog bankinės veiklos licencijų dėl to atitinkamai koreguoti neketinama. Kovo 28-ąją įsigaliojo Baltarusijos prezidento Aleksandro Lukašenkos dekretas „Dėl skaitmeninės ekonomikos plėtros“, kuriame numatytos sandorių tokenais galimybės, kuriuos gali vykdyti šalyje oficialiai registruoti kriptoplatformų operatoriai. Pastarieji šiems tikslams gali turėtų specialių sąskaitų Baltarusijos ir užsienio bankuose. Baltarusijos nacionalinis bankas pažymi, jog šalyje veikiantis komerciniai bankai kriptoplatformų operatorių veiklos kontroliuoti negali, tačiau privalo stebėti savo klientų atsiskaitymus bei atitinkamoms institucijoms pranešti apie įtariamą neteisėtą veiklą, susijusią su tokenų pirkimu ar pardavimu už nacionalinę ar užsienio valiutas, pinigų plovimu ar terorizmo finansavimu. A. Lukašenkos dekretas skelbia, jog šalies gyventojai gali turėti tokenų, vykdyti jų gavybą, jais keistis, jų dovanoti ir paveldėti. Tokenų deklaruoti neprivalu.