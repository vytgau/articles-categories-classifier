Pranešime centrinis bankas pažymėjo, kad, nors virtualiosios valiutos ir turi potencialo pagerinti finansinių sistemų efektyvumą, tuo pat metu jos kelia nerimą dėl vartotojų apsaugojimo, rinkos vientisumo ir pinigų plovimo. „Jei kriptovaliutos išauga virš tam tikro lygio, jos taip pat gali kelti grėsmę finansiniam stabilumui“, - sakė Indijos centrinio banko pirmininko pavaduotojas Bibhu Prasadas Kanungas. „Centrinis bankas nuolat perspėjo kriptovaliutų naudotojus, turėtojus ir prekybininkus dėl rizikų, kurios kyla prekiaujant šiomis valiutomis“, - teigė jis. Dėl ketinimų reguliuoti kriptovaliutas bei jų draudimų įvairiose šalyse didžioji dalis virtualiųjų valiutų pastaraisiais mėnesiais patyrė skaudžius praradimus. Dar gruodį beveik 20 tūkst. dolerių kainavusio bitkoino vertė šiuo metu siekia vos mažiau nei 7 tūkst. dolerių.