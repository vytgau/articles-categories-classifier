Šią savaitę „Gubernija“ pranešė, kad pagrindiniai akcininkai Vitas Tomkus ir „Respublikos“ spaustuvė pasirašė 39 proc. akcijų pirkimo ir pardavimo sutartį su bendrove „MV Group Production“, kontroliuojama „MG Baltic“ prezidento Dariaus Mockaus. Artimiausiu metu pirkėjas kreipsis į Konkurencijos tarybą dėl leidimo įsigyti iki 100 proc. akcijų, o peržengus 33 proc. balsų kontrolę, privalu pateikti oficialų siūlymą supirkti likusias akcijas. Tai jau ne pirmas gėrimų gamintojas, kuris gali pasitraukti iš biržos. Prieš trejus metus D. Mockaus koncernas įsigijo ir iš biržos patraukė „Alitą“. Likusias „Vilniaus degtinės“ akcijas supirkti baigia 98,73 proc. kontroliuojanti tarptautinė gėrimų gamybos grupė „Marie Brizard Wine and Spirk“.