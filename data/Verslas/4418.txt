Parduotuvė atidaryta po 4 mėnesius trukusių atnaujinimo darbų, Alytaus Putinų mikrorajone. Ji ten yra įsikūrusi 19-tus veiklos metus. „Į rekonstrukcijos darbus investavome 1,85 mln. eurų. Parduotuvės plotas siekia 1 700 kv. m., ji išsidėsčiusi per du aukštus. Rekonstrukcijos metu savo pirkėjų patogumui įrengėme liftą, mūsų klientai čia ras 5 savitarnos kasas“, - DELFI komentavo Maximos“ komunikacijos ir korporacinių reikalų departamento direktorius Jaunius Špakauskas. Pasak jo, kaip ir kaskart statant naują ar atnaujinant jau veikiančią parduotuvę skiriama daugiau ploto šviežio maisto pasirinkimui. Į parduotuvę atėjo daugybė pirkėjų. 