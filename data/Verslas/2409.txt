Tai BNS patvirtino Susisiekimo ministerijos Komunikacijos ir protokolo skyriaus vedėja Edita Banienė. M. Gelžinį iš keturių kandidatų pasirinko pati ministerija. Ministerija naujo vadovo ieškojo po to, kai pusketvirtų metų įmonei vadovavęs Gediminas Almantas pranešė nuo šių metų kovo 1 dienos atsistatydinantis, tačiau toliau ketina dirbti įmonės valdyboje. Savo socialinio tinklo „Linkedin“ paskyroje M. Gelžinis yra nurodęs, kad Palangos oro uostui vadovauja nuo 2014 metų liepos. Prieš tai jis yra beveik metus dirbęs Vilniaus oro uosto antžeminio aptarnavimo vadovu. Dar anksčiau jis buvo „Avia Solutions Group“ kontroliuojamos antrinės įmonė „Baltic Ground Services Poland“ vykdomuoju direktoriumi, o prieš tai „Baltic Flight Academy“ antžeminio aptarnavimo vadovu.