Šalyje valstybinės reikšmės kelių dangos buvo daugiausiai sausos, Rytų Lietuvoje – su drėgnais kelių ruožais. Mažesnio eismo intensyvumo rajoniniai buvo keliai drėgni, miškingose vietovėse vietomis provėžoti, slidūs. Oro temperatūra svyravo nuo 1 laipsnio šalčio iki 5 laipsnių šilumos. Vandens gylis krašto kelio Šilutė-Rusnė apsemtame ruože, kurio ilgis 460 metrų (nuo 6,29 iki 6,74 km), išlieka 75 cm. Lengvųjų transporto priemonių eismas draudžiamas. Įmonės „Kelių priežiūra“ Klaipėdos padalinys apsemtu ruožu kelia lengvuosius automobilius, gyventojus bei keleivius. Hidrometeorologijos tarnybos duomenimis, naktį vietomis nedideli krituliai. Pietų Lietuvoje gali formuotis plikledis. Žemiausia oro temperatūra svyruos nuo 1 iki 4 laipsnių šalčio.