Oro temperatūra nuo 4 laipsnių šalčio iki 1 laipsnio šilumos. Vandens gylis krašto kelio Nr. 206 Šilutė–Rusnė apsemtame ruože, kurio ilgis 425 metrai (nuo 6,303 iki 6,728 km), išlieka 40 cm. Lengvųjų transporto priemonių eismas draudžiamas. VĮ „Kelių priežiūra“Klaipėdos padalinys specialiomis transporto priemonėmis apsemtu ruožu kelia lengvuosius automobilius, gyventojus bei keleivius. Hidrometeorologijos tarnybos duomenimis dieną nepastoviai debesuota. Kai kur nedidelis snygis. Vietomis galimas plikledis. Aukščiausia oro temperatūra nuo 1 laipsnio šalčio iki 4 laipsnių šilumos.