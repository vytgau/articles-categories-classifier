Ši kompanija ketina per 16 mėnesių Smurgainyse pastatyti MDF/HDF plokščių, laminuotų grindų dangų, dažytų HDF plokščių ir kitos medienos produkcijos gamyklą. Daugiau nei 70 proc. savo produkcijos įmonė eksportuos, ir pagrindinės eksporto rinkos bus Lietuva, Latvija, Estija, Lenkija, Rusija ir Ukraina, skelbia naujienų portalas novostitut.by. Prieš maždaug penkerius metus „Kronospan Holding“ sudarė investicinę sutartį su Baltarusijos vyriausybe dėl stambių projektų realizavimo. Austrų kompanija jau turi gamybos pajėgumų Smurgainyse ir Mogiliove. Lietuvos holdingas VMG pradės didinti gamybos pajėgumus Mogiliove. Šiuo metu gamybos kompleksas „VMG Industry“ užima 22 hektarų plotą. Čia veikia trys įmonės, gaminančios DSP ir lenktas klijuotos faneros detales ir baldus. Kompanija ketina per artimiausius dvejus metus padvigubinti baldų gamybos ir eksporto apimtis, agentūrai BELTA sakė „VMG Industry“ direktorius Kirilas Vybornas. „Steigėjai priėmė sprendimą modernizuoti esamą gamybą, pastatyti naujus baldų gamybos cechus ir plėsti sandėlius siekiant didinti produkcijos gamybos apimtis, – sakė jis. – Šiuo metu vyksta aktyvi projekto realizavimo stadija. Jau pradėjo veikti šiuolaikiškas logistikos centras, vyksta naujos ir modernios įrangos montavimas, o taip pat pradėtas statyti naujas baldų gamybos cechas, kuris turėtų pradėti veikti spalį.“ Šis investicinis projektas vertinamas maždaug 27 mln. eurų, bus sukurta apie 200 naujų darbo vietų. „Mes negaminsime nieko naujo. Tai ir toliau bus korpusiniai baldai, – paaiškino „VMG Industry“ direktorius Kirilas Vybornas. – Tik šio projekto įgyvendinimas leis mums padvigubinti gamybos ir eksporto pajėgumus. Jeigu dabar kas mėnesį mes realizuojame baldų už maždaug 4,5 mln. eurų, tai per artimiausius dvejus metus turime tikslą pasiekti 9 mln. eurų. Dabar 100 proc. mūsų produkcijos yra realizuojama už Baltarusijos ribų ir per tarptautinius prekybos tinklus pasiekia vartotojus įvairiose šalyse – nuo Kanados iki Japonijos ir Jungtinių Arabų Emyratų.“