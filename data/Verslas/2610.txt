Kanados centrinis bankas prognozuoja 2,3 proc. šalies bendrojo vidaus produkto (BVP) prieaugį 2018 metais ir 1,6 proc., prieaugį 2019 metais, - daug mažesnius už prognozuojamą 3,0 proc. BVP prieaugį 2017 metais, teigiama banko pareiškime. Kanados centrinis bankas savo pareiškime paaiškino, kad nors šalies ekonomika stiprėja, augant darbo vietoms ir esant kontroliuojamai infliacijai, „netikrumas dėl NAFTA sutarties ateities temdo ateities perspektyvas“. JAV prezidento Donaldo Trumpo iniciatyva NAFTA narės Kanada, Meksika ir JAV derasi dėl pokyčių 1994 m. pasirašytoje sutartyje. Kitas derybų etapas sausio 23-28 dienomis vyks Monrealyje. D. Trumpas siekia peržiūrėti sutartį, nes dėl jos, anot prezidento, JAV prarado daugiau nei ketvirtadalį visų savo darbo vietų pramonės sektoriuje.