Ketvirtąjį praėjusių metų ketvirtį, palyginti su tuo pačiu laikotarpiu 2016 metais, būstas Lietuvoje pabrango 6,9 proc., rodo trečiadienį paskelbti ES statistikos tarnybos duomenys. Latvijoje būstas per metus pabrango 8,1 proc., Estijoje – 4,9 procento. Labiausiai būstas brango Airijoje (11,8 proc.) ir Portugalijoje (10,5 proc.). Per ketvirtį – ketvirtąjį praėjusių metų ketvirtį, palyginti su trečiuoju ketvirčiu, būsto kainos Lietuvoje išaugo 0,2 proc., Latvijoje – 0,2 proc., Estijoje – 1,3 procento. Visoje ES būsto kainos per metus vidutiniškai padidėjo 4,5 proc., o per ketvirtį – 0,7 procento.