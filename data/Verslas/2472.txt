„Tai vyko neatsižvelgiant nei į aplinką, nei į sklypo užstatymo intensyvumą, nei į tų namelių išvaizdą. Nereikėjo nieko derinti. Dabar ta netvarka turėtų baigtis, nes reikės ir statybos leidimo, ir projekto“, – dienraščiui sakė Palangos miesto meras Šarūnas Vaitkus. Pasak „Lietuvos žinių“, per palyginti trumpą laiką nuo 2014-ųjų, ypač Palangos miesto savivaldybės teritorijoje, kilo nevaldomas namelių statybos bumas. Įsigalioję pakeitimai yra itin svarbūs ir Šventajai. Kultūros paveldo departamento Klaipėdos skyriaus vyriausiasis valstybinis inspektorius Laisvūnas Kavaliauskas teigė, kad nauja tvarka padės saugoti ir istorines vietoves.