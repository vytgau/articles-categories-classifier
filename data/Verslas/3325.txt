Šalyje pavakarę protarpiais snigo. Oro temperatūra svyravo nuo 1 laipsnio šalčio iki 1 laipsnio šilumos. Vandens gylis krašto kelio Šilutė-Rusnė apsemtame ruože, kurio ilgis 407 metrai (nuo 6,312 iki 6,719 km), išlieka 23 cm. Lengvųjų transporto priemonių eismas draudžiamas. VĮ „Kelių priežiūra“ Klaipėdos padalinys specialiomis transporto priemonėmis apsemtu ruožu kelia lengvuosius automobilius, gyventojus bei keleivius. Hidrometeorologijos tarnybos duomenimis, naktį daug kur krituliai, formuosis plikledis. Vėjas pietų, 7-12 m/s, pajūryje gūsiai iki 18 m/s. Aukščiausia oro temperatūra nuo 1 laipsnio šalčio iki 2 laipsnių šilumos.