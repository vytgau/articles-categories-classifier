Dėl to nevažiuos dalis traukinių maršrutais Vilnius-Klaipėda-Vilnius, Vilnius-Varėna-Marcinkonys-Vilnius, Vilnius-Kaunas-Vilnius ir Vilnius-Trakai-Vilnius. Eismo pertrauka skelbiama dėl geležinkelio viaduko, esančio kelyje Vaidotai-Paneriai, demontavimo. Šios eismo pertraukos metu bus atjungtas kontaktinio tinklo laikantysis lynas nuo viaduko perdangos konstrukcijų, sumontuotos laikinos jungtys, įrengti laikini išramstymai, atlikti kiti darbai. Eismo pertrauka truks apie 13 valandų, o darbai bus vykdomi nakties metu. „Tam, kad būtų kuo mažiau trukdomas traukinių eismas ir keleiviai kuo mažiau susidurtų su nepatogumais, darbus numatoma vykdyti nuo vakaro iki ankstyvo ryto, t.y. nuo spalio 12 dienos 19.30 val. iki spalio 13 dienos 8.00 val.“, - teigia „Lietuvos geležinkelių“ generalinio direktoriaus pavaduotojas, Keleivių vežimo direkcijos direktorius Linas Baužys. Keleiviai, planuojantys keliauti šiomis dienomis, kviečiami savo keliones planuoti iš anksto ir susipažinti su tvarkaraščio pakeitimais interneto svetainėje www.traukiniobilietas.lt arba telefonu 8 700 55111. Šiuo metu „Lietuvos geležinkeliai“ vykdo ambicingą programą, kuria siekiama trumpinti populiariausių kelionių traukiniais trukmę. Bendrovė modernizuoja infrastruktūrą, dėl to didės ruožų pralaidumas, mažės greičio apribojimų - keleiviniai traukiniai galės važiuoti iki 160 km/h greičiu, krovininiai – iki 120 km/h greičiu.