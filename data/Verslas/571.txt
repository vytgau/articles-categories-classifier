Bendrovė „Radas“ priklauso „Maxima grupei“. Įmonė specializuojasi kuriant ir įgyvendinant elektroninės prekybos sprendimus. „E-prekybos maisto ir kasdienėmis prekėmis apimtys Baltijos šalyse sparčiai auga. Lietuvoje įgyta patirtis, tikime, leis dar paspartinti elektroninės prekybos augimą“, – sakė bendrovės „Radas“ direktorius Tomas Kibildis. E-Maxima Latvijoje valdžiusios bendrovės SIA „Patrika“ pardavimai 2017 m. siekė 3,8 mln. Eur ir buvo 22 proc. didesni nei 2016 m. „Barboros“ pardavimai Lietuvoje 2017 m., preliminariais duomenimis, siekė 20,1 mln. Eur ir buvo 36 proc. didesni nei 2016 m. 2014 m. e-Maximos verslą Lietuvoje perėmusi bendrovė šiuo metu turi daugiau nei 440 darbuotojų ir aptarnauja pirkėjus trijuose didžiausiuose šalies miestuose – Vilniuje, Kaune ir Klaipėdoje. Šiuo metu Latvijos elektroninė parduotuvė kas mėnesį sulaukia daugiau nei 60 000 unikalių klientų. Planuojama, kad metų pabaigoje šis skaičius turėtų pasiekti 100 000. E-prekybos Latvijoje paslaugas teikiančioje įmonėje šiuo metu dirba 42 žmonės. Planuojama, kad įmonei plečiant veiklą, darbuotojų skaičius 2018 m. išaugs dvigubai, o bendrovės pardavimai šiais metais viršys 7 mln. Eur.