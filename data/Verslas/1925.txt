Lietuvos valstybės atkūrimo šimtmečio proga vilniečiai ir miesto svečiai Vasario 16-ąją autobusais ir troleibusais keliaus nemokamai. Keliaujantiems nuosavu transportu žinotini eismo ribojimai ir pakeitimai. Iki vasario 17 d. 9.00 val. transporto priemonių eismas Gedimino prospekte nuo A. Goštauto iki Šventaragio gatvės bus draudžiamas. Tuo metu eismą prospekte kontroliuos policija. Nuo vasario 16 d. 7.00 val. iki vasario 17 d. 9.00 val. transporto priemonėms nebus galima važiuoti Pilies gatvės dalyje nuo pastato Pilies g. 1 iki pastato Pilies g. 40, draudžiant eismą iš šalutinių gatvių. Penktadienį iki 23.00 val. laikinai bus uždarytos automobilių stovėjimo aikštelės prie Katedros aikštės ir Šv. Jono gatvėje. Vasario 16 d. automobilius laikinai bus draudžiama statyti stovėjimo vietose šalia Nacionalinio operos ir baleto teatro, A. Vienuolio ir J. Lelevelio gatvėse, Šventaragio ir Barboros Radvilaitės gatvėse. Iki vasario 16 d. 20.00 val. bus draudžiamas transporto priemonių eismas A. Vienuolio ir J. Lelevelio gatvėse, o visą vasario 16 d. – Universiteto, Liejyklos bei Vasario 16-osios, A. Stulginskio, A. Jakšto gatvėse, išskyrus aptarnaujantį transportą. Benediktinų gatvėje ir Totorių gatvės dalyje nuo Šv. Ignoto iki Liejyklos gatvės transporto priemonės važiuoti taip pat negalės, išskyrus renginių dalyvių transportą. Lietuvos valstybės atkūrimo šimtmečio dieną dėl mieste vykstančių šventinių renginių, nuo 17.00 val. iki 21.00 val. bus draudžiamas transporto priemonių eismas T. Vrublevskio, Šventaragio, Barboros Radvilaitės gatvėse, o nuo 18.00 val. iki 21.00 val. minėtose gatvėse bus draudžiamas ir viešojo transporto eismas. Dėl numatomų pokyčių 10-ojo, 11-ojo, 33-ojo maršrutų autobusai važiuos pakeistomis trasomis, o jų eismo tvarkaraščiai nuo vasario 12 d. paskelbti interneto tinklalapyje www.vilniustransport.lt. Taip pat SĮ „Susisiekimo paslaugos“ yra numačiusi papildomus reisus tam tikrais maršrutais. Taip tikimasi užtikrinti patogesnes keliones miestiečiams ir miesto svečiams šventinę dieną. Tad vasario 16-ąją d. dažniau važiuos 2-ojo Saulėtekis–Žygimantų g.–Stotis, 3-iojo Karoliniškės–Žvėrynas–Šeimyniškių g., 4-ojo Antakalnis–Centras–Gerosios Vilties st., 6-ojo Žirmūnai–Kalvarijų–J. Basanavičiaus g.–Žemieji Paneriai, 17-ojo Žirmūnai–Naujininkai maršrutų troleibusai. Dažniau važiuos ir šių maršrutų autobusai – 6-ojo G Parko–Olandų g.–Žaliasis tiltas, 10-ojo Fabijoniškės–Baltupiai–Markučiai, 11-ojo Žvėrynas–Senamiestis–Užupis, 33-iojo Šiaurės miestelis–Rinktinės–Sukilėlių g.–Guriai, 43-iojo Justiniškės–Šeškinė–Žaliasis tiltas–Centras ir 73-iojo Justiniškės–Centras–Naugarduko g.–Vilkpėdė. Taip pat 43-iame, 46-ame ir 73-iame maršrutuose važiuos didesnės talpos autobusai nei įprastai poilsio dieną. Susipažinti su šių maršrutų transporto tvarkaraščiu bus galima jau vasario 12-ąją dieną. Šventinės dienos tvarkaraščiai bus pateikiami interneto tinklalapyje www.vilniustransport.lt. Be to, Vasario 16-ąją vilniečiai ir miesto svečiai kviečiami nemokamai naudotis „Statyk ir važiuok“ aikštelėmis Ukmergės g. 246 (šalia PC „Senukai“), Sėlių g. 62 (Žvėryne) ir V. Gerulaičio g. 1 (priešais verslo centrą „Technopolis“). Palikus automobilį jose, į miesto centrą bus patogu atvykti viešuoju transportu.