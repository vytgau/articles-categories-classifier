VMI Eltai pateiktais duomenimis, patikrinta apie 566 tūkst. pajamų deklaracijų, kuriose deklaruota GPM permoka. Iš patikrintų pajamų deklaracijų 4,8 proc. (virš 27 tūkst.) nustatyti neatitikimai su VMI turimais duomenimis. Iš viso iki balandžio 24 d. pateikta 1 mln. 66 tūkst. 645 GPM deklaracijų. Šiemet VMI iš viso buvo paruošusi 1,8 mln. preliminariųjų pajamų deklaracijų, iš kurių 1,3 mln. buvo visiškai užpildytos ir gyventojai jas galėjo pateikti nieko nekeisdami.