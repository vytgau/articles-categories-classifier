Kaip rašoma svetainėje cnnmoneystream.com, minėti skrydžiai yra 16 valandų trukmės, o atstumas, kurį įveikia šių reisų keleiviai, viršija 14 tūkst. kilometrų. Nors skamba neįtikėtinai, bet kiti pasauliniai oro vežėjai siūlo ir ilgiau trunkančių skrydžių. Štai ilgiausių skrydžių TOP 5: 5 vieta: pavyzdžiui, oro linijų bendrovė „Emirates Airlines“ iš Los Andželo į Dubajų gali nuskraidinti per 16 valandų 20 minučių. 4 vieta: jei iš Los Andželo į Abu Dabį skrisite „Etihad Airways“ orlaiviu, kelionėje užtruksite 16 valandų 40 minučių. 3 vieta: 201 numeriu pažymėtas Jungtinių Valstijų oro vežėjo „Delta“ reisas iš Johanesburgo į Atlantą žada 16 valandų 57 minučių trukmės kelionę. 2 vieta: jei iš Dalaso Australiją bandysite pasiekti pasinaudodami „Qantas“ paslaugomis, Sidnėjuje būsite po 16 valandų 55 minučių. 1 vieta: visgi ilgiausiai trunkančius skrydžius organizuoja Jungtinių Arabų Emyratų oro transporto bendrovė „Emirates Airlines“: skrydis Nr. 449 iš Oklando į Dubajų trunka 17 valandų 20 minučių.