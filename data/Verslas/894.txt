Ji socialiniame tinkle „Facebook“ paskelbė, kad paskutinė jos darbo diena buvo trečiadienį. „Banke pradėjau dirbti prieš 15 metų, ir nesigailiu nė minutės - įgijau neįkainojamos patirties, kompetencijos ir draugų. Nuo balto lapo kūrėme ekonominių tyrimų departamentą, tyrinėjome makroekonominius rodiklius, sektorius, finansus, net krepšinį“, - rašo J. Rojaka. Ji teigia, kad keletą mėnesių dėmesio skirs akademinei veiklai, o po to pradės ieškotis naujo darbo. „Artimiausius kelis mėnesius intensyviai atidavinėsiu duoklę akademiniam pasauliui, o vėliau pradėsiu žvalgytis naujų iššūkių“, - teigia ji. J. Rojaka banke pradėjo dirbti 2003 metais. Ji yra dirbusi Lietuvos banko ekonomiste, taip pat - Pasaulio banke.