Energetikos viceministras Egidijus Purlys Vyriausybės posėdyje teigė, kad ataskaita bus teikiama tvirtinti Seimui. 2017 metų pabaigoje fondo lėšų likutis buvo 373,6 tūkst. eurų – beveik 6 karto mažiau nei pernai (2,212 mln. eurų), nurodoma fondo ataskaitoje, kuri trečiadienį buvo pristatyta Vyriausybei. Pernai daugiausia fondo lėšų išleista Ignalinos AE sustabdytų blokų priežiūrai ir saugai – 2,7 mln. eurų, eksploatavimo nutraukimo techniniams projektams – 673 tūkst. eurų, taip pat 740 tūkst. eurų skirti neigiamiems socialiniams ir ekonominiams padariniams regione sušvelninti. 2017 metais daugiausiai pajamų fondas gavo už parduotą elektrinės turtą – 1,86 mln. eurų. Fondo lėšas sudaro užsienio šalių, tarptautinių organizacijų bei finansų institucijų ir Lietuvos juridinių bei fizinių asmenų savanoriški tiksliniai įnašai, taip pat lėšos, gautos už IAE parduotą turtą, lėšos, gautos už laikinai investuotas fondo lėšas bei kitos lėšos. Vykdant Lietuvos įsipareigojimus Europos Sąjungai, pirmasis Vakaruose nesaugia laikomos Ignalinos AE reaktorius buvo sustabdytas 2004-ųjų gruodžio 31 dieną, o antrasis - 2009-ųjų gruodžio 31 dieną. Jėgainės uždarymo darbai, skaičiuojama, truks iki 2038 metų.