JAV investicinės bankininkystės milžinė ketvirtąjį praėjusių metų ketvirtį prarado 2,1 mlrd. JAV dolerių, kai tuo tarpu analogišku ankstesnių metų laikotarpiu uždirbo 3,7 mlrd. JAV dolerių. Nuostolius, patirtus pirmąjį ketvirtį nuo 2011 metų, lėmė 4,4 mlrd. dolerių vienkartinis nurašymas, daugiausia dėl naujojo repatriacijos mokesčio. „Goldman Sachs“ dar gruodį perspėjo, kad ketvirtojo ketvirčio pajamos dėl mokesčių reformos gali būti 5 mlrd. mažesnės. Dėl nurašymo metinis pelnas sumažėjo 48 proc. iki 3,7 mlrd. dolerių. JAV Kongresas praėjusių metų gruodį patvirtino didžiausią per pastaruosius 30 metų mokesčių karpymo planą Jungtinėse Valstijose. Naujasis įstatymas ženkliai - nuo 35 iki 21 proc. - sumažina pelno mokestį bei modifikuoja daugelį mokestinių lengvatų.