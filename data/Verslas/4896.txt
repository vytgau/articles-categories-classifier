Dolerio indeksas, skaičiuojamas lyginant JAV valiutą su kitų didžiųjų pasaulio valiutų krepšeliu, prekybos sesijos metu buvo priartėjęs prie 92,827 punkto, žemiausio lygio nuo rugsėjo 26 d. Apie 7.30 val. Lietuvos laiku indeksas siekė 92,848 punkto. Trečiadienį išplatinti FED rugsėjo mėnesio susitikimai parodė, kad kai kurie bankininkai mano, jog dar vienas palūkanų normų kėlimas šiemet „vis dar nėra visiškai pagrįstas“, o papildomas pinigų politikos griežtinimas priklausys nuo infliacijos duomenų. Japonijos jenos atžvilgiu doleris krito 0,1 proc., iki 112,38 jenos už dolerį. Tuo tarpu euras Azijos prekyboje buvo priartėjęs prie aukščiausio taško per daugiau nei dvi savaites - 1,1878 dolerio už eurą. Europos valiuta šią savaitę šoktelėjo į viršų po to, kai Katalonijos regioninė valdžia nesiryžo formaliai skelbti vienašalės nepriklausomybės. Eurą taip pat palaikė investuotojų lūkesčiai dėl Europos centrinio banko (ECB) turto programos apimčių mažinimo, apie kurį banko taryba pranešti turėtų šio mėnesio susitikime.