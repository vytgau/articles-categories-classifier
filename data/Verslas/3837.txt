„Dėkojame Gerimantui už jo rezultatyvias pastangas keisti ir stiprinti „Lietuvos geležinkelius“. Gerbiame jo sprendimą ir linkime sėkmės pasitinkant ateities iššūkius“, – kalbėjo „Lietuvos geležinkelių“ generalinis direktorius Mantas Bartuška. G. Bakanas, be kitų sričių, kuravo pokyčių programą „LG efektas“. Šios programos tikslas – atsisakyti dubliuojančių funkcijų, mažinti veiklos sąnaudas, didinti „Lietuvos geležinkelių“ efektyvumą ir konkurencingumą. Antrąjį šių metų pusmetį permainos jau davė rezultatų: buvo suvaldytos sąnaudos, bendrovė pradėjo dirbti pelningai, skelbiama bendrovės išplatintame pranešime spaudai. Į „Lietuvos geležinkelių“ generalinio direktoriaus pavaduotojo pareigas artimiausiu metu bus paskelbta kandidatų atranka.