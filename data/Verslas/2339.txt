Tokios išvados prieita Rygoje vykusiame Latvijos, Lietuvos, Estijos mokesčių ir sveikatos apsaugos žinybų atstovų, ekspertų bei politikų pasitarime, pranešė Estijos nacionalinis transliuotojas. Jis pažymi, jog į Latviją pigesnio alkoholio vyksta ne tik Estijos, bet ir Lietuvos gyventojai, o pastarieji šiuo tikslu lankosi ir kaimyninėje Lenkijoje. Anot ERR, trijų Baltijos valstybių politikams vargu ar pavyktų susitarti dėl alkoholio akcizų suvienodinimo, nes šiuo atveju šalys skirtingais būdais siekia kuo labiau padidinti įplaukas į biudžetus. Estijoje dėl alkoholio akcizų šuolio smarkiai pagyvėjus Latvijos pasienio prekybai alkoholiniais gėrimais, Latvijos finansų ministras ir kai kuries šalies politikai pareiškė, jog šie mokesčiai šalyje išliks mažesni nei pas kaimynus.