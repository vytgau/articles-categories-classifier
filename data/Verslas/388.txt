Per mėnesį (kovą, palyginti su vasariu), įvertinus sezoniškumą ir nevienodą darbo dienų skaičių, užfiksuotas gamybos augimas 0,3 procento. Per pirmąjį šių metų ketvirtį produkcijos visa šalies pramonė pagamino 1,5 proc. daugiau nei prieš metus. Apdirbamosios pramonės produkcijos apimtys pirmąjį ketvirtį, palyginti su tuo pačiu laikotarpiu metais anksčiau, augo 2,2 proc. (kovą - susitraukė 0,2 proc.), gavybos - augo 1,0 proc. (1,4 proc.), elektros ir dujų tiekimas padidėjo 2,2 proc. (7,8 proc.). Vyriausybės prognozėmis, šiemet pramonės gamyba turėtų padidėti 2,5 proc. 2017-aisiais Rusijos pramonė augo perpus lėčiau nei šalies valdžia prognozavo - 1 procentu.