Svarbiausiuose oro uostuose Niujorke ir Naujajame Džersyje ketvirtadienį atsargumo sumetimais atšaukta 2 700 skrydžių, pranešė amerikiečių žinių stotis CNN. Be arktinių temperatūrų JAV meteorologijos tarnyba JAV rytinei pakrantei prognozuoja gausų sniegą ir vėjus, kurie kai kuriose teritorijose gali sutrikdyti elektros tiekimą. Pietų Karolinos valstijoje dėl žiemiškų orų savo nusileidimo takus uždarė Čarlstono oro uostas. Dėl sniego audros ketvirtadienį nevyks pamokos Niujorko mokyklose, tviteryje paskelbė miesto metas Billas de Blasio.