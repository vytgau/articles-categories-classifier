„Amazon Spain“ skelbia streiką pirmą kartą, tačiau jis vyks tik San Fernando de Henareso municipalitete esančiame logistikos centre, netoli Madrido, didžiausiame Ispanijoje ir pirmą kartą įsteigtame šalyje 2012 metais“, - sakė CCOO profsąjungos atstovė Ana Berceruelo. Streiką skelbti ketinama kovo 21 ir 22 dienomis. Anot A. Berceruelo, interneto mažmeninės prekybos milžinė ketina sumažinti išmokas už naktinį darbą, taip pat atlygį už viršvalandžius. CCOO teigimu, San Fernando De Henareso centro darbuotojams, kurie ruošia siuntas klientams Ispanijoje ir kitose Europos šalyse, algos nebuvo didintos nuo 2016 metų. Pasak profsąjungos atstovės, vidutinis metinis atlyginimas siekia nuo 20 000 iki 21 000 eurų, tuo tarpu logistikos sektoriuje jis sudaro iki 19 000 eurų per metus. „Mes tęsime tiesioginį dialogą su savo kolegomis ir sieksime užtikrinti geriausias darbo sąlygas, konkurencingą atlyginimų paketą, puikią darbinę atmosferą ir profesines galimybes“, - savo pareiškime teigia bendrovė. „Amazon“ savo veiklą pradėjo kaip kukli interneto knygų pardavėja, kuri ilgainiui peraugo į interneto prekybos milžinę; jos steigėjas Jeffas Bezosas šiuo metu yra turtingiausias žmogus pasaulyje.