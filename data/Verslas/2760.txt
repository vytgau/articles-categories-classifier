Likusioje šalies dalyje kelių dangos daugiausia drėgnos, vietomis yra sausų kelių ruožų. Šalyje be kritulių. Oro temperatūra svyruoja nuo 3 iki 6 laipsnių šalčio. Anot Automobilių kelių direkcijos, lieka apsemtas kelias į Rusnę Šilutės rajone. Vandens gylis čia siekia 37 centimetrus. Lengvųjų transporto priemonių eismas draudžiamas. Per apsemtą ruožą žmonės ir automobiliai keliami specialiomis transporto priemonėmis. Hidrometeorologijos tarnybos duomenimis, ketvirtadienį bus debesuota su pragiedruliais, kritulių nenumatoma. Oro temperatūra laikysis nuo 3 laipsnių šalčio iki 2 laipsnių šilumos.