ECB nepranešė, kaip bus panaudotas pelnas, gautas iš Graikijos obligacijų pagal turto supirkimo programą, pažymėdamas, kad šį sprendimą priims euro zonos valstybių vyriausybės. Kaip skelbia žiniasklaida, lėšos bus paskirstytos tarp euro zonos valstybių. ECB vadovas Mario Draghi atskleidė sumą laiške, adresuotame Graikijos EP nariui. Turto supirkimo programa buvo vykdoma euro zonos skolų krizės pradžioje. ECB intervencine politika buvo siekiama sumažinti probleminių euro zonos vyriausybių skolinimosi kainą rinkoje. Graikijai uždrausta dalyvauti kiekybinio švelninimo programoje, nes jai buvo suteiktas trečias 86 mlrd. eurų vertės finansinės paramos paketas, kurio terminas baigiasi 2018 m. rugpjūtį. ECB tvirtina, kad Graikijos įtraukimas į programą bus galimas tik tada, kai bankas pripažins šalies valstybės skolos lygį stabiliu, - šiuo metu šalies skola sudaro apie 180 proc. bendrojo vidaus produkto (BVP). 2015 metais organizacija „Jubilee Debt Campaign“ įvertino Tarptautinio valiutos fondo (TVF) pelną, gautą iš Graikijos išduotų paskolų, 2,5 mlrd. eurų. Nuo 2010 metų euro zonos šalys ir TVF išdavė Graikijai paskolų iš viso maždaug už 250 mlrd. eurų.