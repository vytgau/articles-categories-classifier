„Dow Jones Industrial Average“ indeksas pašoko 0,26 proc., iki 25 349,68 punkto. „S&P 500“ akcijų birža kilo 0,18 proc., iki 2 752,71 punkto, o „Nasdaq Composite“ šoktelėjo 0,06 proc., iki 7 161,47 punkto. S&P sveikatos apsaugos įmonių sektoriui padėjo 1,7 proc. augusios „Johnson & Johnson“ įmonės akcijos, taip pat 5 proc. kilo kompanija „Boston Scientific“. Tuo tarpu bankų sektoriui padėjo 0,8 proc. šoktelėjusios „JPMorgan“ ir „Bank of America“ akcijos bei apie 1 proc. kilęs „Goldman Sachs“. Analitikai teigia, kad antradienis Volstrito biržose turėtų būti rami diena. Investuotojai jau ruošiasi ketvirtinėms įmonių ataskaitoms, kurios gali dar labiau paskatinti akcijų biržų kilimą. Kai kurie mažmenininkai jau pranešė apie stiprų pardavimų augimą šventiniu laikotarpiu bei pakėlė savo finansinių rodiklių prognozes. „Thomson Reuters“ duomenimis, „S&P 500“ indekso įmonių pajamų rodikliai ketvirtąjį ketvirtį, lyginant su tuo pačiu 2016 m. laikotarpiu, turėtų išaugti 11,8 proc.