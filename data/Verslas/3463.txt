Apklausa buvo vykdoma 2017 metų spalio 16-18 dienomis, pranešama Europos Komisijos tinklalapyje. Telefonu į klausimus atsakė 17 tūkst. 500 respondentų iš 19 euro zonos valstybių. Lyginant su 2016 metais, apklausos rezultatai demonstruoja išaugusią paramą eurui. Pavyzdžiui, 2016 metais 56 proc. apklaustųjų manė, kad euras jų šaliai davė naudos. Nors eurą teigiamai vertina praktiškai visų euro zonos valstybių gyventojai, tarp šalių yra ir nemažai skirtumų. Didžiausias teigiamas pokytis, lyginant su 2016 metais, pastebėtas Vokietijoje, kur parama eurui išaugo 12 proc. iki 76 proc. Antroje vietoje su 11 proc. augimu iki 64 proc. atsidūrė Prancūzija. Kaip ir seniau, daugiausia teigiamai eurą vertinančiųjų yra Airijoje – 85 proc. 74 proc. visų apklaustųjų iš euro zonos mano, kad euras yra naudingas visai Europos Sąjungai: nuo 2016 metų šis skaičius išaugo 7 proc. Paklausti, kaip vertina ekonomikos politikos koordinavimą euro zonoje, 67 proc. dauguma mano, kad reiktų geresnio koordinavimo, o štai 7 proc. įsitikinę, kad jo turėtų būti mažiau. 2 proc. (iki 64 proc.) išaugo skaičius manančių, kad reikia atsisakyti 1 ir 2 centų nominalų euro monetų. Nepaisant to, dauguma Latvijos (49 proc.) ir Portugalijos (46 proc.) gyventojų tam nepritaria. Apklausos metu euro zonos valstybių gyventojai atsakė į įvairius klausimus: pradedant praktiniais euro aspektais ir baigiant ekonominės situacijos vertinimu, politika ir jų šalyje bei visoje euro zonoje vykdomomis reformomis. Be to, žmonių buvo klausta nuomonės apie pajamas ir infliaciją.