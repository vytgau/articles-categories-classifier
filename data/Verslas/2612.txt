Vyras pasakojo, kad jo kriptovaliutų centrų bendra vertė siekia apie 5 milijonus eurų, o per kelias valandas yra uždirbęs ir keliasdešimt tūkstančių eurų. Laidos dalyviai kalbėjo apie investicijas ir kriptovaliutas bei kaip ne vienas lietuvis iš to susikrovė milijonus eurų. Kitas laidos dalyvis Andrėjus pasakojo, kad technologijų amžiuje investavimas yra visiškai kitoks nei buvo prieš dvidešimt metų. Anot vyro, joks kitas verslas neprilygsta investavimui į kriptovaliutas, mat su mažomis investicijomis gali užsidirbti dešimtis ir šimtus tūkstančių eurų. Andrėjus savo santaupas anksčiau laikė kronomis, tačiau pastebėjo, kad jos pradeda nuvertėti, o bitkoino kaina nuolatos auga, todėl investavo pinigus būtent į šią kriptovaliutą - apie tai jis kalbėjo antradienį vakare. Tiesa, trečiadienį jau buvo skelbiama apie tai, kad bitkoino vertė gerokai sumenko. Bitkoino kursas naktį į trečiadienį buvo nusileidęs į žemiausią nuo gruodžio pradžios lygį, o jo paros kritimas vienu metu buvo pasiekęs 25 proc., rodo prekybos aikštelės „CoinDesk“ duomenys. Laidoje taip pat dalyvauvo finansų makleris Robertas. Vyras pasakojo, kad šiuo metu yra daug investavimo galimybių – kriptavaliutos, savitarpio skolinimo platformos, investicijos į nekilnojamąjį turtą. Robertas kalbės, kad reikia investuoti į tai, kas šiuo metu populiaru ir auga. Tačiau ne visi laidoje dalyvavę žmonės yra tokie optimistiški dėl investicijų į kriptovaliutas. Vytautas Ulozas kartu su būsima žmona investuoja į nekilnojamąjį turtą, o savo turimus butus nuomoja. Vytautas teigia, kad investuoti reikia į ten, ką supranti, o rizikos yra visose investicijose. Vyras pasakos, kad jo ateities vizija – pastatyti 24 vietų daugiabutį ir ten esančius butus nuolatos nuomoti bei iš šios veiklos užsidirbti pinigus. DELFI ne kartą skelbė, kad gyventojai įspėjami atsargiai planuoti investicijas į kriptovaliutas, nes šioje srityje galima lengvai prarasti pinigų. „Apskritai kriptovaliutų klausimu Lietuvos bankas laikosi rezervuotos pozicijos, mes išsakome unifikuotą požiūrį, kuris yra bendras Europos bankinės institucijos, kuris perspėja vartotojus, kad kriptovaliuta yra nereglamentuota, neprižiūrima ir žmonės, kurie laiko lėšas kriptovaliuta, prisiima visą riziką, susijusią su ja, o tų rizikų Europos bankinė institucija yra priskaičiavusi daugiau nei šimtą“, – tvirtino Lietuvos banko valdybos narys Marius Jurgilas. Šiuo metu kriptovaliutos vis dar nereglamentuotos.