Šalyje šeštadienio dieną valstybinės reikšmės kelių dangos daugiausia drėgnos, vietomis yra sausų kelių ruožų. Tačiau naktį eismo sąlygas sunkins plikledis. Lietuvoje kritulių nėra. Oro temperatūra svyruoja nuo 0 iki 2 laipsnių šilumos. Vandens lygis krašto kelio Šilutė-Rusnė apsemtame ruože, kurio ilgis 402 metrai (nuo 6,315 iki 6,717 km), pakilo iki 18 cm. Lengvųjų transporto priemonių eismas draudžiamas. Hidrometeorologijos tarnybos duomenimis, naktį vakariniuose ir pietiniuose rajonuose numatomas silpnas snygis. Daug kur formuosis plikledis. Vėjas pietryčių, 7-12 m/s, pajūryje gūsiai iki 15 m/s. Žemiausia oro temperatūra - nuo 0 iki 5 laipsnių šalčio.