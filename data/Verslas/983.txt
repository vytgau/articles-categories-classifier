Šiuo metu eksportuoti į JAV gali 8 Lietuvos mėsos perdirbimo įmonės: UAB „Utenos mėsa“, UAB „Liūtukas ir Ko“, AB „Krekenavos agrofirma“, UAB „Pajūrio mėsinė“, UAB „Agrovet“, UAB „Biovela“ mėsos perdirbimo padalinys, UAB „Grimeda“, UAB „Klaipėdos mėsinė“. Audito metu buvo patikrintos 6 iš jų. Taip pat įvertinta VMVT ir Kauno VMVT vykdoma valstybinė kontrolė bei Nacionaliniame maisto ir veterinarijos rizikos vertinimo institute atliekami cheminiai bei mikrobiologiniai laboratoriniai tyrimai. Lietuva - antroji Europos Sąjungos (ES) valstybė, 2016 m. gavusi leidimą eksportuoti į JAV jautieną ir jos produktus (pirmoji - Airija). Be jautienos, į JAV gali būti eksportuojama ir kiauliena, aviena, ožkiena bei jų produktai.