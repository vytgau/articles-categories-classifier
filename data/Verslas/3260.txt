Visoje ES infliacijos rodiklis pakilo nuo 1,7 proc. spalį iki 1,8 proc. lapkritį. Palyginti su 2017 m. spaliu, lapkritį infliacijos augimas paspartėjo penkiolikoje, liko stabilus devyniose, o sulėtėjo - keturiose ES valstybėse. Tuo tarpu Lietuvoje fiksuotas antras didžiausias metinės infliacijos rodiklis visoje euro zonoje - 4,2 proc., pagal kurį Lietuva atsiliko tik nuo Estijos (4,5 proc.). Toliau - Jungtinė Karalystė (3,1 proc.), Latvija (2,7 proc.) bei Vengrija ir Rumunija (po 2,6 proc.). Mažiausia metinė infliacija fiksuota Kipre (0,2 proc.), Airijoje (0,5 proc.) ir Suomijoje (0,9 proc.). Didžiausią įtaką augusioms kainoms euro zonoje per metus turėjo degalai (0,21 procentinio punkto), krosnių kuras (0,07 proc.) bei pienas, sūris ir kiaušiniai (0,05 proc.). Tuo tarpu per metus krito telekomunikacijų (0,11 proc.), drabužių (0,07 proc.) ir socialinės apsaugos paslaugų (0,04 proc.) kainos.