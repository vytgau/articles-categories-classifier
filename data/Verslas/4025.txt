Portalo „Kas vyksta Kaune“ skaitytojai pastebi, kad naujai sutvarkytose gatvėse gerokai sumažėjo vietų automobiliams, nes anksčiau automobilių naudota gatvės dalis atiteko pėstiesiems – naujieji šaligatviai tapo platesni. A. Mickevičiaus, V. Putvinskio, Miško gatvėse pastaruoju metu vyksta darbai. Kai jie bus baigti, sumažės vietų automobiliams statyti. „Taip, tiesa, vietų sumažės, nes kai kur keisis automobilių parkavimo būdas, dėl to kis ir galimų užimti vietų skaičius. Kol kas darbai minėtose gatvėse nėra baigti, todėl pasakyti tikslų skaičių, kiek vietų sumažės, sunku“, – komentavo „Automobilių stovėjimo aikštelės“ vadovas Justas Limanauskas. Pasak jo, jei, pavyzdžiui, A. Mickevičiaus gatvėje anksčiau automobilius buvo galima statyti mišriu būdu, dabar daugelyje gatvių Kauno centre transporto priemones bus galima palikti bus lygiagrečiai važiuojamajai daliai. „Mieste tvarkomos gatvės, šaligatviai tiek, kiek vietų automobiliams statyti bus, tiek jų ir eksploatuosime“, – sakė pašnekovas. 