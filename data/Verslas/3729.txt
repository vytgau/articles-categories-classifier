Lietuvos apeliacinis teismas lapkričio 23 dieną atmetė „Lietuvos geležinkelių“ skundą ir paliko galioti Vilniaus apygardos teismo sausį priimtą sprendimą. Vilniaus apygardos teismo sprendimu, geležinkeliai Didžiosios Britanijos bendrovei „Aecom Infrastructure & Enviroment UK“ turi sumokėti 96 tūkst. eurų, „Kelprojektui“ – 99,1 tūkst. eurų, o Ispanijos „Ardanuy Ingeneria“ – 45,2 tūkst. eurų. Visoms bendrovėms taip pat priteistos 6 proc. palūkanos ir bylinėjimosi išlaidos. Ginčas vyko dėl delspinigių, kuriuos „Lietuvos geležinkeliai“ įskaitė, nes buvo vėluojama atlikti darbus. Projektuotojai teismo prašė priteisti iš viso 770 tūkst. eurų. 8,8 mln. eurų vertės sutartį su projektuotojais „Lietuvos geležinkeliai“ pasirašė 2011 metų birželį. Pagal ją bendrovės per dvejus metus turėjo parengti geležinkelio ruožo Jonava–Radviliškis–Šiauliai projektą.