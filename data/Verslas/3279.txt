Vakarų, pietryčių ir rytų Lietuvoje magistraliniai keliai šlapi, krašto keliai taip pat šlapi, vietomis su šlapio sniego provėžomis. Rajoniniai keliai padengti šlapio sniego sluoksniu, slidūs. Hidrometeorologijos tarnybos duomenimis, naktį, daugiausia vakariniuose rajonuose, nedideli krituliai. Vietomis galima silpna lijundra. Eismo sąlygas sunkins plikledis, kai kur tvyros rūkas. Žemiausia oro temperatūra nuo vieno iki šešių laipsnių šalčio, o pajūryje nuo nulio iki dviejų laipsnių šilumos.