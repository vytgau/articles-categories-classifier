Bendrovės apyvarta per finansinius metus, kurie prasideda liepą ir baigiasi kitų metų birželį, sumažėjo 11,2 proc. iki 204,799 mln. eurų, teigiama Registrų centrui pateiktoje 2016–2017 finansinių metų ataskaitoje. Įmonės pardavimo savikaina per metus sumenko 12,7 proc. iki 177,2 mln. eurų, ikimokestinis pelnas ūgtelėjo 51 proc. iki 7,7 mln. eurų. Birželio pabaigoje įmonė turėjo sukaupusi 24 mln. eurų nepaskirstytojo pelno. Birželio pabaigoje įmonėje dirbo 89 darbuotojai (2016 metų birželio pabaigoje – 81). Įmonė valdo 48,92 proc. „Žemaitijos grūdų“ ir 25,07 proc. „Jonavos grūdų“ akcijų. 100 proc. „Agrokoncerno grūdų“ akcijų valdo R. Karbauskis.