„Mūsų politinis tikslas - palaipsniui, iki 2025 metų, atsisakyti anglimi kūrenamų elektrinių“, - K. Kalendos žodžius cituoja ANSA naujienų agentūra. Šis tikslas įtrauktas į Nacionalinės energetikos strategiją, kurią šalies vyriausybė publikuos iki lapkričio 10 dienos, teigė ministras. Dabartiniame įstatymo projekte numatyta šį tikslą įgyvendinti iki 2030 metų. Janas Kowalcigas, klimato kaitos ekspertas iš Tarptautinės nevyriausybinės organizacijos „Oxfam“ Vokietijos padalinio, paragino naująją Vokietijos vyriausybę sekti Italijos pavyzdžiu. „Dabartiniai klimato apsaugos tikslai galės būti įgyvendinti tik kuo greičiau atsisakius anglies“, - sakė jis. Italija šiuo metu turi devynias anglimi kūrenamas elektrines. Jau planuojama uždaryti penkias iš jų, bet norint visiškai atsisakyti iškastinio kuro energijos, būtina plėsti alternatyvius energijos išteklius, teigia vyriausybė. Kaip teigiama strategijos projekte, būtinos 2,3-2,7 mlrd. eurų investicijos, įskaitant ir elektros energijos gamybą deginant dujas Sardinijoje. Pasak K. Kalendos, tikslas iki 2025 metų atsisakyti anglimi kūrenamų elektrinių, galės būti įgyvendintas tik tuo atveju, jeigu vietos valdžios institucijos išvengs „NIMBY“ sindromo („Tik ne mano kieme“) ir išduos būtinus leidimus naujiems energetikos projektams.