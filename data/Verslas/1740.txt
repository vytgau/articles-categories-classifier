Pasak pašnekovo, Europos Komisijos 2016 metais Lietuvoje atlikta apklausa parodė, kad 48 proc. apklaustųjų atsisakytų 1 ir 2 centų monetų. 2017 metais pakartotas tyrimas parodė, kad taip manančių daugėja – pernai į klausimą teigiamai atsakė jau 52 proc. apklaustųjų. „Tai rodo, kad reikėtų pradėti diskusiją. Eurozonoje vidurkis – 60 proc.“, – teigia Lietuvos banko grynųjų pinigų departamento Direktorius Deivis Stankevičius. Jis teigia, kad tokie smulkūs pinigai dažniausiai naudojami grąžai, o praktikos galima semtis iš sėkmingai tai įvykdžiusių šalių – Nyderlandų, Airijos ir Suomijos. Beje, prekės brangti dėl to neturėtų. „Lietuvos bankas yra nukaldinęs 90 mln. vienetų 1 cento monetų ir 70 mln. 2 cento monetų. Jų tarp visų monetų yra daugiau nei 50 proc. (...) Kai susidedate visą krepšelį prekių, tai tada būtų apvalinama“, – teigia D. Stankevičius.