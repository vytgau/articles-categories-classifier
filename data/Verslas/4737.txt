Investuotojų dėmesys tebėra sutelktas į nestabilią padėtį Artimuosiuose Rytuose, rašo agentūra „Dow Jones“. Gruodžio mėnesio ateities sandorių „Brent“ rūšies naftos kaina Londono biržoje „ICE Futures“ nuo sesijos pradžios paūgėjo 0,36 JAV dolerio, arba 0,62 proc., iki 58,24 JAV dolerio už barelį. O lapkričio mėnesio ateities sandorių WTI rūšies naftos kaina Niujorko prekių biržoje (NYMEX) ūgtelėjo 0,2 JAV dolerio, arba 0,39 proc., iki 52,08 JAV dolerio už barelį. Antradienį „Brent“ pabrango 0,06 JAV dolerio, arba 0,01 proc., o WTI – 0,01 JAV dolerio, arba 0,02 procento. Rinkos dalyviai taip pat laukia duomenų apie JAV komercinių „juodojo aukso“ atsargų savaitės pokyčius. „The Wall Street Journal“ apklausti ekspertai prognozuoja, kad šios atsargos per praėjusią savaitę sumažėjo vidutiniškai 3,2 mln. barelių. Oficialūs atsargų duomenys bus paskelbti vėliau trečiadienį. Tuo tarpu Amerikos naftos institutas (API) antradienį pranešė, kad JAV komercinės naftos atsargos praėjusią savaitę sumažėjo 7,1 mln. barelių, o benzino atsargos padidėjo 1,6 mln. barelių. Vidutinėmis „S&P Global Platts“ apklaustų analitikų prognozėmis, naftos atsargos sumažėjo 3,9 mln. barelių, o benzino atsargos – 340 tūkst. barelių.