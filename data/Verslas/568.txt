Palyginti su 2017 m. trečiu ketvirčiu, paskutinį praėjusių metų ketvirtį būsto kainos euro zonoje pakilo 0,9 proc., o visoje ES - 0,7 proc. Tuo tarpu Lietuvoje per paskutiniuosius tris 2017 m. mėnesius, palyginti su tų pačių metų trečiu ketvirčiu, būsto kainos išaugo 0,2 proc., o per visus metus - 6,9 proc. Turimais duomenimis, iš ES narių 2017 m. ketvirtą ketvirtį, palyginti su analogišku ankstesnių metų ketvirčiu, būsto kainos labiausiai pakilo Airijoje (11,8 proc.), Portugalijoje (10,5 proc.) ir Slovėnijoje (10 proc.), tuo tarpu Italijoje būsto kainos krito 0,3 proc. Palyginti su trečiu 2017 m. ketvirčiu, būsto kainos daugiausiai pašoko Slovėnijoje (3,7 proc.), Kroatijoje (3,2 proc.) ir Kipre (2,7 proc.), o kainų kritimas lyginamuoju laikotarpiu fiksuotas Švedijoje (2,8 proc.), Danijoje (1,7 proc.) bei Belgijoje (0,4 proc.).