Tai buvo dvigubai daugiau už antroje vietoje vasarį buvusią „Google Lithuania“, kuri savo šešiems darbuotojams vidutiniškai mokėjo po 11 479 eurus. Trečioje vietoje buvo nekilnojamojo turto valdymu užsiimanti „Civinity“ su aštuoniais darbuotojais. Jiems mokėta po 11 247 eurus „ant popieriaus“. Dideliais atlyginimais antrąjį 2018 metų mėnesį pasižymėjo informacinių technologijų įmonės „Oracle East Central Europe Limited“ filialas. Šeši jo darbuotojai vidutiniškai uždirbo po 10 143 eurus. SIA „Novartis Baltics“ Lietuvos filialas savo 39 darbuotojams išmokėjo 9 848 eurų dydžio atlyginimus. Reklamos agentūros „Baxalta Lithuania“ vidutinis atlyginimas „ant popieriaus“ keturiems darbuotojams vasarį sudarė 9 751 eurą. „Samsung Electronics Lithuania“ 19 darbuotojų vidutiniškai uždirbo po 9 175 eurus. Plastikinius gaminius gaminanti „Danplastas“ 44 darbuotojams išmokėjo 9 003 eurus siekiančius atlyginimus „ant popieriaus“. Farmacijos prekių didmenine prekyba užsiimanti „Orion Pharma“ vasarį mokėjo 8 511 eurų vidutinius atlyginimus, kuriuos gavo 5 jos darbuotojai. Dešimtoje didžiausius atlyginimus mokėjusių darbdavių vietoje 2018 metų vasarį buvo prekybos agentų veikla užsiimanti „Schuco Lietuva“. Dvylika darbuotojų turinti įmonė mokėjo 8 329 eurų vidutinius atlyginimus „ant popieriaus“.