Investuotojai ir analitikai tikisi, kad FRS padidins bazinę palūkanų normą, o ECB nepakeis savo pinigų politikos. Euro kursas, penktadienio vakare Niujorke siekęs 1,1774 JAV dolerio, pirmadienio ryte ūgtelėjo iki 1,1784 JAV dolerio. JAV dolerio kursas jenos atžvilgiu tebesudaro 113,53 jenos, o euras Japonijos valiutos atžvilgiu pabrango iki 133,78 jenos. JAV dolerio indeksas ICE smuktelėjo 0,1 procento. Tuo tarpu Kinijos centrinis bankas pirmą kartą nuo lapkričio 24 dienos padidino orientacinį juanio kursą JAV dolerio atžvilgiu – nuo 6,6218 juanio už JAV dolerį praėjusį penktadienį iki 6,6152 juanio, praneša agentūra „Dow Jones“. Be to, centrinis bankas pirmą kartą per dvi savaites finansų sistemai suteikė likvidumo, tačiau suma buvo nedidelė ir sudarė apie 20 mlrd. juanių (3,02 mlrd. JAV dolerių).