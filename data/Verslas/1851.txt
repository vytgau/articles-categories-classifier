Skelbiama, kad dėl šios problemos uždaryti restoranai keliuose Londono rajonuose, Bristolyje, Velse, Češyro, Devono, Safolko, Berkšyro grafystėse bei dar keliuose šalies regionuose. Iš viso Jungtinėje Karalystėje veikia apie 900 „KFC” restoranų, kurių maždaug 80 proc. veikia frančizės pagrindu. Šiuo metu ir toliau dirba tik 279 restoranai, pranešė BBC. Praėjusią savaitę „KFC” pakeitė pristatymo kompaniją, ir dabar vištieną į restoranus pristato logistikos kompanija „DHL”. Vištienos deficitas kilo būtent po pristatytojo pakeitimo, pripažįsta „KFC”. „Neseniai mes pradėjome dirbti su nauju pristatymo partneriu, tačiau jiems kilo nedidelių problemų, nes pristatyti vištienos į 900 restoranų visoje Britanijoje yra gana sunku“ – aiškino „KFC” atstovai. Tuo tarpu „DHL” atsiprašo už kilusias problemas ir šiuo metu jas sprendžia. „KFC” priklauso stambiausiai pasaulyje pagal valdomų įmonių skaičių restoranų kompanijai „Yum! Brands“, kuri 135-ose šalyse valdo daugiau nei 45 tūkst. restoranų. Šiai kompanijai priklauso ir prekių ženklai „Pizza Hut“ ir „Taco Bell“. Daugiau naujienų saviems Jungtinėje Karalystėje - tiesa.com.