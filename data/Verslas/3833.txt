Mero teigimu, įmonė Lietuvoje įsteigs 900 naujų darbo vietų. Planuojama, kad įmonė Vilniuje įsikurs 2018 metų pavasarį. „Pasaulinio garso prekės ženklo biuras greitame ir atvirame Vilniuje nuo kitų metų pavasario – geresnės naujienos ketvirtadienio vakarui ir negalėjo būti“, – teigiama Vilniaus meros feisbuko paskyroje. Booking.com yra didžiausia kelionių planavimo platforma pasaulyje. Savo veiklą įmonė pradėjo 1996 metais Amsterdame. Šiuo metu booking.com turi 15 tūkstančių darbuotojų 70-yje šalių. Įmonė kasdien rezervuoja 1,5 mln. numerių. Booking.com keliautojams pateikia didžiausią pasaulyje puikių viešnagės vietų pasirinkimą, įskaitant apartamentus, atostogų būstus, šeimos valdomus nakvynės su pusryčiais namus, prabangius 5 žvaigždučių kurortus, namelius medžiuose ir net iglu. Booking.com svetainę ir mobiliąsias programėles galima naudoti daugiau nei 40 skirtingų kalbų, klientams siūlomos 1 534 024 apgyvendinimo įstaigos 123 263 kelionių kryptimis, 229 šalyse ir teritorijose visame pasaulyje, teigiama įmonės aprašyme.