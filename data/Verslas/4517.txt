Grynasis pelnas sumenko 13,9 proc. iki 21,1 mln. eurų, pranešė bendrovė per „Nasdaq“ Talino biržą. Daugiausiai pajamų gauta Latvijoje – 51,1 mln. eurų, 5,8 proc. daugiau nei pernai sausį-rugsėjį. Pajamos Estijoje augo 27,8 proc. iki 41,5 mln. eurų, Lietuvoje – 10,4 proc. iki 20,2 mln. eurų, Italijoje – 19,5 proc. iki 22,6 mln. eurų. Per devynis šių metų mėnesius bendrovė investavo 6,7 mln. eurų – 76,5 proc. mažiau nei prieš metus. Trečiojo metų ketvirčio pajamos padidėjo 1,1 proc. iki 54,2 mln. eurų, grynasis pelnas sunyko 40,6 proc. iki 8,5 mln. eurų. Laikotarpio pabaigoje „Olympic Entertainment Group“ valdė 117 kazino, iš 52 Latvijoje, 24 Estijoje, 18 Lietuvoje, 15 Italijoje, septynis Slovakijoje, vieną Maltoje. Bendrovei taip pat priklausė 28 lažybų kontoros. Bendrovė turi kiek daugiau negu 3 tūkst. darbuotojų.