Agentūra pranešė, kad trečiadienį akcijas iš V. Tomkaus įsigijo „Eltos“ vadovės Gitanos Markovičienės valdoma įmonė „GM Media Invest“. Likusias 20 proc. „Eltos“ akcijų numatoma įsigyti artimiausiu metu. Apie sandorį pranešta pernai liepą, o pernai rugpjūtį „Eltos“ vadove paskirta buvusi viena Darbo partijos vadovių G. Markovičienė. Praėjusių metų pabaigos nuo „Eltos“ atskirtas nekilnojamojo turto valdymas – naujai sukurtai V. Tomkaus netiesiogiai valdomai įmonei „Gedimino 21“ perduotas buvęs „Eltos“ pastatas Vilniaus centre. Pernai gruodį „GM Media Invest“ iš bendrovės „Delfi“ įsigijo žurnalų „Moteris“, „Mano namai“, „Tavo vaikas“, „Cosmopolitan“ ir „Panelė“ leidybos verslą ir šių prekės ženklų interneto portalus.