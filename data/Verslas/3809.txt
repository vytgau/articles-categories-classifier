Būtent jį turėjo pasiekti Ukrainą aplenkiantis dujotiekis „South Stream“, kurio projekto Kremlius atsisakė 2014-ųjų pabaigoje, apkaltinęs Europos Komisiją sąmoningai trukdžius jį įgyvendinti. „Gazprom“ paskelbė „Turkish Stream“ antrosios gijos maršruto planą, pagal kurį šis vamzdynas iš Turkijos Austriją pasiektų per Bulgariją, Serbiją ir Vengriją. Kiek daugiau nei prieš pusmetį pradėtas tiesti „Turkish Stream“ jūroje bus maždaug 930 kilometrų ilgio, į sausumą išnirs apytikriai už 100 kilometrų nuo Stambulo. Kiekvienos iš dviejų jo gijų metinis pralaidumas bus 15,75 mlrd. kubinių metrų. Pirmoji gija turėtų pradėti veikti iki 2018 metų balandį, antrosios – 2019 metais. Dujos pirmąja gija būtų tiekiamos Turkijai, antrąja – per Turkiją Europai. Rugsėjį „Gazprom“ pranešė su Turkijos bendrove „Botas“ steigiantis bendrą įmonę „Turkish Stream“ atšakos per Turkiją į Europą tiesimui bei aptarė atitinkamus planus su Bulgarijos energetikos ministerija.