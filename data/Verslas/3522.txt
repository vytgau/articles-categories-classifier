Trečiadienį „Easyjet“ pranešė planuojanti nuo sausio pradėti 250 naujų skrydžių tarp pagrindinio Vokietijos oro linijų „Lufthansa“ mazgo, Berlyno Tėgelio oro uosto, ir Diuseldorfo, Frankfurto, Štutgarto bei Miuncheno, pagrindinio Vokietijos oro transporto vežėjos vidaus tinklo. „Easyjet“ taip pat pranešė apie 15 naujų tarptautinių skrydžių iš Tėgelio, įskaitant Vieną, Ciurichą ir Romą. „Easyjet“ planuoja dar labiau plėsti savo teikiamų paslaugų mastą iš Tėgelio nuo kitų metų kovo, kai ji paskelbs savo naują skrydžių planą. Britų pigių skrydžių bendrovės skrydžiai iš Berlyno anksčiau buvo vykdomi tik iš Šionefeldo oro uosto, rytinėje miesto dalyje. Rugpjūčio 15 dieną tuomet antra didžiausia Vokietijos aviacijos įmonė „Air Berlin“ pranešė pradedanti bankroto procedūrą po to, kai didžiausia jos akcininkė „Etihad“ nutarė nutraukti nuostolingosios bendrovės finansavimą. Kaip jau skelbta, pagal susitarimą „Easyjet“ perims dalį „Air Berlin“ operacijų Berlyno Tegelio oro uoste, taip pat iki 25 „Airbus“ A320 lėktuvų nuomas bei apie 1 tūkst. pilotų ir keleivių salono įgulos narių. Europos Komisija oficialų sprendimą dėl sandorio žada paskelbti iki gruodžio 12 dienos.