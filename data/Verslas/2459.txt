Registrų centro duomenimis Pelesos gatvės pradžioje stovintis daugiaaukšis priklauso bendrovei „T Parkas“, o ši – „M14 Invest“, kurios akcininkas yra Alfredas Eitutis. „Mes nuomojame įvairias patalpas. Yra ir 200 kv. metrų ir yra iki 2 tūkst. kv. m. Bendrai patalpos yra per 8 aukštus. Mūsų nuoma nuo 3,5 Eur iki 4 Eur už kvadratinį metrą. Tai ilgalaikės nuomos kaina“, – pasakojo verslininkas. Anot jo, dabar vykdoma pastato rekonstrukcija bus baigta „link vasaros“. Tiesa, tik pirmų aukštų. 5-8 aukštuose remontai vyks ir toliau, nes kol kas jie yra projektuojami. „Sodros“ duomenimis, sausio 22 d. „T Parkas“ turėjo 3 darbuotojus, nors praėjusį lapkritį jų buvo 7 ir vidutiniškai jie uždirbo 248,32 Eur neatskaičius mokesčių. „M14 Invest“ turi 27 darbuotojus. Lapkričio mėnesį jie vidutiniškai uždirbo 542 Eur neatskaičius mokesčių. Šios bendrovės skola „Sodrai“ yra 4,8 tūkst. Eur. A. Eitutis taip pat vadovavo projektui „Mindaugo 14”, kai buvo renovuotas senasis policijos pastatas Mindaugo gatvėje Vilniuje. 