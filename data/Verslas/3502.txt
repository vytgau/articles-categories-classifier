Palyginti su tuo pačiu praėjusių metų ketvirčiu, euro zonos ir ES ūkis paaugo po 2,6 proc., kai antrą ketvirtį augimas siekė po 2,4 proc. „Eurostat“ duomenimis, Lietuvos BVP, palyginti su antru šių metų ketvirčiu, liepos - rugsėjo mėnesiais išaugo 0,1 proc., o palyginti su 2016 m. trečiu ketvirčiu, - 3,4 proc. Tarp savo duomenis „Eurostat“ pateikusių ES šalių didžiausias ketvirtinis BVP prieaugis fiksuotas Rumunijoje (2,6 proc.), Maltoje (1,9 proc.), Latvijoje (1,5 proc.) ir Lenkijoje (1,2 proc.). Tuo tarpu bendras šalies ūkio nuosmukis fiksuotas Danijoje (0,1 proc.). Trečią 2017 m. ketvirtį namų ūkių išlaidos euro zonoje augo 0,3 proc., o visoje ES - 0,5 proc.; bendrojo pagrindinio kapitalo formavimas abiejose zonose išaugo po 1,1 proc. Eksportas euro zonoje ūgtelėjo 1,2 proc., o visoje ES - 0,9 proc., importas euro zonoje kilo 1 proc., o visoje ES augimas siekė 1 proc. Savo duomenų „Eurostat“ nepateikė Airija ir Liuksemburgas.