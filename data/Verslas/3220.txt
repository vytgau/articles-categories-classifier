Parlamentarai antradienį po svarstymo pritarė Seimo nutarimo projektui: už balsavo 63 Seimo nariai. Toliau nutarimas bus svarstomas Ekonomikos komitete ir į Seimą grįš ketvirtadienį. „Gal reikėtų koreguoti akcinių bendrovių įstatymą, kur būtų galima išskirti, kad įmonių valdomas valstybės turtas, valdomas patikėjimo teise, turėtų būti privatizuojamas privalomai tik per Turto banką“, – kalbėjo socialdemokratų darbo frakcijos seniūnas Andrius Palionis. Seimo Energetikos komisijos vadovas „valstietis“ Virgilijus Poderys piktinosi, kad nutarimas skirtas tik vienai įmonei. „Apie kitą turtą nepasisakoma“, – teigė jis. Seimas taip pat siekia paraginti Vyriausybę, kad valstybės turtas būtų privatizuojamas tik per Turto banką ir pagal jo taisykles – tokiu būdu valstybės valdomų įmonių nekilnojamasis turtas duotų didžiausią grąžą valstybei. „NT Valdos“ įkurtos 2010 metais.