Valdyba pranešė, kad reorganizavimo metu Lietuvoje veikiantis AB „Citadele“ bankas bus prijungtas prie Latvijoje veikiančio AS „Citadele banka“ ir mūsų šalyje toliau veiks kaip to banko filialas. Duodamas sutikimą, Lietuvos bankas atsižvelgė į tai, kad, įvykdžius reorganizaciją, sisteminės rizikos lygis bankų sektoriuje nepadidės. Keičiantis tik teisiniam AB „Citadele“ banko statusui, o ne banko struktūrai, AB „Citadele“ rinkos dalis Lietuvoje pagal turtą, paskolas ir indėlius nepasikeis.