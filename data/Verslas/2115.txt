Pasak direkcijos, Lietuvoje magistralinių kelių dangos sausos, krašto keliai daugiausia drėgni, miškingose vietovėse vietomis provėžoti. Mažesnio eismo intensyvumo rajoniniai keliai drėgni, vietomis provėžoti, padengti prispausto sniego sluoksniu, slidūs. Vakarų Lietuvoje dėl rūko matomumas vietomis sumažėjęs ir siekia 100 metrų. Šalyje be kritulių. Oro temperatūra svyruoja nuo 5 iki 8 laipsnių šalčio, šiaurės vakarų Lietuvoje – nuo 11 iki 14 laipsnių šalčio. Vandens gylis kelio Šilutė–Rusnė apsemtame ruože išlieka 60 centimetrų. Lengvųjų transporto priemonių eismas draudžiamas, juos per apsemtą ruožą kelia specialios transporto priemonės. Hidrometeorologijos tarnybos duomenimis, dieną daugelyje pietinių ir rytinių rajonų truputį pasnigs. Aukščiausia oro temperatūra bus nuo 0 iki 5 laipsnių šalčio.