Savivaldybės įmonė „Susisiekimo paslaugos“ informuoja, jog pavyko operatyviai atnaujinti viešojo transporto bilietų platinimo veiklą, kuri buvo trumpam laikinai sutrikusi. Vilniečiai jau gali sėkmingai papildyti Vilniečio korteles įprastose viešojo transporto bilietų platinimo vietose ir įmonės klientų aptarnavimo centruose. Kaip ir anksčiau, taip pat viešuoju transportu vykstantys vilniečiai gali pildyti Vilniečio kortelę internetu, naudotis mobiliosiomis programėlėmis m.Ticket, Trafi arba įsigyti vienkartinius kelionės bilietus iš autobuso ar troleibuso vairuotojo.