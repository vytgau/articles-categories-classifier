Įmonės pasirašė tris 848,7 tūkst. eurų vertės sutartis, o konkurso laimėtojas pasirinktas pagal mažiausios kainos kriterijų. Konkurse taip pat dalyvavo bendrovė „Sweco Lietuva“, kurios pasiūlymų vertė siekė 865,7 tūkst. eurų, bei Valstybės žemės fondas ir įmonė „Geometra“ - 1,39 mln. eurų, o Geležinkelio tiesimo centro 1,3 mln. eurų vertės pasiūlymas atmestas dėl netinkamos kvalifikacijos, nurodoma viešojo pirkimo ataskaitoje. Projektas apims žemės paėmimą Kauno miesto ir rajono, Jonavos, Kėdainių, Panevėžio ir Pasvalio rajonuose. Susisiekimo ministerija dar šių metų pradžioje apie žemės paėmimą informavo 2031 sklypų, kurie patenka į šią teritoriją, savininką. Visuomenės poreikiams reikės paimti apie 1,2 tūkst. privačios ir 63 valstybinės žemės sklypų, kurių tiksli kaina paaiškės, įvertinus šį turtą. Vertintojai bus pasirinkti konkurso keliu, o procedūras planuojama baigti 2019 metų antroje pusėje. 2014 metais prognozuota, kad išpirkti žemę gali reikėti apie 753 mln. eurų.