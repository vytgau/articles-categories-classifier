Privati Nyderlandų organizacija šiuos duomenis paskelbė sekmadienį. Šia informacija, 2017-aisiais apskritai nebuvo nė vieno mirtino incidento su dideliais komerciniais keleiviniais lėktuvais. Tačiau į sąrašą neįtrauki du paskutinę 2017-ųjų dieną įvykę incidentai, kaip Australijoje nukritus hidroplanui žuvo 6 žmonės ir Kosta Rikoje nukritus lengvajam lėktuvui žuvo 12 žmonių. Anot „Aviation Safety Network“, kasmet pasaulyje priskaičiuojama per 3,7 mlrd. lėktuvų keleivių. 2016-aisiais būta 16 civilinių lėktuvų nelaimių, kuriose žuvo 303 žmonės. Nauji skaičiai atitinka nuo 1997-ųjų besitęsiančią tendenciją civilinėje aviacijoje, pastebi „Aviation Safety Network“. Nelaimių skaičius mažėja dėl saugumo priemonių. „Aviation Safety Network“ yra privatus nepriklausomas duomenų bankas, nuo 1996-ųjų renkantis duomenis apie incidentus aviacijoje. Praėjusiais metais į mirtinus incidentus pateko sportiniai bei krovininiai lėktuvai. Pastarąjį kartą didelis komercinis keleivinis lėktuvas katastrofą patyrė 2016 metų lapkričio 28-ąją, kai sudužo Brazilijos futbolo klubą „Chapecoense“ skraidinęs orlaivis. Tada per nelaimę, kurią sukėlė degalų trūkumas prieš pat lėktuvo nusileidimą, žuvo 71 žmogus. Tarp aukų buvo 19 žaidėjų ir jų treneriai. Rimtas incidentas įvyko sausio mėnesį, kai viename Kirgizijos kaimelyje nukrito Turkijos krovininis lėktuvas. Šios katastrofos metu žuvo visi 4 įgulos nariai bei 35 civiliai. „To70“ perspėja, kad, nepaisant itin aukšto keleivinių lėktuvų saugumo, prie rekordiškai žemo katastrofų skaičius praėjusiais metais prisidėjo ir sėkmė. Be to, į tyrimą nebuvo įskaičiuoti karinių lėktuvų bei sraigtasparnių incidentai, todėl nebuvo įskaičiuota pati mirtingiausia praėjusių metų aviakatastrofa, kai liepą sudužo Mianmaro karinis lėktuvas, pasiglemžęs visų 122 juo skridusių žmonių gyvybes.