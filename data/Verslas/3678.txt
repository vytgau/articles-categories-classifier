Liuksemburgo platformoje „Bitstamp“ bitkoino vertė ketvirtadienį krito 8 proc., iki 9 tūkst. dolerių. Po kelių minučių kriptovaliuta vėl šoktelėjo 200 dolerių bei kainavo apie 9,2 tūkst. Nepaisant kritimo per pastarąją parą, bitkoino vertės prieaugis šiemet vis dar siekia maždaug 850 proc. Kai kurie žinomi investuotojai perspėja, kad kriptovaliuta žengia į „burbulo teritoriją“, o Anglijos bankas, prieš investuojant į bitkoinus, ragina investuotojus „padaryti namų darbus“. Be to, bitkoinas ketvirtadienį žemyn su savimi nusitempė ir kitas kriptovaliutas - didžiausiu bitkoino konkurentu laikoma valiuta „Etherum“ krito apie 19 proc.