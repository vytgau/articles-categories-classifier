Atsižvelgdama į tai, kad Rato kredito unija pripažino didžiąją dalį pažeidimų bei veiklos trūkumų ir jau ėmėsi veiksmų, kad juos pašalintų, Lietuvos banko Priežiūros tarnyba ją įspėjo ir įpareigojo per dešimt darbo dienų parengti trūkumų pašalinimo priemonių planą, o visus trūkumus pašalinti iki 2018 m. kovo 31 d., pranešė Lietuvos bankas. Skiriant nuobaudą atsižvelgta ir į tai, kad pažeidimai neturėjo reikšmingos neigiamos įtakos indėlininkų ir kitų kreditorių interesams bei stabiliai ir patikimai kredito unijos veiklai. Pagal turto dydį Rato kredito unija yra ketvirta kredito unijų sistemoje.