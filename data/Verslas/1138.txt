Pirminiame viešajame akcijų siūlyme „Novaturas“ išplatino 27 proc. akcijų už 22 mln. eurų. Įmonė tikėjosi, kad bus išplatinta 50-66 proc. akcijų už 50-70 mln. eurų. Akcijos kaina siekė 10,5 euro - planuota, kad maksimali kaina buvo 13,5 euro. Anot „Novaturo“, tai pirmasis didelės apimties IPO Lietuvoje nuo 2010-ųjų ir pirmasis IPO vienu metu įgyvendintas Lietuvoje, Lenkijoje ir Estijoje. Mažmeniniams investuotojams paskirstytos 121 902 akcijos arba 5,8 proc. visų siūlymo akcijų. Mažmeninių investuotojų pateiktos paraiškos buvo sumažintos apie 40 proc. Bendrovės kapitalizacija, remiantis galutine IPO akcijų kaina, sieks 82 mln. eurų.