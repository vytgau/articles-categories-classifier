Antroje vietoje pagal vidutinį metinį atlyginimą užsienio specialistams atsidūrė San Francisko miestas, JAV, kur specialistai iš užsienio uždirba apie 207 tūkst. dolerių. Trečia vieta atiteko Šveicarijos Ciurichui (kiek mažiau nei 207 tūkst. dolerių). Į dešimtuką taip pat pateko Šanchajus (Kinija) - 202 tūkst. dolerių, Ženeva (Šveicarija) - beveik 185 tūkst. dolerių, Niujorkas (JAV) - 182 tūkst., Los Andželas (JAV) - 161 tūkst., Džakarta (Indonezija) - per 152 tūkst., Honkongas (Kinija) - 148 tūkst., ir Paryžius (Prancūzija) - beveik 140 tūkst. Nors Azijos šalyse specialistams iš užsienio siūlomi didesni atlyginimai, į miestų su geriausiomis darbo sąlygomis užsienio specialistams penketuką nepateko nei Mumbajus, nei Šanchajus, nei Džakarta. Apklausos duomenimis, perspektyviausiais miestais karjeros augimo atžvilgiu laikomi tokie miestai kaip San Franciskas, Londonas (užimantis 26-ą vietą atlyginimų reitinge), Niujorkas, Dublinas (37 vieta) ir Birmingamas (50-oji vieta). Pažymima, kad Dubline ir Birmingame užsienio specialistų metiniai atlyginimai žemesni už vidurkį - atitinkamai 91,4 ir 62 tūkst. dolerių.