Lietuvoje buvo importuota 72 proc. suvartotos elektros: 35 proc. - iš Švedijos, 33 proc. - iš Latvijos, Estijos ir Suomijos, 32 proc. elektros - iš trečiųjų šalių. Ženkliai išaugus kainoms Šiaurės šalyse, importo srautas į Baltijos šalis per „Nordbalt“ ir „Estlink“ jungtis sumažėjo 38 proc., tuo tarpu iš Lenkijos importas padidėjo 78 proc. Baltijos šalyse 8 proc. padidėjusį suvartojimą dengė išaugusi vietinė generacija - Latvijoje ir Estijoje vietinė gamyba išaugo atitinkamai 19 proc. ir 15 proc. Praėjusią savaitę elektros srautui į Lietuvą tarptautinių Latvijos-Lietuvos jungčių pralaidumas vidutiniškai buvo išnaudojamas 42 proc., Baltarusijos-Lietuvos - 21 proc.