Kovo 4 d. sniego sankaupas nuo pagrindinės Jungtinės Karalystės (JK) geležinkelių susisiekimo arterijos šalino traukinys su sniego valytuvu priekyje. JK vaizdo įraše užfiksuota, kaip po didžiausios pūgos per pastarųjų trijų dešimtmečių laikotarpį mašinisto valdomas traukinys Strumpshaw traukinių stotyje šalino sniegą nuo Noridžo–Loustofto geležinkelio linijos. Kaip naujienų agentūrai „Reuters“ teigė JK geležinkelių tinklo atstovai, naudojami skirtingų rūšių sniego valytuvai, tvirtinami prie traukinio priekinės dalies, tačiau tai daroma tik tada, kai užtikrintai žinoma, kad daugiau sniego neiškris. Visiems sniego valytuvams, kurie priklauso krovinių gabenimo įmonėms, reikia mažiausiai dviejų lokomotyvų, kad būtų įmanoma prasiveržti pro sniego sankaupas. Dėl stingdančio šalčio bangos, pramintos žvėrimi iš Rytų, praėjusią savaitę nekilo ir nesileido lėktuvai, stojo susisiekimas traukiniais, blokuoti keliai, laikinai uždarytos mokyklos.