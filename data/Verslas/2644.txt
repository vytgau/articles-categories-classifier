Lietuvoje importuota 80 proc. suvartotos elektros energijos: 23 proc. - iš Švedijos, 51 proc. - iš Latvijos, Estijos ir Suomijos, 26 proc. elektros - iš trečiųjų šalių. Praėjusią savaitę Baltijos šalyse suvartojimas augo 11 proc., tuo tarpu gamyba Baltijos šalyse didėjo 23 proc. Labiausiai - 32 proc. gamyba išaugo Estijoje, o Latvijoje gamyba didėjo 22 proc. Tuo tarpu Lietuvoje gamyba mažėjo 4 proc. Baltijos šalyse labiausiai augo šiluminių elektrinių gamyba - net 59 proc., o hidroelektrinių gamyba didėjo 10 proc. Tuo tarpu, palyginti su sausio pirmąja savaite, vėjo elektrinių generacija Baltijos šalyse mažėjo 54 proc. Lietuvoje 55 proc. didėjo hidroelektrinių gamyba ir 87 proc. šiluminių elektrinių gamyba, tuo tarpu vėjo elektrinių gamyba sumažėjo 40 proc. Sausio 8-14 dienomis elektros srautui į Lietuvą tarptautinių Latvijos-Lietuvos jungčių pralaidumas vidutiniškai buvo išnaudojamas 59 proc., o Baltarusijos-Lietuvos - 28 proc. Tarptautinių Estijos-Latvijos elektros jungčių pralaidumas elektros srautui iš Estijos į Latviją vidutiniškai buvo išnaudojamas 42 proc. Elektros srautui Lenkijos kryptimi Lietuvos ir Lenkijos jungties pralaidumas buvo vidutiniškai išnaudojamas 63 proc., o Lietuvos kryptimi - 2 proc. Praėjusią savaitę Lietuvos - Švedijos „NordBalt“ tarpsisteminėje jungtyje išduoti pralaidumai Lietuvos kryptimi buvo išnaudojami 50 proc., o Švedijos kryptimi - 3 proc.