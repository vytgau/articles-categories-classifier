Pernai „Auga Group“ gavo 8,122 mln. eurų paskirstytinojo pelno. Bendrovė pranešė, kad 1,069 mln. eurų pelno skiria į privalomąjį rezervą, 957 tūkst. eurų – į rezervą akcijoms suteikti, o 6,096 mln. eurų nutarta perkelti į kitus metus. „Auga Group“ dividendų nemokėjo ir užpernai. „Auga Group“ praėjusiais metais gavo 48,784 mln. eurų audituotų konsoliduotų pajamų – 23,1 proc. daugiau nei 2016 metais, kai jos buvo 39,63 mln. eurų. 88,13 proc. „Auga group“ akcijų priklauso K. Juščiaus valdomai „Baltic Champs“, dar 5,83 proc. – „Multi Asset Selection Fund“. „Auga Group“ akcijos kotiruojamos Vilniaus biržos Papildomajame prekybos sąraše ir Varšuvos vertybinių popierių biržoje.