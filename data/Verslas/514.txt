Finansinė apyvarta augo 22 proc. iki 347,7 mln. eurų, pelnas iki mokesčių, palūkanų ir amortizacijos atskaičiavimų (EBITDA) - 5,9 karto iki 20,2 mln. eurų. 2017-aisiais Latvijos skrydžių bendrovė fiksavo savo istorinį keleivių skaičiaus rekordą - 3,523 mln. žmonių, o tai - 22 proc. daugiau nei užpernai. „2017-eji mums buvo labai sėkmingi metai. Pasiūlėme skrydžius 13 naujų maršrutų, pagerinome teikiamų paslaugų kokybę, todėl sulaukė įspūdingo keleivių skaičiaus augimo. Vis dėlto, to nebuvo įmanoma pasiekti be mūsų pradėtų naudoti naujų „Bombardier CS300“, - sakė „Air Baltic“ vadovas Martinas Gaussas. Pernai bendrovė atliko 50,09 tūkst. skrydžių - 14 proc. daugiau nei 2016 metais, o vidutinis keleivių vietų lėktuvuose užimtumas padidėjo nuo 74 proc. iki 76 procentų. „Air Baltic“ aptarnauja daugiau kaip 60 oro linijų iš Rygos, taip pat skraidina iš Vilniaus ir Talino.