Bendrovės duomenimis, šį kartą toks rodiklis pasiektas keturiomis minutėmis greičiau nei 2016 metais, kai pardavimų apimtys šią dieną pasiekė 180 mlrd. juanių (apie 26,2 mlrd. dolerių pagal tuo metu galiojantį valiutos kursą). Iš viso praėjusiais metais per Vienišių dieną buvo išsiųsta apie 467 mln. siuntinių, arba apie 1,5 proc. visų 2016 metų rodiklio. Vienišių diena, dar žinoma kaip Dvigubo vienuoliktuko diena, Kinijos mažmenininkėms tampa vienu svarbiausių įvykių per visus metus. Lapkričio 11-ąją studentai pirmą sykį paminėjo 1990-ųjų viduryje, o šventės data išsirinkta neatsitiktinai - ją sudaro keturi vieniši skaičiai: 11/11. Vienišių dieną pradėta švęsti 1993 metais viename iš Nankino universitetų. Manoma, kad studentai šią šventę sumanė kaip atsvarą Valentino dienai: kad tie, kurie neturi poros, galėtų ką nors nusipirkti sau. Pastaraisiais metais ši tradicija peraugo į tendenciją, ir Kinijos prekybos centrai bei interneto mažmenininkės rengia stambaus masto išpardavimus šią dieną, Pirmoji „Alibaba“ išpardavimų šventė, kurioje dalyvavo vos 27 prekybos bendrovės, vyko 2009 metais. Tuomet šios šventės tikslas buvo patraukti dėmesį į elektroninės prekybos svarbą. Tačiau per pastaruosius aštuonerius metus šis renginys tapo didžiausiu išpardavimu pasaulyje ir yra vadinamas Kinijos „Juoduoju penktadieniu“.