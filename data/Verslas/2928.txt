Analitikai perspėja, kad pasaulinių akcijų rinkų gali laukti netikrumo pilni metai, ypač tam įtakos gali turėti Donaldo Trumpo iniciatyva mažinti mokesčius. Investuotojai 2018 metus pradėjo optimistinėmis nuotaikomis, nes pasaulio rinkose, ypač Jungtinėse Valstijose paspartėjo darbo vietų kūrimo procesas. Antradienio prekybos akcijomis pabaigoje Volstrite buvo užfiksuotas žymus pakilimas: labiausiai brango technologijų įmonių akcijos: „Apple“ , „Amazon“ ir „Alphabet“, akcijos pabrango maždaug 2 procentais. „Nasdaq“ ir „S&P 500“ indeksai prekybą baigė ties rekordiniu lygiu, „Dow“ indeksas priartėjo prie naujų rekordinių aukštumų. Honkongo akcijų indeksas rytinę prekybą baigė 0,3 proc. pakilimu, Šanchajaus - pakilo 0,9 proc. Tuo tarpu Sidnėjaus akcijų indeksas ūgtelėjo 0,1 proc., Singapūro - 0,4 procento. Seulo indeksas pakilo 0,3 proc., Velingtono - 0,2 proc., o Taipėjaus - 0,8 procento. Tokijuje prekyba akcijomis dėl šalyje minimų valstybinių švenčių nevyko. Labiausiai brango technologijų įmonių akcijos. „AAC Technologies“ akcijų vertė pakilo 3 proc. prekyboje Honkonge, antradienį šoktelėjusi 7,5 proc. „Tencent“ akcijos pabrango 2 proc., „Samsung“ akcijų kursas Seulo prekyboje šoktelėjo vienu procentu.