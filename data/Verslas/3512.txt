„Metų pradžioje teko spręsti investicijų trūkumo problemą, kurią paveldėjome iš ankstesnės Vyriausybės, gana vėlai pasirašytos sutartys dėl kreditavimo su bankais, todėl projektų pagal 2016 metais. kvietimą nepavyko išjudinti, kad renovavimo darbai vyktų per vasarą ir šiemet projektai būtų įgyvendinti“, – aiškina aplinkos viceministrė Rėda Brandišauskienė. Būsto energijos taupymo agentūros (BETA) vadovo Valiaus Serbentos teigimu, svarbiausia priežastis, šiemet lėtinusi daugiabučių renovavimo tempą, buvo lietingi orai, kurie neleido statybininkams dengti stogų, šiltinti sienų. Agentūros duomenimis, nuo šių metų pradžios iki gruodžio 1 dienos buvo užbaigti 299 daugiabučių namų renovavimo projektai, o 2016 metais iš viso renovuoti 769, per 2015 metais – 574 daugiabučiai.