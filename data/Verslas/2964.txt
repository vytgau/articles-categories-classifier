SAUSIS 4 d. Diplomatas Darius Degutis paskirtas specialiu ambasadoriumi darbui Astravo atominės elektrinės klausimais. 9 d. Prekybos tinklą „Maxima“ valdančios bendrovės „Maxima LT“ vadove paskirta Kristina Meidė. 20 d. Už šiurkščius tarnybinius pažeidimus iš pareigų atleistas Valstybinės mokesčių inspekcijos vadovas Dainoras Bradauskas. 30 d. Švedijos baldų prekybos grupės „Ikea Group“ bendrovė „IRI Investments Lietuva“ už maždaug 100 mln. eurų Mažeikių rajone įsigijo 45 megavatų galios vėjo jėgainių parką. 31 d. Trijų Baltijos šalių premjerai pasirašė susitarimą dėl europinės geležinkelio vėžės „Rail Baltica“ plėtros. Juo pareikšta politinė valia, kad projektas bus įgyvendintas iki 2026 metų. VASARIS 1 d. Bankai ir kredito unijos pradėjo teikti būtiniausių paslaugų „krepšelio“ paslaugą. 1 d. Telekomunikacijų, IT ir televizijos paslaugų bendrovė „Teo LT“ bei mobiliojo ryšio operatorė „Omnitel“ baigė susijungimą ir pakeitė pavadinimą į „Telia Lietuva“. 1 d. Žemės ūkio investicijų bendrovė „Auga Group“ baigė bankrutuojančios Vokietijos žemės ūkio bendrovės „KTG Agrar“ verslo Lietuvoje įsigijimą. 2 d. Valstybės įmonės „Oro navigacija“ vadovas Algimantas Raščius atleistas iš pareigų. 3 d. Turto bankas nutraukė Vilniaus koncertų ir sporto rūmų rekonstrukcijos konkursą. 8 d. „Maximos grupės“ generaliniu direktoriumi paskirtas Robertas Čipkus, valdybos pirmininku – Petras Jašinskas. 9 d. Baltijos šalių azartinių lošimų rinkoje dominuojanti Estijos bendrovė „Olympic Entertainment Group“ (OEG) baigė Lietuvos lažybų organizatorės „Orakulas“ įsigijimo sandorį. 10 d. Atsistatydino turizmo departamento vadovė Jurgita Kazlauskienė. 10 d. Parlamentinių politinių partijų lyderiai sutarė glaudžiau koordinuoti elektros blokavimą iš Baltarusijoje, netoli Lietuvos sienos, statomos Astravo atominės elektrinės. 22 d. Smulkusis VP grupės įmonių akcininkas Gintaras Marcinkevičius pardavė 2 proc. jo valdytų akcijų Nerijaus Numavičiaus kontroliuojamai bendrovei „Bertona Holdings Limited“. 22 d. Vilniaus oro uostas pasirašė 18,7 mln. eurų vertės kilimo-tūpimo tako rekonstrukcijos sutartį su Latvijos kelių statybos bendrove „A.C.B.“. 28 d. Specialiųjų tyrimų tarnyba (STT) pareiškė įtarimus Dariaus Mockaus valdomam koncernui „MG Baltic“. KOVAS 1 d. Įsigaliojo didesni alkoholio ir tabako akcizai. 6 d. Dėl įtarimų korupcija atleistas Lietuvos automobilių kelių direkcijos direktoriaus pavaduotojas Daivis Zabulionis. 13 d. Europos Komisijai (EK) baigiant antimonopolinį tyrimą dėl Rusijos dujų koncerno „Gazprom“ veiklos Vidurio ir Rytų Europoje, koncernas pateikė savo įsipareigojimus ir pažadėjo, kad šalys galės laisvai prekiauti rusiškomis dujomis, o „Gazprom“ jas tieks konkurencinga kaina. 16 d. Pasirašytos 75 mln. eurų vertės Kauno kogeneracinės jėgainės darbų sutartys. 17 d. Švedijos žiniasklaidos koncernas „Modern Times Group“ (MTG) pasaulinei fondų valdymo bendrovei „Providence Equity Partners“ už 115 mln. eurų pardavė savo verslą Baltijos šalyse, įskaitant Lietuvos TV3 televizijos grupę. 29 d. Prancūzijos koncerno „Veolia“ valdoma bendrovė „Vilniaus energija“ po 15 metų trukusios nuomos perdavė visą sostinės šilumos ūkį savivaldybės įmonei Vilniaus šilumos tinklai (VŠT). 30 d. Vilniaus miesto savivaldybė ir jos kontroliuojama šilumos tiekimo įmonė Vilniaus šilumos tinklai (VŠT) pateikė maždaug 200 mln. eurų vertės pretenziją Prancūzijos koncernui „Veolia “ ir jo valdomai įmonei „Vilniaus energija“, prašant atlyginti per 15 metų miesto šilumos ūkiui padarytą žalą. 31 d. Registrų centro direktoriaus postą paliko ilgametis įmonės vadovas Kęstutis Sabaliauskas. BALANDIS 6 d. Švedijos investicijų bendrovė „East Capital Explorer“ už 29 mln. eurų įsigijo biurų pastatą „Vertas“. 11 d. „Klaipėdos naftai“ pradėjo vadovauti buvęs gyvybės draudimo bendrovės „Swedbank Life Insurance“ vadovas Mindaugas Jusius. 11 d. Pranešta, kad Vokietijos automobilių elektronikos komponentų gamintoja „Hella“ Kauno rajone atidarys 30 mln. eurų vertės gamyklą. 18 d. Pasaulinė medicininės įrangos gamintoja ir paslaugų teikėja JAV „Hollister“ pranešė Kauno regione statysianti 50 mln. eurų vertės gamybos kompleksą. 27 d. Valstybinės maisto ir veterinarijos tarnybos vadovu pradėjo dirbti Darius Remeika. GEGUŽĖ 3 d. Suomijos mažmeninės prekybos bendrovė „Suomen Osuuskauppojen Keskuskunta“ pranešė nusprendusi uždaryti „Prismos“ parduotuves Lietuvoje ir Latvijoje. 4 d. Kelių direkcija atsisakė ketinimo koncesijos būdu rekonstruoti kelią Vilnius–Utena. 9 d. Seimas priėmė Valstybės ir savivaldybės įmonių įstatymo pataisas – vadovai nuo 2018 metų į darbą bus priimami tik konkurso būdu penkeriems metams, ne daugiau kaip dviem kadencijoms. 11 d. Kanados elektroninės prekybos milžinė „Shopify“ už 15 mln. JAV dolerių (apie 13,8 mln. eurų) įsigijo lietuvišką startuolį „Oberlo“. 19 d. Lietuvos Vyriausybė tarptautinėse rinkose pasiskolino 1,3 mlrd. eurų. BIRŽELIS 1 d. Seimas įteisino daug diskusijų sukėliusius alkoholio prekybos, vartojimo ir reklamos ribojimus. 6 d. Seimas priėmė naujojo Darbo kodekso pataisas. 22 d. Eksportą skatinančiai viešajai įstaigai „Versli Lietuva“ pradėjo vadovauti Daina Kleponė. 26 d. „Lietuvos dujų tiekimas“ pasirašė sutartį su JAV bendrove „Cheniere Marketing International“ ir įsigijo suskystintųjų gamtinių dujų (SGD) krovinį. 27 d. Viena didžiausių pasaulyje draudimo kompanijų „American International Group“ (AIG) pranešė iškelianti paslaugų centrą iš Vilniaus. 28 d. valstybės valdomi „Lietuvos geležinkeliai“ ir Lenkijos „Orlen“ valdoma naftos perdirbimo grupė „Orlen Lietuva“ po ilgai trukusių derybų pasirašė susitarimą dėl krovinių vežimo geležinkeliais tarifų. 28 d. Vilniuje oficialiai pradėtos 24,4 mln. eurų vertės Regioninio skrydžių centro statybos. 29 d. „Novaturas“ pranešė, kad jos kontrolę perima didžiausia Lenkijos kelionių organizatorė „Itaka Holdings“. Tačiau sandoris neįvyko, Lenkijos bendrovei atsiėmus prašymą iš Konkurencijos tarybos. LIEPA 1 d. Įsigaliojo naujasis Darbo kodeksas. 3 d. Įsigaliojo naujas kompensuojamųjų vaistų kainynas, sumažinęs daugelio kompensuojamųjų vaistų kainas. 4 d. Vilniaus savivaldybė ir Vilniaus šilumos tinklai Stokholmo arbitražui pateikė pretenziją dėl „Vilniaus energijos“ esą padarytos, preliminariais skaičiavimais, maždaug 200 mln. eurų žalos atlyginimo. 7 d. „Lietuvos energija“ vidaus ir užsienio rinkose sėkmingai išplatino 300 mln eurų vertės obligacijų. 11 d. Seimas patvirtino valstybinių miškų urėdijų reformą. 13 d. Jonavos rajono kiaulių auginimo įmonės Beržų kompleksas fermoje patvirtintas afrikinio kiaulių maro protrūkis, sunaikinta 23,4 tūkst. kiaulių. 13 d. Vilniaus oro uostas uždarytas kilimo-tūpimo tako rekonstrukcijai. 20 d. Europos Komisija leido trims didžiausiems Lietuvos mobiliojo ryšio operatoriams investuoti į bendrą momentinių mokėjimų sprendimą. 28 d. Valstybinei mokesčių inspekcijai pradėjo vadovauti buvusi Lietuvos banko vyriausioji auditorė Edita Janušienė. RUGPJŪTIS 3 d. JAV dujų prekybos bendrovė „Koch Supply & Trading“ iš Nigerijos į Klaipėdą atplukdė suskystintų gamtinių dujų krovinį. 4 d. Atleistas Nacionalinės žemės tarnybos vadovas Danielius Kuprys. 4 d. Atleista Lietuvos pašto generalinė direktorė Lina Minderienė. 17 d. Po rekonstrukcijos atidarytas Vilniaus oro uostas. 21 d. Į Klaipėdą iš JAV „Sabine Pass“ eksporto terminalo atplaukė pirmasis suskystintų gamtinių dujų (SGD) krovinys. RUGSĖJIS 4 d. Lietuvos bankų asociacijai pradėjo vadovauti Mantas Zalatorius. 5 d. Baltijos šalys ir Lenkija sutarė suvienyti jėgas kartu siekti kompromiso dėl griežtų Prancūzijos pasiūlymų pertvarkyti Europos Sąjungos taisykles dėl pigios darbo jėgos, ypač transporto sektoriuje. 8 d. Dalius Misiūnas pranešė pasitraukiantis iš „Lietuvos energijos“ vadovo pareigų. 13 d. Vyriausybė pritarė planui, kaip blokuoti Astravo atominės elektrinės gaminamos elektros importą. 15 d. Finansinių nusikaltimų tyrimų tarnybai (FNTT) pradėjo vadovauti Antonis Mikulskis. 15 d. Europos Komisija leido Skandinavijos finansų grupėms DNB ir „Nordea“ Lietuvoje, Latvijoje ir Estijoje susijungti į vieną banką „Luminor“. 18 d. Latvijos kapitalo „Citadele“ bankui Lietuvoje pradėjo vadovauti Jūratė Jazukevičienė. 20 d. Atšaukta Registrų centro valdyba. 22 d. Politinės korupcijos byloje teisėsauga pareiškė įtarimus Liberalų sąjūdžiui ir Darbo partijai. 28 d. Pranešta, kad Lietuvos automobilių kelių direkcijai vadovavęs Egidijus Skrodenis palieka postą. 29 d. Baltijos šalių bei Lenkijos elektros perdavimo operatoriai sutarė pradėti dinaminę Baltijos šalių sinchronizavimo studiją su kontinentinės Europos tinklais. SPALIS 1 d. Trijose Baltijos šalyse pradėjo veikti naujas bankas „Luminor“, įsteigas susijungus bankams „Nordea“ ir DNB. 1 d. Vėl įsigaliojo 9 proc. pridėtinės vertės mokestis (PVM) centralizuotam šildymui. 2 d. Europos Komisija valstybės valdomiems „Lietuvos geležinkeliams“ skyrė 28 mln. eurų baudą už išardytą geležinkelio ruožą į Latviją. 2 d. Mažmeninės prekybos tinklą valdančiai bendrovei „Rimi Lietuva“ pradėjo vadovauti Giedrius Bandzevičius. 4 d. Vyriausybė nutarė iki 2021 metų atidėti Vilniaus koncertų ir sporto rūmų rekonstrukciją. 5 d. Pranešta apie Suomijos „Ahlstrom“ pasitraukimą iš Lietuvos. 10 d. „Vilniaus vandenis“ paliko jos vadovas Aidas Ignatavičius ir trys nepriklausomi valdybos nariai. 11 d. Vyriausybė pritarė minimalios mėnesinės algos didinimui 20 eurų iki 400 eurų nuo kitų metų. 11 d. Buvęs „Lietuvos energijos“ vadovas Dalius Misiūnas tapo koncerno SBA viceprezidentu. 12 d. Socialdemokratas Mindaugas Sinkevičius paliko ūkio ministro postą. 12 d. Energetikos grupė „Lietuvos energija“ už 9,9 mln. eurų iš Vilniaus šilumos tinklų perėmė nebeveikiančią trečiąją termofikacinę elektrinę (TE-3). 13 d. „Energijos skirstymo operatorius“ (ESO) iš „Lietuvos energijos“ pasiskolino 100 mln. eurų. 16 d. Vokietijos „AL-KO Vehicle Technology“ pranešė apie planus Kaune kurti naują automobilių ir priekabų komponentų vystymo centrą. 17 d. Pranešta, kad Norvegijos baldų gamybos grupė „Ekornes“ ketina plėstis Panevėžyje. 18 d. Konkurencijos taryba pritarė 213 mln. eurų vertės prekybos tinklų „Rimi“ ir „Iki“ pirkimo-pardavimo sandoriui. 18 d. „Providence Equity Partners“ užbaigė Baltijos šalių TV3 žiniasklaidos grupės įsigijimą iš Švedijos koncerno „Modern Times Group“ (MTG). 18 d. Koncernas SBA pranešė ketinantis investuoti 22 mln. eurų į logistikos centro ir baldų komponentų gamyklos statybas šalia Klaipėdos. 19 d. JAV bendrovė „Unify Square“ pranešė, kad Vilniuje steigia produktų vystymo padalinį. 20 d. Pranešta, kad Nyderlandų kelionių agentūra „Otravo“ įsigijo skrydžių bilietų rezervavimo sistemą „Greitai.lt“ valdančią bendrovę „Interneto partneris“. 23 d. Europos Sąjungos ministrai pasiekė kompromisą dėl pigesnės darbo jėgos iš Vidurio ir Rytų Europos šalių. 25 d. Vyriausybė pranešė apie planus perduoti valstybės įmonę Registrų centras iš Teisingumo ministerijos Susisiekimo ministerijai. 27 d. Klaipėdoje oficialiai atidaryta 28 mln. eurų vertės suskystintų gamtinių dujų (SGD) stotis. 27 d. Pasienio kontrolės punktų direkcijos vadovas Arnoldas Tvaronavičius pasitraukė iš pareigų. 30 d. Pranešta apie Vokietijos automobilių komponentų pramonės milžinės „Continental“ planus Lietuvoje statyti gamyklą, į kurią bus investuota 95 mln. eurų. LAPKRITIS 3 d. Didžiausias Vidurio ir Rytų Europos privataus kapitalo investicijų fondas „Enterprise Investors“ atsisakė planų parduoti Lietuvos kelionių organizatorę „Novaturas“ didžiausiai Lenkijos kelionių agentūrai „Itaka Holdngs“. 7 d. Lietuvos Vyriausybė tarptautinėse rinkose pasiskolino 550 mln. eurų. 16 d. Naujuoju Nacionalinės žemės tarnybos vadovu išrinktas Laimonas Čiakas. 17 d. Naujienų portalą DELFI valdanti Estijos žiniasklaidos grupė „Ekspress Grupp“ perėmė bendrovę „Adnet media“. 20 d. Iš pareigų pasitraukė Turto banko generalinis direktorius Vaidotas Aleksius. 23 d. Tarptautinė viešbučių užsakymo internetu svetainė „Booking.com“ pranešė Lietuvoje steigianti klientų aptarnavimo centrą. 24 d. „Maxima grupė“ pasirašė investicijų sutartį dėl Lenkijos kasdienio vartojimo prekių prekybos tinklo „Stokrotka“ („Ramunėlė“), turinčio 410 parduotuvių, įsigijimo. 24 d. Vyriausybės kanclerė Milda Dargužaitė pasitraukė iš pareigų. 28 d. Prisiekė ūkio ministras Virginijus Sinkevičius. 28 d. Lietuvoje pradėta čekių loterija. 28 d. Nerijaus Numavičiaus valdomos „Vilniaus prekybos“ grupės bendrovė „Euroapotheca“ pranešė mažiausiai už 170 mln. eurų perkanti beveik 160 vaistinių tinklą Švedijoje. 28 d. Klaipėdos bendrovė Vakarų laivų gamykla įsigijo Norvegijos inžinerinių projektų valdymo įmonę „Marine Technology“. 30 d. Seimo Antikorupcijos komisija nutarė, kad visi trys elektroninės sveikatos sistemos projekto, etapai buvo įgyvendinti netinkamai – sistema iki šiol nepasiekė tikslų ir neteikia kokybiškų paslaugų GRUODIS 5 d. Seimas patvirtino Antikorupcijos komisijos, tyrusios socialdemokratų darbo frakcijos nario Artūro Skardžiaus interesus energetikoje, išvadas. 6 d. Vyriausybė įpareigojo „Lietuvos geležinkelius“ kreiptis Europos Sąjungos teismą dėl Europos Komisijos skirtos 28 mln. eurų baudos už geležinkelio ruožo į Latviją išardymą 12 d. Seimas patvirtino 2018 metų biudžetą 18 d. Pranešta, kad teisėsaugos įtarimų sulaukęs „MG Baltic“ viceprezidentas Raimondas Kurlianskis nuo sausio palieka koncerną. 21 d. Teisėsauga baigė ikiteisminį tyrimą dėl „MG Baltic“ ir dviejų partijų – Liberalų sąjūdžio ir Darbo partijos – politinės korupcijos. 21 d. Konkurencijos taryba statybų bendrovėms „Panevėžio statybos trestas“ ir „Irdaiva“ skyrė 12,2 mln. eurų baudas už kartelinį susitarimą Vilniaus mokyklų ir darželių atnaujinimo konkuruose. 22 d. Pranešta, kad Ireneuszas Fafara (Irenjušas Fanfara) nuo sausio palieka naftos perdirbimo ir transportavimo bendrovės „Orlen Lietuva“ vadovo postą. 27 d. Klaipėdos apygardos teismas nutarė, kad „Naftos grupės“ vadovai ir akcininkai broliai Arturas ir Antanas Urbučiai, buvęs „Klaipėdos naftos“ vadovas Jurgis Aušra, komercijos direktorius Ričardas Milvydas bei dar du asmenys „Klaipėdos naftai“ turės atlyginti 20,9 mln. eurų žalos. Broliams Urbučiams bei R. Milvydui teismas skyrė realias laisvės atėmimo bausmes, o J. Aušra bei dar du asmenys nuteisti lygtinai. 28 d. Vilniaus apygardos teismas dėl senaties nutraukė trejus metus nagrinėtą buvusių Prancūzijos koncerno „Veolia“ (buvusi „Dalkia“) valdomos „Vilniaus energijos“ vadovų Andriaus Janukonio, Lino Samuolio ir Prancūzijos piliečio Jean'o Sacrest'o (Žano Sakresto) baudžiamąją bylą – jie buvo kaltinami sukčiavimu, dujų įsigijimo kainų manipuliavimu.