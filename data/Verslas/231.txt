Ribojimo priemonės privertė Latvijos bankus nutraukti bendradarbiavimą su verslininkais, kurie pateko į sankcijų sąrašus, nurodė vietos reguliatorius. Tačiau konkrečios verslininkų pavardės neskelbiamos. Agentūra pažymi, kad Latvijos bankų sistemai tai yra naujas smūgis – kiek anksčiau ji jau nukentėjo dėl virtinės skandalų, susijusių su pinigų plovimu. Vasario viduryje indėlių suma Latvijos bankuose sumažėjo maždaug 2,5 mlrd. eurų. Balandžio viduryje buvo skelbiama, kad Vokietijos valdžia ketina prašyti JAV išvaduoti Vokietijos verslą nuo būtinybės taikyti antirusiškas sankcijas. Savo ruožtu Prancūzija paragino Vokietiją, Didžiąją Britaniją ir Italiją organizuotai įtikinti Vašingtoną sušvelninti sankcijas Rusijos atžvilgiu. Jungtinės Valstijos balandžio 6 dieną įvedė naujus apribojimus Rusijos oligarchams, bendrovėms, aukštiems pareigūnams ir valstybinių korporacijų vadovams. Toks žingsnis supurtė Rusijos akcijų biržas ir nusmukdė rublio kursą. Rusijos Dūmai buvo pristatytas atsakomųjų priemonių įstatymo projektas, numatantis apriboti amerikietiškų prekių importą į Rusiją.