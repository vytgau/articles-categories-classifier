„Tikriname, ar tai, ką sukūrėme, yra taip, kaip turi būti, kaip įsivaizdavome. Turime sąrašą partnerių, su kuriais norėtume startuoti“, – dienraštis cituoja „Telia Lietuvos“ vadovą Kęstutį Šliužą. Pasak VŽ, produktu jau domisi didžiausi mažmeninės prekybos dalyviai. Kartu vertinami ir kitų finansinių priemonių kūrėjų sprendimai. Vartotojai galimybės parduotuvėse atsiskaityti vien mobiliuoju telefonu gali sulaukti dar šiemet. BNS primena, kad „Bitė Lietuva“, „Tele2“ ir „Telia Lietuva“ investavo į bendrą momentinių mokėjimų bendrovę „Mobilūs mokėjimai“, kurios platforma „MoQ“ veiks kaip atsiskaitymo priemonė prekybos vietose, internete bei suteiks galimybę atlikti pinigų pervedimus tarpusavyje. Pernai Lietuvos bankas sudarė galimybę šalyje teikti momentinius mokėjimus, leidžiančius vartotojams ypač greitai, visą parą atsiskaityti prekybos vietose bei tarpusavyje.