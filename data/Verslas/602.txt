Kinijos atstovai PPO pareikalavo konsultacijų dėl Vašingtono sprendimo pritaikyti „papildomą ad valorem mokestį tam tikriems importuojamiems plieno ir aliuminio produktams“, teigiama dokumente, kuris buvo užpildytas balandžio 5 dieną. Konsultacijų prašymas yra pirma teisinio ginčo stadija PPO ginčų sprendimo taryboje. Jei JAV nuspręs atmesti prašymą, Kinija jį greičiausiai atnaujins, o toks žingsnis automatiškai bylą pasiųstų į arbitražą vidiniame PPO teisme. JAV prezidentas Donaldas Trumpas kovo pradžioje paskelbė pritaikantis 25 proc. importo tarifą plienui ir 10 proc. tarifą aliuminiui, tačiau vėliau nuo šių tarifų prezidentas bent laikinai atleido didžiąją dalį sąjungininkų. Po plieno ir aliuminio Vašingtonas taip pat paskelbė apmuitinantis iš Kinijos importuojamų prekių už 50 mlrd. dolerių. Pekinas šį amerikiečių sprendimą taip pat operatyviai užginčijo PPO.