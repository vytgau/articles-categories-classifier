Loterijos nugalėtojai paskelbti jau antrą kartą, prieš savaitę buvo paskelbti pirmieji nugalėtojai. VMI skelbia, kad iš viso žaidime jau sudalyvavo per 100 tūkst. kvitų. Pranešama apie 10 laimingųjų: DELFI primena, kad savaitinių laimėjimų suma – 200 Eur. Kaip informavo Kvitų žaidimo projekto darbo grupės vadovas Rolandas Puncevičius, per savaitę kreipėsi beveik visi laimėtojai: „Po praėjusio savaitinio žaidimo į artimiausius VMI aptarnavimo skyrius dėl prizų kreipėsi 9 laimėtojai. Daugiausia jų – 5 – Vilniaus mieste ir Vilniaus rajono savivaldybėje. 2 laimėjimai atiteko mažeikiškiams, po 1 Šiaulių mesto ir Šiaulių rajono savivaldybės gyventojams. Iš atsiliepusiųjų laimingųjų 7 prekes įsigijo turgavietėse, o 2 laimingi kvitai buvo išduoti atsiskaičius už paslaugas. Tarp laimėtojų yra senjorų, pardavėjų, pedagogų, bedarbių.“ Dėl asmens duomenų apsaugos reikalavimų VMI daugiau detalių apie laimėtojus neatskleidžia.