Rytiniuose rajonuose keliai sausi, informuoja kelininkai. Oro temperatūra svyruoja nuo 0 iki 3 laipsnių šilumos. Vandens gylis krašto kelio Šilutė-Rusnė apsemtame ruože, kurio ilgis 413 metrų (nuo 6,309 iki 6,722 km), išlieka 28 cm. Lengvųjų transporto priemonių eismas draudžiamas. Hidrometeorologijos tarnybos duomenimis, dieną numatomi krituliai, daugiausia šlapdriba ir lietus, vietomis snygis. Vėjas pietvakarių, pietų, 6-11 m/s, pajūryje gūsiai iki 15 m/s. Aukščiausia oro temperatūra – nuo 1 iki 6 laipsnių šilumos.