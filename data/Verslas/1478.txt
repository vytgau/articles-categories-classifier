Pirmą kartą savo istorijoje šimtai „McDonald's“ restoranų Amerikoje savo geltoną M raidės formos logotipą apvertė aukštyn kojomis, minėdami Tarptautinę moters dieną. Vieno akcijoje dalyvaujančio restorano Linvude, Kalifornijos valstijoje savininko teigimu, Moters dienos minėjimas apverstu logotipu pabrėžia palaikymą moterims. Pasak Jungtinių Tautų, kovo 8 d. visame pasaulyje švenčiama Tarptautinė moters diena – proga pasidžiaugti pasiekimais moterų teisių srityje ir siekti daugiau pozityvių pokyčių. Ši diena pradėta švęsti 20 a. pradžioje. Jungtinių Tautų organizacija švenčia šią dieną nuo 1975 m.