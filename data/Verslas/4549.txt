Olandijoje įsikūrusi nepriklausoma išpilstymo įmonė balandį atmetė ankstesnį konsorciumo perėmimo pasiūlymą, kurio vertė siekė 1,4 mlrd. eurų. Paryžiuje įsikūrusios privataus kapitalo firmos PAI vadovaujamam konsorciumui priklauso ir Kanados Britų Kolumbijos provincijoje registruoti investuotojai „bcIMC“. Tačiau „Refresco“ vadovybė trečiadienį pranešė priėmusi padidintą siūlymą už vieną akciją mokėti 20 eurų, kas yra 22 proc. daugiau už šiuo metu kompanijų akcijų kursą biržoje. Tokiu būdu visa kompanija vertinama 3,3 mlrd. eurų. Roterdame įsikūrusi „Refresco“ pilsto gėrimus daugeliui mažmenininkų žemyninėje Europoje, Didžiojoje Britanijoje ir Jungtinėse Valstijose. Kompanijoje dirba apie 5500 žmonių. Pernai ji išpilstė apie 6,5 mlrd. litrų sulčių ir vaisvandenių. Jos grynasis pelnas pernai sudarė 82 mln. eurų. Oficialūs perėmimo pasiūlymas bus pateiktas gruodį, po ko bus rengiamas „Refresco“ akcininkų susirinkimas. Sandorį tikimasi užbaigti pirmąjį ateinančių metų ketvirtį.