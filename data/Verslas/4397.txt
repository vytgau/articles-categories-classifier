„Wizz Air“ skrydžiai nauja kryptimi bus vykdomi du kartus per savaitę – antradieniais ir šeštadieniais. Bilietų kaina bendrovės interneto svetainėje prasideda nuo 34,99 Eur*, įskaitant nemokamą rankinį bagažą, kuris atitinka šiuos matmenis 55 x 40 x 23 cm, rašoma pranešime spaudai. Eilatas yra piečiausias Izraelio kurortinis uostamiestis. Šis gražus ir įspūdingas miestas, įsikūręs Negevo dykumoje, Akabos įlankoje, prie Raudonosios jūros, siūlo pasimėgauti atpalaiduojančiu poilsiu ir pasigrožėti koralų rifais bei jų spalvų gausa. „Džiaugiamės galėdami pasiūlyti aviakompanijos klientams iš Latvijos ir Lietuvos pratęsti vasarą ir aplankyti vieną labiausiai nutolusių miestų – Eilatą. Esame įsitikinę, kad mūsų keleiviai su malonumu pasinaudos šiuo jaudinančiu pasiūlymu, – sako „Wizz Air“ korporatyvinės komunikacijos vadovas Gabor‘as Vasarhelyi‘s. – Be to, šiuo metu įsigaliojo nauja salono bagažo politika, leidžianti keleiviams pasiimti į orlaivio saloną vieną nemokamą krepšį, kurio matmenys yra ne didesni nei 55 x 40 x 23 cm. Tokios sąlygos neabejotinai leis mūsų klientams keliauti dar paprasčiau. Draugiška aviakompanijos vietos įgula bus laiminga pasitikdama jus orlaivio salone.“ „Malonu, kad „Wizz Air“ nusprendė prie daugiau kaip 70 žiemos sezono kryčių iš Rygos oro uosto pridėti iš tiesų įkvepiantį atostogų maršrutą. Galimybė greitai ir paprastai per tiesioginį skrydį iškeisti šlapią Baltijos regiono žiemą į Eilato saulę neabejotinai bus maloniai sutikta keleivių iš Baltijos valstybių ir kaimyninių šalių. „Wizz Air“ yra stabili ir patikima partnerė, skatinanti Rygos oro uosto augimą, todėl Ryga tapo pagrindiniu Baltijos šalių oro eismo centru, besiremiančiu dviem aviakompanijomis, turinčiomis didelę krypčių pasiūlą ir pervežančiomis beveik 500 tūkst. keleivių per metus“, – sako Rygos oro uosto vadovė Ilona Lice. Naujasis maršrutas papildė jau du esamus oro linijų bendrovės maršrutus iš Baltijos šalių į Tel Avivo miestą Izraelyje. „Wizz Air“ šiuo metu iš Vilniaus bei Rygos oro uostų į Tel Avivą skrydžius vykdo du kartus per savaitę. „Wizz Air“ šiuo metu siūlo 32 maršrutus į 17 šalių iš trijų Lietuvos oro uostų – Vilniaus, Kauno ir Palangos, o iš Rygos – 12 maršrutų į 8 šalis.