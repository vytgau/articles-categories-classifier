„Nuspręsta išplėsti prekių atšaukimą ir apimti visus kūdikiams skirtus maisto produktus, kurie buvo pagaminti ar supakuoti mūsų gamykloje Kraone“ nuo vasario mėnesio, nurodoma Prancūzijos kompanijos – vienos didžiausių pieno gamybos kompanijų pasaulyje – pranešime. Naujausias atšaukimas apima 720 produktų partijų, parduotų Prancūzijoje ir užsienyje. Gruodžio 10 d. paskelbta, kad „Lactalis“ iš prekybos išima 625 partijas produktų, arba beveik 7 tūkst. tonų. Anksčiau skelbta, kad Prancūzijos sveikatos apsaugos tarnybas kompanija perspėjo, kad nuo gruodžio 1 d. susirgo 26 naujagimiai. Bendrovė skelbia, kad 26 susirgimo atvejai yra susiję su produktais „Picot SL“, „Pepti Junior 1“, „Milumel Bio 1“ ir „Picot Riz“. „Lactalis“ mano, kad gegužę buvo nustatytas galimas infekcijos šaltinis – vienoje Vakarų Prancūzijos gamykloje stovintis bokštas, kuriame džiovinamas pienas. Teigiama, kad buvo imtasi atitinkamų dezinfekavimo ir valymo priemonių. Nuogąstavimų dėl pieno mišinių kilo anksčiau šį mėnesį, kai bendrovei buvo pranešta, kad 20 jaunesnių nei pusmečio kūdikių susirgo salmonelioze. Kompanija teigia, kad pirminis produkcijos atšaukimas buvo išplėstas ir apėmė daugiau produktų, kaip to pareikalavo Prancūzijos tarnybos. „Lactalis“ veikia 85-iose šalyse ir turi 75 tūkst. darbuotojų. Jos metinė apyvarta siekia 17 mlrd. eurų.