„Be abejonės ECB yra euro zonos galingiausia politikos formavimo institucija. Ji formuoja devyniolikos valstybių narių monetarinę politiką ir prižiūri euro zonos svarbiausius bankus. Tačiau Latvijos banko žlugimas rodo, kad ECB neturi visų reikalingų galių. Spragos išlieka ir jos kelia grėsmę Europos finansų sistemai“, – rašoma straipsnyje. „Vasario pabaigoje ECB konstatavo, kad ABLV – trečias didžiausias Latvijos bankas – „žlunga arba tikėtina, jog žlugs“. Bankas susidūrė su problemomis po to, kai JAV iždo departamentas apkaltino jį pinigų plovimu. Bendras pertvarkymo mechanizmas (sistema, kurios tikslas yra užtikrinti tvarkinga žlungančių bankų pertvarkymą siekiant sumažinanti poveikį mokesčių mokėtojams ir realiajai ekonomikai) konstatavo, kad ABLV yra per mažas, kad keltų sisteminę grėsmę, ir perdavė spręsti banko likvidavimo klausimus pagal nacionalines nemokumo procedūras“, – nurodoma „Bloomberg“ straipsnyje. „Tai yra problema. ABLV pradėjo savanoriško likvidavimosi procesą, prižiūrimas vietos reguliatoriaus. Kol atliekamas vertinimas, ABLV išsaugojo banko licenciją, nors ECB konstatavo, kad jis žlunga ar netrukus žlugs. Tuo tarpu Liuksemburgo teismas atmetė vietos reguliatoriaus raginimą uždaryti ABLV antrinį banką Liuksemburge, ir paskelbė, kad jo finansinė padėtis yra gera, kas aiškiai prieštarauja ECB vertinimui. Visa ši painiava verčia abejoti euro zonos bankų priežiūros institucijos patikimumu“, – pažymima „Bloomberg“ straipsnyje. „ABLV atvejis išryškino kitą anomaliją. ECB yra atsakingas už bankų priežiūrą, tačiau pinigų plovimas, dėl kurio kaltinamas ABLV, išlieka šalies atsakomybe. ECB veikiausiai galėjo imsis daugiau veiksmų siekiant užtikrinti, kad ABLV būtų tinkamai valdomas, tačiau jo galios yra ribotos. Todėl kol pinigų plovimas liks valstybių narių reikalu, bankai vienose šalyse bus prižiūrimi geriau nei kitose. O tai kenkia visai priežiūros sistemai ir apsunkina bendros euro zonos kapitalo rinkos kūrimą, – rašo „Bloomberg“. – Atsakomybė už kovą su pinigų plovimu turėtų būti perduoti Europos institucijai, o ES taisyklės turėtų būti pakeistos, kad ECB galėtų greičiau panaikinti bankų licencijas. Jeigu ES ko nors išmoks iš ABLV sagos, tuomet likviduojamas Latvijos bankas bus padaręs euro zonai didelę paslaugą.“