Premjeras pabrėžė ypatingą Pasaulio ekonomikos forumo vaidmenį sprendžiant aktualiausius ekonomikos iššūkius bei problemas. Ministras Pirmininkas pasiūlė apsvarstyti galimybes Pasaulio ekonomikos forumo regioninį renginį organizuoti Lietuvoje. Vyriausybė vadovas akcentavo, jog valstybės ekonomika parodė atsparumą neigiamiems vidaus ir išorės veiksniams. Bendrasis vidaus produktas pirmąjį 2017 m. pusmetį augo 4,1 proc. – dvigubai sparčiau, nei euro zonoje. „Lietuva žengia inovacijų keliu, įgyvendina ambicingus atsinaujinančios energijos plėtros tikslus. Mes esame pasirengę jau kitais metais įvykdyti Pasaulio ekonomikos forumo rekomendacijas ir sukurti tinkamą aplinką elektromobilių plėtrai“,- teigė premjeras S. Skvernelis. Premjeras taip pat pabrėžė kibernetinis ir informacinis saugumo svarbą, Lietuvos bendradarbiavimo su Pasaulio ekonomikos forumu perspektyvas šioje srityje. Akcentuota, jog sėkmingai siekiama narystės EBPO, rengiamasi aktyviau bendradarbiauti su Europos branduolinių tyrimų organizacija. Klausas Schwabas pabrėžė, jog ypatingas dėmesys skiriamas viešojo ir privataus sektorius bendradarbiavimui būtent kibernetinio saugumo srityje, nes jo neužtikrinus, ekonomika gali patirti milžiniškus nuostolius. Ministras Pirmininkas S. Skvernelis pasveikino profesorių Klausą Švabą su šiandien suteikiamomis Kauno technologijos universiteto garbės daktaro regalijomis. Pasaulio Ekonomikos Forumas buvo įkurtas 1971 metais. Jis įtraukia svarbiausius politinius, verslo ir kitus visuomenės lyderius, kurie aptaria globalias problemas. Kasmetiniame susitikimo Davoso mieste, Šveicarijoje dalyvauja maždaug 2500-3000 žmonių. 2018 m. Pasaulio ekonomikos forumo metiniame susitikime pagrindinis dėmesys bus skiriamas geostrateginiams pokyčiams ir jų politinėms, ekonominėms bei socialinėms pasekmėms.