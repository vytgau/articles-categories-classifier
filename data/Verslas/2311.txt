Pasak jo, nestebima nei labai brangstančių, nei labai pingančių produktų. Praėjusiais metais gerokai šoktelėjusios sviesto kainos Europoje gana ryškiai pradėjo žemėti, tačiau Lietuvoje tokios tendencijos dar nepastebima. „Galima sakyti, kad tendencija juda link tol, kad kainos turėtų būti panašios kaip ir praėjusiais metais iki liepos mėnesio, t. y. [mažėtų] 40 proc. ir daugiau. Tačiau tokių ženklų Lietuvos prekybos centruose nepastebime. Galimai jie vėluoja, bet turėtų kažkada atsirasti“, – pabrėžė A. Vizickas. Praėjusiais metais kviečių derlius buvo geras ir jie atpigo, tad, remiantis šia informacija, Pricer.lt daro išvadą, kad pigti turėtų ir duona. Tiesa, kepyklos nemažėjančias kainas aiškina darbo užmokesčio kėlimu, kuro kainomis, tad pigūs kviečiai nebūtinai reikš pigesnę duoną.