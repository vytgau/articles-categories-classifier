Krepšinio žvaigždės šeima nekilnojamąjį turtą ir kiemo statinius, esančius Kaune Pašilės gatvėje valdo nuo 2015 metų kovo 13 dienos. Dalis sporto salės ir aikštelių lauke nuo 2015-ųjų lapkričio priklauso Kauno technologijos universitetui (KTU). Savivaldybė planuojama pirkti tik A. ir I. Saboniams priklausančią „Oranžinio krepšinio kamuolio“ pastatų dalį. KTU dėl savo valdomo nekilnojamojo turto pardavimo žada organizuoti viešąjį aukcioną. Kauno miesto tarybos sprendimo projekte teigiama, jog įsigytą pastatų kompleksą savivaldybė naudotų savarankiškoms funkcijoms vykdyti: krepšinio mokyklos „Aisčiai" veiklai, ikimokykliniam ugdymui, vaikų ir suaugusiųjų neformaliajam švietimui, gyventojų poilsiui organizuoti, kūno kultūrai ir sportui plėtoti. „Kauno miesto savivaldybė ketina išsaugoti A. Sabonio krepšinio mokyklą. Nenorime, kad pastatas, patekęs į verslininkų rankas, būtų paverstas sandėliu. Juk tokių pavyzdžių jau turime“, – dienraščiui sakė Kauno miesto savivaldybės administracijos direktorius Gintaras Petrauskas.