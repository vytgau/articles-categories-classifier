Žvalgybinio skrydžio metu pavyko užfiksuoti kaip iš paukščio skrydžio atrodo Šilutės savivaldybė ir jos apylinkės. Nuotraukas paviešino Valstybės sienos apsaugos tarnyba. Būtent Šilutės savivaldybei prašant tokiai užduočiai į pamarį ir buvo nusiųstas VSAT sraigtasparnis “Eurocopter 135”. Jo pilotai apžiūrėjo ledų sangrūdas Nemuno deltoje, potvynio apsemtas teritorijas Rusnės apylinkėse. Pastarosiomis dienomis čia smarkiai pakilo vandens lygis, dėl to sukėlęs nemažų problemų minėtoje teritorijoje gyvenantiems žmonėms. 