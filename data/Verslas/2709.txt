„Slidūs kelių ruožai yra barstomi. Vykstančiųjų šiais keliais prašome atkreipti dėmesį į tai, kad yra slidžių ruožų, todėl neskubėkite, nedarykite staigių manevrų“, – įspėja Lietuvos automobilių kelių direkcija. Likusioje Lietuvos dalyje kelių dangos daugiausia sausos, vietomis yra drėgnų kelių ruožų. Šalyje be kritulių, oro temperatūra nuo 5 iki 10 laipsnių šalčio, vakarų Lietuvoje iki 1 laipsnio šalčio. Vandens gylis apsemtame kelyje Šilutė–Rusnė išlieka 32 centimetrai. Lengvųjų transporto priemonių eismas draudžiamas. Įmonės „Kelių priežiūra“ Klaipėdos padalinys specialiomis transporto priemonėmis apsemtu ruožu kelia lengvuosius automobilius, gyventojus bei keleivius. Hidrometeorologijos tarnybos duomenimis, dieną kritulių nenumatoma, vietomis plikledis. Aukščiausia oro temperatūra nuo 0 iki 5 laipsnių šalčio.