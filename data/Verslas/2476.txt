„Mūsų įmonę užgrobė 2014 metų rugsėjo 2 dieną – užteko to, kad į Registrų centro filialą Kaune atėjo žmogus ir pateikė suklastotą akcininkų susirinkimo protokolą“, – teigia bendrovės „Arvadas“ direktorius ir bendraturtis Raimondas Kaminskas. Registrų centro Vilniaus filialo direktoriaus pavaduotojas Jonas Udris sako, kad įtartinų bandymų keisti įmonių duomenis pasitaiko kone kasdien. Tiesa, dažniausi atvejai, kai savininkai nori „nusimesti“ į skolas grimztančias įmones ir jų akcininkais bei vadovais įregistruoja asocialius asmenis ar žmones iš trečiųjų šalių.