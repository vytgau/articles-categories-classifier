Žurnalas teigė, kad „Deutsche Bank“ valdybos pirmininkas Paulas Achleitneris naująjį generalinį direktorių sekmadienį nominuos paskubomis sušauktame valdybos susitikime. „Der Spiegel“ rašo, kad „Deutsche Bank“ vairą C. Sewingas perims metiniame akcininkų susitikime gegužę. Gandai apie tai, kad „Deutsche Bank“ gali keisti generalinį direktorių, sklando jau kelias savaites. Šeštadienį bankas patvirtino, kad valdyba susitikime „peržiūrės ir aptars“ J. Cryano ateitį įmonėje. „Deutsche Bank“ šiuo metu išgyvena gana sunkius laikus - praėjusį mėnesį bankas paskelbė pernai patyręs 735 mln. eurų nuostolį. 2015-aisiais generaliniu direktoriumi tapęs J. Cryanas ėmėsi plataus masto restruktūrizacijos, bet nuo to laiko, kai britas pradėjo vadovauti vokiečių bankui, šis nė karto nefiksavo pelningų metų.