Lietuvoje darbo sąnaudų rodiklis minėtuoju laikotarpiu išaugo 8,3 proc. Palyginimui, trečiąjį 2017 m. ketvirtį darbo sąnaudų prieaugis siekė 7,9 proc. Darbo sąnaudas sudaro atlyginimai ir kitos sąnaudos, pavyzdžiui, darbdavių papildomos socialinės priemokos. Ketvirtąjį 2017 m. ketvirtį, palyginti su tuo pačiu 2016 m. laikotarpiu, atlyginimai už valandą euro zonoje padidėjo 1,7 proc., kitos vienos valandos sąnaudos šiuo laikotarpiu ūgtelėjo 1 proc. Trečiąjį 2017 m. ketvirtį abu rodikliai atitinkamai paaugo 1,6 ir 0,8 proc. Visoje ES atlyginimai už valandą ketvirtąjį 2017 metų ketvirtį paaugo 2,4 proc., o kitos valandos sąnaudos - 2 proc. Lietuvoje atlyginimai už valandą ketvirtąjį 2017 metų ketvirtį, palyginti su tuo pačiu 2016 metų laikotarpiu, išaugo 7,4 proc., kitos vienos valandos sąnaudos pakilo 9,2 proc. Per ketvirtąjį 2017 metų ketvirtį, palyginti su tuo pačiu ankstesnių metų ketvirčiu, euro zonos pramonės sektoriuje vienos valandos darbo sąnaudos padidėjo 1,3 proc., statybose - 2,1 proc., paslaugų sektoriuje prieaugis siekė 1,9 proc., o ne verslo ekonomikos sektoriuje - 1,1 proc. Visoje ES šis rodiklis pramonės sektoriuje pakilo 2,3 proc., statybose - 2,5 proc., paslaugų sektoriuje - 2,7 proc., o ne verslo ekonomikos sektoriuje sąnaudų prieaugis siekė 1,9 proc. Vienos valandos darbo sąnaudos lyginamuoju laikotarpiu daugiausia išaugo Rumunijoje (14,3 proc.), Bulgarijoje (12,2 proc.) ir Vengrijoje (8,6 proc.). Maži valandinių darbo sąnaudų sumažėjimai fiksuoti Suomijoje (0,7 proc.) ir Italijoje (0,2 proc.)