Pirmoje vietoje buvo vienos brangiausiai vertinamų pasaulio kompanijų įmonė mūsų šalyje – „Google Lithuania“. Jos darbuotojams mokėtas vidutinis 13,3 tūkst. Eur atlyginimas neatskaičius mokesčių. Kiek netikėtai į antrą vietą su 13,1 tūkst. Eur vidutine alga, mokėta lapkričio mėnesį, pakilo mažai žinoma ir palyginti nedidelė įmonė „Ekoangarai“. Koncernas „Achemos grupė“ darbuotojams mokėjo vidutinį 11 tūkst. Eur dydžio atlyginimą. Dar viena bendrovė, kurios darbuotojų algų vidurkis buvo penkiaženklis – 10,5 tūkst. Eur – IT įmonė „Oracle East Central Europe“. Toliau dešimtuke rikiuojasi dar dvi aukštųjų technologijų bendrovės – „Samsung Electronics“ (9,1 tūkst. Eur) ir „Siemens“ (8,3 tūkst. Eur) Lietuvos filialas. „Energogrupė“ (7,8 tūkst. Eur), „Linas agro konsultacijos“ (7,5 tūkst. Eur), „Fresenius Kabi Baltics“ (7,2 tūkst. Eur) ir „Talka LT“ (6,8 tūkst. Eur).