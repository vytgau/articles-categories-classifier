Komandoje taip pat bus buvęs viešbučių tinklo „Europa“ valdytojas Arūnas Beleška, dabar valdantis viešbučių valdymo įmonę „Appex Alliance“. „Appex Alliance“ vadovas Augustinas Barauskas BNS teigė, kad įmonė Rumunijoje planuoja pastatyti keturis viešbučius. „Pritraukusi investuotojus, įmonė Rumunijos sostinėje Bukarešte vystys keturis viešbučius, kuriuos vėliau valdys pagal franšizės sutartis su didžiausiais tarptautiniais viešbučių tinklais „Marriot“ ir „Hilton Worldwide“. Statybas planuojama pabaigti iki 2022 metų“, – BNS atsiųstame komentare teigė A. Barauskas. Anot jo, investuoti į viešbučius Rumunijoje yra patrauklu, nes šis sektorius šalyje dar silpnai išvystytas. „Rumunijoje tarptautinių tinklų viešbučių rinka yra silpnai išvystyta. Didžioji dalis investuotojų kol kas šią rinką vertina atsargiai, bet manome, kad ši tendencija yra laikina. Per ateinančius keletą metų Rumunijos viešbučių rinkoje bus daugiau žaidėjų su tarptautiniais pavadinimais. Kol kas investuoti ir vystyti šią sritį Rumunijoje yra patrauklu“, – sako „Apex Alliance“ vadovas. Jo teigimu, šiuose viešbučiuose bus įrengta per 1 tūkst. kambarių. Konkurencijos taryba nurodo gavusi verslininkų valdomų įmonių prašymą įsigyti naujos Kipro bendrovės „Apex Holding Limited“ ir netiesiogiai per ją – keturių Rumunijos įmonių kontrolę. Prašymą investuoti į naują įmonę pateikė N. Numavičiaus kontroliuojama Liuksemburgo bendrovė „Agile Finance“, V. Numavičiaus netiesiogiai valdoma „Gemini grupė“, M. Bagdonavičiaus kontroliuojama „Invefina“ ir A. Beleškos valdoma Nyderlandų „Apex Alliance“. „Šios valdymo bendrovės veikla bus Rumunijoje registruotų bendrovių „Apex Hotels Alliance 2“, „Apex Alliance Development 3“, „Apex Alliance Property 4“ ir „Apex Alliance Aero 5“, kurios vystys ir valdys viešbučius Rumunijoje, valdymas ir finansavimas“, – rašoma Konkurencijos tarybos pranešime spaudai. Savo interneto svetainėje „Apex Alliance“ nurodo valdanti šiemet planuojamą atidaryti 4 žvaigždučių viešbutį „Courtyard by Marriott“ Vilniuje, buvusio „Žalgirio“ stadiono teritorijoje, jau veikianti „Hilton Garden Inn“ viešbutį Rumunijos sostinėje Bukarešte, taip pat Vilniuje, Gedimino prospekte bendrovės „Eika“ statomą „Hilton Garden Inn“ viešbutį, dar du statomus viešbučius Bukarešte („Courtyard“ ir „Moxy“) bei Rygoje statomą „Hilton Garden Inn“.