Šalies ekonomikos ministras Henrique Meirellesas teigė, kad pagal naujausius skaičiavimus, bendrasis vidaus produktas (BVP) šiemet turėtų augti 1,1 proc., o 2018 m. - 3 proc. Palyginimui, ankstesni skaičiavimai prognozavo atitinkamai 0,5 ir 2 proc. augimą. „Dėl geresnės fiskalinės kontrolės, viešojo sektoriaus išlaidų užšaldymo bei kitų reformų, matome išaugusį pasitikėjimą ekonomika“, - spaudos konferencijoje sakė E. Meirelešas. Per pirmuosius tris šių metų ketvirčius, lyginant su tuo pačiu praėjusių metų laikotarpiu, Brazilijos BVP išaugo 0,9 proc. Šalis siekia atsigauti po giliausios jos istorijoje recesijos. 2015 m. Brazilijos ūkis traukėsi 3,8 proc., o pernai - 3,6 proc., nors prieš recesiją šalis buvo įvardijama kaip viena perspektyviausių rinkų visame pasaulyje.