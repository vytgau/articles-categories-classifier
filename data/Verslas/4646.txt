Beveik 70 proc. apklausos dalyvių nurodė, jog po penkerių metų jų mėnesio darbo užmokestis turėtų būti ne mažesnis kaip 1000 eurų, o apytikriai penktadalis tikisi didesnės negu 2000 eurų mėnesio algos po mokesčių. Dabar 43 proc. dirbančio jaunimo per mėnesį uždirba nuo 500 eurų iki 800 eurų, 20 proc. - nuo 800 eurų iki 1200 eurų, 6 proc. - daugiau kaip 1200 eurų. Apytikriai dviejų trečdalių studijuojančio ir kartu dirbančio jaunimo pajamos per mėnesį sudaro nuo 300 eurų iki 500 eurų, maždaug trečdalio - nuo 500 eurų iki 800 eurų. Apklausa taip pat atskleidė, jog daugiau kaip 80 proc. 18-19 metų amžiaus jaunimo didžiąją dalį pajamų sudaro pinigai, kuriuos jie gauna iš tėvų ar kitų artimųjų, ir ši suma neviršija 300 eurų per mėnesį.