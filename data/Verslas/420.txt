„Siūlyti mažinti mokesčius – populiaru, tačiau jei nepateikiami tinkami tokio mažinimo finansavimo šaltiniai, tai nėra atsakinga. Grįžus iš Vašingtono, su Vyriausybe bus apie ką diskutuoti“, – socialinio tinklo paskyroje rašo S. Jakeliūnas. BFK Pirmininkas lankosi Vašingtone, kur susitiko su Tarptautinio valiutos fondo (TVF) vadove Christine Lagarde. „TVF vadovė šiandien konferencijoje labai aiškiai pasakė, kad kol šviečia saulė (ekonomikos perspektyvos yra teigiamos), reikia tvarkyti, o ne kiurdyti viešųjų finansų stogą. Nes netolimoje ateityje gali pradėti griūti po krizės smarkiai išaugusios – iki 220 proc. pasaulio BVP – skolos kalnas, o tai vėl sukeltų rimtą ekonomikos audrą daugelyje valstybių. Ką darytume tuomet?“, – retoriškai klausė S. Jakeliūnas.   Anksčiau S. Jakeliūnas žiniasklaidai teigė, kad „Vyriausybės planuojami pokyčiai mokesčių ir pensijų kaupimo srityse bus pamatuoti“.