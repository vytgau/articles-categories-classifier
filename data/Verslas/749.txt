Asmenų aptarnavimo ir teisės taikymo skyriaus vedėja Irina Janukevičienė sakė, kad prašymų nagrinėti darbo ginčus padaugėjo įsigaliojus naujam Darbo kodeksui (DK). Naujas DK išplėtė darbo ginčų komisijų kompetenciją, dėl to gaunama ir naujo pobūdžio prašymų, kurių nagrinėjimas iki tol nebuvo priskirtas darbo ginčų komisijoms. Pasak I. Janukevičienės, pirmą šių metų ketvirtį kiek daugiau nei trečdalis prašymų buvo patenkinti. Dešimtadalis prašymų - atmesti. Apie penktadalį darbo ginčų pasibaigė taikos sutartimis. Nekinta tendencija, kad absoliuti dauguma prašymuose keliamų reikalavimų yra dėl darbo užmokesčio ir su juo susijusių sumų išieškojimo. Taip pat išlieka tendencija, kad dažniausiai su prašymais kreipiasi darbuotojai“, - teigė Darbo inspekcijos specialistė. Pernai inspekcijos darbo ginčų komisijos sulaukė 6,7 tūkst. prašymų. Tai buvo beveik penktadaliu daugiau nei 2016 m.