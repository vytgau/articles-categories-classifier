Teigiamas S. Sanchezo dopingo testas imtas rugpjūčio 9-ą dieną, kai dviratininkas plušėjo treniruočių stovykloje. „MBC Racing“ komanda jį suspendavo ir tuoj pat padarė keitimus – vietoje ispano „Vuelta“ lenktynėse startuos belgas Loicas Vliegenas. „Visi dviratininkai ir komandos administracija laikosi aukščiausių etikos standartų. „BMC Racing“ yra nepaprastai nusivylusi, kad turi dalintis šia naujiena „Vueltos“ išvakarėse“, – teigiama oficialiame komandos pranešime. Jie pridūrė, kad daugiau jokių veiksmų nebus imtąsi, kol nesulauks B pavyzdžio rezultatų. Šių S. Sanchezas turi teisę reikalauti. Ispanų dviratininkas 2009 metais laimėjo penkis „Vueltos“ etapus ir baigė lenktynes savo gimtinėje būdamas antras.