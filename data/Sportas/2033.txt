Marijampolėje vyko dešimt kovų – trys jaunimo ir septynios suaugusiųjų. Lietuviai laimėjo aštuonias kovas, ukrainiečiai dvi. Sunkiausioje svorio kategorijoje virš 91 kg ukrainietis Arturas Sarhsianas atsirevanšavo Mantui Valavičiui už pralaimėjimą Kėdainiuose ir iškovojo pergalę taškais 2:1. Svorio kategorijoje iki 91 kg Tadas Tamašauskas antrą kartą taškais 3:0 nugalėjo Nazarį Smalį. Po pergalę lietuviai ir ukrainiečiai pasidalijo svorio kategorijoje iki 75 kg. Vytautas Balsys vieningu teisėjų sprendimu 3:0 įveikė Pavlo Krupą. Kitoje šios svorio kategorijos kovoje Ąžuolas Zubė susitiko su Volodymiru Mondziuku. Pirmame raunde lietuviui buvo prakirstas antakis ir jis negalėjo tęsti kovos. Pergalė atiteko Ą. Zubės varžovui. Svorio kategorijoje iki 69 kg Deividas Girulis jau pirmam raunde aiškia persvara sudorojo Vasylijų Kyryliuką, o iki 60 kg Gilvinas Lukošiūnas taškais 2:1 nugalėjo Zhantą Haspariantą. Iki 56 kg Mantas Morkūnas antrame raunde aiškia persvara nugalėjo Arturą Mezoncevą. Jaunimo kovose, svorio kategorijoje iki 63 kg Romanas Kudriavecas pirmame raunde pranoko Nazarą Krupą. Dar dvi pergales jaunieji Lietuvos boksininkai iškovojo svorio kategorijoje iki 52 kg. Ernestas Morkūnas vieningu teisėjų sprendimu 3:0 nugalėjo Vadymą Petrovą, o Tomas Bosas tokiu pat rezultatu 3:0 įveikė Romaną Kuziaką.