L. Grigelis Prezidento taurės turnyre triumfavo 2013 ir 2015 metais. Tris kartus jis laimėjo dvejetų varžybas (2013, 2015 ir 2016 m.). Už patekimą į aštuntfinalį L. Grigeliui atiteko vienas Teniso profesionalų asociacijos (ATP) reitingo taškas. 23-ejų metų lietuvis Julius Tverijonas (1487) aštuntfinalyje 4:6, 7:6 (16-14), 3:1 pranoko 19-metį Lietuvos atstovą Robertą Vrzesinskį (2002). Pastarasis trečiajame sete atsisakė tęsti kovą. J. Tverijonas ketvirtfinalyje susitiks su savo bendraamžiu rusu Vladimiru Poliakovu (1260). Patekdamas į ketvirtfinalį, J. Tverijonas užsitikrino du ATP reitingo taškus. Dvejetų varžybų ketvirtfinalyje lietuvis Kasparas Žemaitėlis ir latvis Mikus Losbergas po 1 val. 22 min. trukusios kovos 4:6, 7:6 (7-0), 9-11 nusileido vokiečiams Pelle Boermai ir Leonardui fon Hintei. Lietuvos duetas – Feliksas Sakalauskas ir Tomas Vaišė – ketvirtfinalyje 1:6, 3:6 pralaimėjo rusams Ivanui Davydovui ir Vladimirui Poliakovui, o J. Tverijonas ir rusas Ronaldas Slobodčikovas 4:6, 3:6 nusileido prancūzams Gabrieliui Petitui ir Francois-Arthurui Vibertui. Turnyro prizų fondą sudaro 15 tūkst. JAV dolerių.