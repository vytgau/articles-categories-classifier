Pergalę 6:3, 6:4 iškovojo vyresnioji sesuo, 37-erių Venus. Metais jaunesnę savo seserį, rugsėjį pagimdžiusią dukrytę Alexis Olimpią, o lapkritį ištekėjusią už socialinio tinklo „Reddit“ įkūrėjo Alexio Ohaniano, Venus nugalėjo per pusantros valandos. 8-oji turnyro raketė V. Williams kitame etape žais su Latvijos atstove, 27-erių Anastasija Sevastova. Tarpusavyje oficialiuose turnyruose seserys Williams kovojo 29 kartą. Venus į savo sąskaitą įsirašė 12-ą pergalę. Serena yra laimėjusi 17 dvikovų. Paskutinį sykį seserys tarpusavyje buvo žaidusios 2017-ųjų „Australian Open“ turnyro finale. Tąsyk stipresnė buvo Serena, savo sąskaitoje turinti 23 „Didžiojo kirčio“ serijos turnyrų titulus. Venus įveikti jaunesnę seserį Sereną paskutinį kartą buvo pavykę 2014-aisiais.