Praėjusiais metais po Bostvanoje vykusio pasaulio galiūnų čempionato H. Bjornssonas, plačiai žinomas iš TV serialo „Sostų karai“, kur įkūnijo šiurpinantį personažą Kalną (Gregorą Clegane'ą), ėmė skųstis teisėjavimu. Socialiniuose tinkluose islandas aiškino, kad teisėjai iš jo pavogė čempiono titulą neįskaitydami vieno jo spaudimo. Tąsyk nugalėtoju tapo britas Eddy Hallas, o H. Bjornssonas liko antras. Tokie milžino pareiškimai tąsyk gerokai papiktino varžybose dalyvavusį ir 9-ąją vietą užėmusį Ž. Savicką. „Kai žmogus nemoka pralaimėti, tai blogiausia. Tai – nepagarba ne tik teisėjams, bet ir varžovams, laimėtojui. Vaikiškas pareiškimas, iš manęs tokių pergalių yra dešimtys pavogta, bet niekada to viešai neaptarinėjau, nes tai neetiška. Galiūnų visuomenė nusivylusi. Hafthorui pasirodyti varžybose dabar bus gėda prieš visus galiūnus“, – portalui DELFI tuomet pasakojo iš Afrikos sugrįžęs Žydrūnas. Visgi pernelyg didelės gėdos islandas nejautė ir, prabėgus kiek mažiau nei metams, pasiekė kol kas skambiausią savo karjeros pergalę. Kolambuse savaitgalį vykusiose prestižinėse varžybose „Arnold Strongman“, kurių rengimo iniciatorius yra legendinis aktorius Arnoldas Schwarzeneggeris, H. Bjornssonas užėmė pirmąją vietą ir laimėjo 72 tūkst. JAV dolerių čekį. Islandų galiūnas penkių rungčių varžybose surinko 45,5 taško ir už nugaros paliko pernykštį čempioną, amerikietį Brianą Shaw (42 taškai), trečias liko rusas Michailas Šivliakovas (30 taškų). B. Shaw gavo 22 tūkst. JAV dolerių čekį, o rusas namo išvyko su 17 tūkst. JAV dolerių prizu. Maža to, islandas varžybose pagerino ir štangos atkėlimo nuo žemės („Elephant Bar Deadlift“) planetos rekordą. Nuo grindų galiūnui pavyko atplėšti 472 kilogramus. Tai – penkiais kilogramais daugiau, nei iki šiol buvo pavykę iškelti šios rungties rekordininkui Jerry Pritchettui. Islandas rekordo vaizdu pasidalijo savo socialinio tinklo „Instagram“ profilyje ir per parą sulaukė beveik pusės milijono peržiūrų. 472kg/1041lb World Record Deadlift ! • @australianstrengthcoach @stanefferding @stefansolvi @andrimarinn @andrireyr @kelc33 @vikingtrips @roguefitness @sbdapparel • #yesmen A post shared by Hafþór Júlíus Björnsson (@thorbjornsson) on Mar 4, 2018 at 4:05pm PST Gana kraupus vaizdas užfiksuotas štangą nuo žemės atplėšti bandant rusui M. Šivliakovui. Keliant 426 kg svorį jam iš nosies pasipylė kraujas.  Tapti „Arnold Strongman“ varžybų nugalėtoju islandui pavyko septintuoju bandymu. Iki šiol geriausią rezltatą jis buvo pasiekęs pernai, kai varžybose finišavo antras. Tris kartus per karjerą H. Bjornssonas yra laimėjęs „Europe's Strongest Man“ varžybas, pasaulio čempionate tris kartus užėmęs antrąją ir tris – trečiąją vietas. „Didžiuojuosi savo pasiekimu, nauju pasaulio rekordu, tačiau sustoti nė neketinu“, – po pergalės JAV teigė H. Bjornssonas, kurio pagrindinis tikslas – tapti ir pasaulio čempionu. Pastarosios varžybos šių metų balandžio pabaigoje – gegužės pradžioje vyks Filipinų sostinėje Maniloje. Aštuoniskart „Arnold Strongman“ laimėtojas Ž. Savickas varžybose nedalyvavo antrus metus iš eilės, šiemet jas praleido ir Vytautas Lalas. Pažymėtina, kad įspūdingo stoto islandas savo sportinę karjerą pradėjo nuo krepšinio. 2004-2006 m. Hafthoras atstovavo įvairaus amžiaus Islanijos jaunimo rinktinėms ir netgi žaidė A diviziono Europos U-18 čempionate, vėliau rungtyniavo Islandijos krepšinio lygoje, tačiau mesti krepšinį jį paskatino besikartojančios čiurnos traumos. Very happy with my new WR! 56lb weight over 20 foot bar. Boom! 💥 A post shared by Hafþór Júlíus Björnsson (@thorbjornsson) on Mar 5, 2018 at 1:57pm PST Today went well. 1st place overall after two events. Three more to go tomorrow... I’M READY FOR WAR!!! #ThanksForTheSupport #TeamThor @stanefferding @australianstrengthcoach @stefansolvi @andrimarinn @andrireyr @kelc33 @vikingtrips @sbdapparel @roguefitness . 📸 @andrimarinn A post shared by Hafþór Júlíus Björnsson (@thorbjornsson) on Mar 2, 2018 at 6:21pm PST