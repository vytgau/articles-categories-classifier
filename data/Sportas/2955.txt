Likusiose ketveriose lenktynėse galima uždirbti 100 taškų, o dabar Lewiso pranašumas prieš varžovą sudaro 59 taškus. Jau JAV „Grand Prix“ etape L. Hamiltonas gali sau garantuoti pergalę čempionate, jeigu po šių lenktynių jo pranašumas prieš S. Vettelį sieks 75 taškus. Tai įmanoma tuo atveju, jei bus realizuotas vienas iš šių scenarijų: Labai didelė tikimybė, kad Ostine „Mercedes“ komanda ketvirtą kartą paeiliui iškovos Konstruktorių taurę. Dabar „Mercedes“ pirmauja prieš „Ferrari“ 145 taškais, o tuo atveju, jei po Ostino lenktynių šis pranašumas bus ne mažesnis nei 129 taškai, „Mercedes“ jau galės ruoštis švęsti pergalę bendroje čempionato įskaitoje. Norėdama pratęsti kovą Konstruktorių taurėje, etape JAV „Ferrari“ turi uždirbti 17 taškų daugiau nei „Mercedes“. Supaprastinkime: Jei Ostine „Ferrari“ pilotai finišuos 1 ir 2 vietose, o „Mercedes“ 3-oje ir 4-oje, tai „Mercedes“ sau garantuos pergalę Konstruktorių įskaitoje. JAV „Grand Prix“ Ostine vyks spalio 22-ąją, sekmadienį. Daugiau F-1 naujienų galite rasti čia.