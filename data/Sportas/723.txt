Vyrų slalomo varžybose nugalėjo italas Lorenzo Moschinis. Jis du kartus trasą įveikė per 1 min. 29,50 sek. Antras buvo slovakas Martinas Hyska (+0,98 sek.), trečias – italas Tobiasas Kastlungeris (+1,50 sek.). Geriausiai iš lietuvių pasirodęs olimpietis Andrejus Drukarovas (+6,10 sek.) užėmė 14-ą vietą, Rokas Zaveckas (+6,49 sek.) liko 15-as, Vilius Aleksandravičius (+9,61 sek.) – 18-as, o Giedrius Zaveckas (+29,03) – paskutinis, 25-as. Dar 10 sportininkų finišo nepasiekė. Vyrų didžiojo slalomo varžybose dominavo italai Matteo Caninsas (2 min. 21,97 sek.), Andrea Squassino (+0,16 sek.) ir Samuelis Molingas (+0,17 sek.). A. Drukarovas (+4,21 sek.) užėmė 17-ąją vietą, R. Zaveckas (+8,37 sek.) – 25-ąją, V. Aleksandravičius (+15,25 sek.) – 31-ąją, o San Marino atstovą aplenkęs G. Zaveckas (+26,92 sek.) – 33-iąją. Moterų slalomo varžybose nugalėjo austrė Celina Herz – 1 min. 34,78 sek. Vienintelė Lietuvos atstovė Ieva Januškevičiūtė (+6,32 sek.) užėmė 16-ąją vietą. Varžybose startavo 39 kalnų slidininkės, o klasifikuota 30. Didžiojo slalomo rungtyje triumfavo italė Asja Zenere – 2 min. 26,44 sek. I. Januškevičiūtė (+9,04 sek.) buvo 27-a.