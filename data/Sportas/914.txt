„Visada svajojau apie profesionalaus futbolininko karjerą. Žaisiu su didžiausiomis futbolo žvaigždėmis ir tos rungtynės bus išties įspūdingos“, – kalbėjo U. Boltas. Praėjusiais metais karjerą bėgimo takelyje baigęs Jamaikos sprinteris daug kalbėjo apie tai, kad norėtų žaisti profesionalioje futbolo komandoje. Savaitgalį greičiausiu planetos žmogumi praeityje tituluojamas atletas socialiniame tinkle „Twitter“ netgi užminė mįslę, neva pasirašė sutartį su profesionaliu klubu. I've signed for a football team! Find out which one this Tuesday at 8am GMT 👀 pic.twitter.com/iFTlWxfy7x— Usain St. Leo Bolt (@usainbolt) February 25, 2018  „Robbie ir jo Anglijos komanda – saugokitės, jums tikrai nebus lengva, – prieš būsimas rungtynes „apšilimą“ pradėjo U. Boltas. Sprinteris žadėjo išskirtinę šventę, jei jo komanda laimės. Tuo paskubėjo pasinaudoti Pietų Afrikos respublikos komanda „Mamelodi Sundowns“, su kuria daugkartinis olimpinis čempionas treniravosi. Pretorijos klubas socialiniuose tinkluose davė suprasti, kad garsenybė vilkės šios ekipos marškinėlius. Football will never be the same. Find out tomorrow 8am GMT! 😏👆 #Sundowns pic.twitter.com/nifRZFR62s— Mamelodi Sundowns FC (@Masandawana) February 26, 2018 31 metų jamaikietis yra prisiekęs „Manchester United“ sirgalius. Futbolo garsenybių mače aikštėje susitiks įvairių sričių žvaigždės ir buvę pasaulinės klasės futbolininkai. Tokios rungtynės organizuojamos nuo 2006 metų ir per tą laiką vaikų labdarai surinkta jau per 24 mln. svarų sterlingų. Praėjusiais metais tokioje dvikovoje dalyvavo Willas Ferrellas, Jackas Whitehallas, Maradona ir Ronaldinho. „Laimėti su Anglijos rinktine šiais metais prieš Usaino vedamą pasaulio komandą bus išties saldu. Nekantriai laukiu rungtynių“, – tikino R. Williamsas, vienas iš šių labdaros rungtynių organizatorių. Bilietai į tokias rungtynes kainuos nuo 10 iki 50 svarų sterlingų. Excited to announce that I will be playing in @socceraid for @UNICEF_uk 2018 at Old Trafford on Sunday 10th June. Make sure you're ready @robbiewilliams! ⚽️🌍 pic.twitter.com/t2sDB1iLP8— Usain St. Leo Bolt (@usainbolt) February 27, 2018