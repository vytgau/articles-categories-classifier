65 metų S. Gunesas kraujuojančia galva buvo nugabentas į ligoninę. Trenerio galvos žaizdai sutvarkyti prireikė net kelių siūlių. Svečių žaidėjai, saugomi skydais apsiginklavusių policijos pareigūnų, buvo saugiai palydėti į drabužinę. Atsakomosios taurės pusfinalio rungtynės po 20 minučių trukusios priverstinės pertraukos galiausiai buvo nutrauktos, o švieslentėje tuo metu rezultatas buvo 0:0. Şenol Güneş, bu gece hastanede kontrol amaçlı olarak müşahede altında tutulacak. pic.twitter.com/UmDQqU3Ft5— Spor Arena (@sporarena) April 19, 2018  Ar bus ši dvikova žaidžiama dar kartą, spręs Turkijos futbolo federacija. Pirmosios rungtynės baigėsi rezultatu 2:2. Ir prieš incidentą 59 minutę „Fenerbahče“ fanai į varžovų žaidėjus mėtė įvairius daiktus ir įžeidinėjo. Į „Bešiktaš“ žvaigždę Ricardo Quaresma jie pataikė raktų ryšuliu, kai jis kėlė kampinį. Portugalas nebuvo sužeistas - atsipirko tik išgąsčiu. „Bešiktaš“ tuo metu jau žaidė mažuma – gynėjui Pepe 30 minutę buvo parodyta raudonoji kortelė. Derbio pirmose rungtynėse abi komandos taip pat neišvengė konfliktinių situacijų – iš aikštės buvo pašalinti net trys žaidėjai. „Bešiktaš“ klubo prezidentas Fikretas Ormanas patvirtino, kad treneris visą naktį praleido ligoninėje ir jam jau geriau. „Labai liūdna diena. Derbiai visuomet būna labai karšti. Mūsų stadione taip pat buvo raudonųjų kortelių, tačiau tokių incidentų su sirgaliais išvengėme. Turime išsiaiškinti, kas dėl to kaltas, – kalbėjo jis. – Šįkart buvome svečiai. Liūdna, kad nacionalinės rinktinės treneris taip sužeidžiamas. Teisėjai liepė žaidėjams eiti į rūbines, tačiau net ir pakeliui netrūko incidentų. Tai nėra mūsų šalies futbolo įvaizdis. Viskas dabar Turkijos futbolo federacijos rankose“. „Fenerbahče“ klubo vadovas Azizas Yildirimas nuo komentarų susilaikė, tačiau buvo nepatenkintas dėl teisėjų sprendimo nutraukti rungtynes. 