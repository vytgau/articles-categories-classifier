Kaip jau skelbėme, CAS priėmus galutinį sprendimą, anksčiau Tarptautinio olimpinio komiteto (IOC) iki gyvos galvos diskvalifikuoti 28 sportininkai yra visiškai reabilituoti. Jiems panaikinta diskvalifikacija, o daliai iš jų sugrąžinti Sočio olimpinėse žaidynėse iškovoti medaliai. Šis sprendimas gali suteikti galimybę kai kuriems iš sportininkų varžytis šį mėnesį vyksiančiose Pjongčango žiemos olimpinėse žaidynėse ir laikomas didžiuliu smūgiu Tarptautiniam olimpiniam komitetui (IOC). Visiems 28 atletams yra sugrąžinami ir Sočio olimpinių žaidynių, per kurias Rusija buvo įtarta masiniu dopingo vartojimu, rezultatai. Rusija atgavo visus Sočyje iškovotus medalius ir bendroje apdovanojimų įskaitoje vėl sugrįžo į pirmąją vietą iš trečiosios, į kurią buvo nusmukusi po diskvalifikacijos. Triumfuojanti Rusijos sporto žiniasklaida ironizuoja: šis rezonansinis sprendimas reiškia, kad olimpines žaidynes galima laimėti du kartus. Tai nutiko 2014-aisiais, o 2018-aisais, Pjongčango žaidynių išvakarėse, Rusijai vėl sugrąžinta pirmoji vieta. Prieš diskvalifikaciją Rusija Sočyje buvo iškovojusi 13 aukso, 11 sidabro ir 9 bronzos apdovanojimus (viso – 33). Medalių lentelė pasibaigus žaidynėms (vieta, šalis, auksas, sidabras, bronza, viso medalių)  Po diskvalifikacijos Rusijai buvo likę 10 aukso, 3 sidabro ir 7 bronzos apdovanojimai (viso – 20), o bendroje turnyro lentelėje rusus aplenkė Kanada ir Norvegija. Medalių lentelė po diskvalifikacijos (vieta, šalis, auksas, sidabras, bronza, viso medalių) Po masinės „reabilitacijos“ Rusija vėl turi 11 aukso, 9 sidabro ir 9 bronzos medalius (viso – 29). Medalių lentelė po „reabilitacijos“ (vieta, šalis, auksas, sidabras, bronza, viso medalių) Rusijos skeletono meistrui Aleksandrui Tretjakovui aukso medalis yra sugrąžintas Tai reiškia, kad iš aukščiausios prabos apdovanojimų Rusija neatgavo dviejų – bobslėjaus ekipažų, kuriuose važiavo Aleksandras Zubkovas. Šis sportininkas pateko į 11 „iš dalies reabilituotų“ sportininkų sąrašą kartu su kolega Aleksandru Kasianovu. Šiam 11-ukui panaikinta viso gyvenimo diskvalifikacija, tačiau Sočio rezultatai neatstatyti, o draudimas dalyvauti žaidynėse Pjongčange (vasario 9-25 dienomis) – neatšauktas. CAS teigimu, 28 Rusijos sportininkų atveju „nustatyta, kad surinkti įrodymai yra nepakankami nustatyti, jog jie įvykdė antidopingo taisyklių pažeidimus. Atsižvelgiant į šiuos 28 atletus, patenkinami jų apeliaciniai skundai, naikinamos sankcijos ir atstatomi 2014 Sočio olimpinėse žaidynėse jų pasiekti asmeniniai rezultatai“. Ar šiems sportininkams leisti dalyvauti Pjongčango olimpinėse žaidynėse, spręs speciali komisija. Kitų 11 atletų atžvilgiu, „patvirtinami IOC sprendimai šiais klausimais, tačiau su viena išimtimi: vietoj draudimo visam gyvenimui dalyvauti visose olimpinėse žaidynėse, jie skelbiami netinkamais dalyvauti 2018 metų Pjongčango žiemos olimpinėse žaidynėse“. Patenkintos apeliacijos: Dmitrijus Turenikovas, Aleksejus Negodailo, Olga Stulniova, Liudmila Udobkina (visi – bobslėjus), Aleksandras Tretjakovas, Sergejus Čudinovas, Jelena Nikitina, Olga Potylnicina, Marija Orlova (visi – skeletonas), Aleksandras Legkovas, Jevgenijus Belovas, Maksimas Vylegžaninas, Aleksejus Petuhcovas, Jevgenija Šapovalova, Nikita Kriukovas, Aleksandras Bessmertnijus, Natalija Matejeva (visi – slidinėjimas), Olga Fatkulina, Aleksandras Rumiancevas, Ivanas Skobrevas, Artiomas Kuznecovas (visi – čiuožimas), Jekaterina Lebedeva, Jekaterina Smolenceva, Jekaterina Paškevič, Tatjana Byrina, Ana Ščukina (visos – ledo ritulys), Tatjana Ivanova, Albertas Demčenka (abu – rogučių sportas).