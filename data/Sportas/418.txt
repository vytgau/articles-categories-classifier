Lenkijos ledo ritulininkai šiose rungtynėse tris kartus lygino rezultatą, bet į ketvirtąjį lietuvių įvartį atsako nesurado. Lietuvos rinktinei trečiajame kėlinyje du įvarčius pelnė Martynas Grinius (50 ir 53 min.). Kitus įvarčius mūsiškiams pelnė Karolis Krasilnikovas (1) bei Dominykas Motiejūnas (36). Lietuviai į vartus metė 22 kartus, o Lenkijos atstovai – 41. Lenkijos rinktinė praėjusiais metais iškrito iš aukštesnio diviziono. Kitose jau sužaistose grupės rungtynėse Pietų Korėjos komanda 4:1 nugalėjo australus. Mūsų šalies rinktinė balandžio 2 dieną žais su Estija, balandžio 4 – su Pietų Korėja, balandžio 6 – su Didžiąja Britanija, o balandžio 7 – su Australija. Turnyro nugalėtoja pelnys kelialapį į I diviziono B grupę.