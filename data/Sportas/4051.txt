Arčiau pergalės buvo Londono „Chelsea“ ekipa, kuri nuo 46 min. po Victoro Moseso įvarčio pirmavo 1:0. Tačiau reikalai suprastėjo 80 min., kai už šiurkščią pražangą raudona kortele nubaustas „Chelsea“ saugas Pedro Rodriguezas. Iškart po šio epizodo 82 min. rezultatą išlygino Seadas Kolasinacas. Po pagrindinio rungtynių laiko švieslentė fiksavo lygiąsias 1:1 ir ekipos iškart stojo mušti 11 metrų baudinių. Čia sėkmė šypsojosi „Arsenal“ stratego Arsene'o Wengero auklėtiniams, kurie buvo tikslesni ir seriją laimėjo 4-1. Rezultatas „Chelsea“ 1 – 1 „Arsenal“ (po baudinių serijos 1-4) 46 min. [1:0] Victoras Mosesas 80 min. – Pedro Rodriguezas („Chelsea“) raudona kortelė 82 min. [1:1] Seadas Kolasinacas Baudinių serija Theo Walcott („Arsenal") 1 – 1 Gary Cahillas („Chelsea") Nacho Monrealas („Arsenal") 2 – 1 Thibaut Courtois („Chelsea") Alex Oxlade-Chamberlain („Arsenal") 3 – 1 Alvaro Morata („Chelsea") Olivier Giroud („Arsenal") 4 – 1   *** „Arsenal“ klubas „Community Shield“ trofėjų laimėjo net 15-tą kartą (pastarąjį sykį 2015-aisiais). Tai antras rezultatas tarp visų Anglijos komandų. Prieš dvejus metus finale „kanonieriai“ 1:0 taip pat įveikė būtent „aristokratus“. „Raudonieji velniai“ pernai finale nugalėjo Leicester City“ ekipą 2:1. Praėjusiame „Premier“ lygos čempionate „Arsenal“ futbolininkai užėmė tik penktąją vietą ir po labai ilgos pertraukos nepateko į UEFA Čempionų lygą. Praėjusio sezono FA Cup turnyro finale „Arsenal“ nugalėjo Antonio Conte auklėtinius 2:1. Nuo 1907 metų šios ekipos tarpusavyje įvairiuose frontuose grūmėsi 191 kartą. 75 pergales šventė „Arsenal“, 62 – „Chelsea“, o 54 dvikovos baigėsi lygiosiomis. „Community Shield“ varžybose klubai po kartą įveikė vienas kitą. 2005-aisiais „Chelsea“ laimėjo 2:1. Šio sezono „Premier“ lygos pirmenybės startuos rugpjūčio 11 d.