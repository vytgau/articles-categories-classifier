Pirmasis įvartį 22 min. technišku smūgiu pelnė amerikietis Christianas Pulisicas, o 27 min. svečių persvarą technišku smūgiu padvigubino ispanas Marcas Bartra, savo įvartį dedikavęs teroro akto šią savaitę sukrėstai Barselonai. M. Bartra yra yra baigęs būtent šio miesto futbolo mokyklą ir „Barcelonos“ klubui atstovavęs 2010-2016 m. Trečią įvartį 60 min. įmušė rezultatyviausias praėjusio sezono Bundeslygos žaidėjas Pierre-Emerickas Aubameyangas. Pirmajame ture įtikinamiausią pergalę iškovojusi Dortmundo komanda iš karto atsidūrė turnyro lentelės viršūnėje. Ваш браузер не поддерживает iframe. Kitose rungtynėse pralaimėjimą patyrė praėjusio sezono vicečempionas „Leipzig“ klubas, išvykoje 0:2 neatsilaikęs prieš Gelzenkircheno „Schalke“. Įvarčius pelnė Nabilas Bentalebas (43 min. iš 11 m) ir Jevgenijus Konoplianka (73 min.). Ваш браузер не поддерживает iframe. Kiti rezultatai „Mainz 05“ 0 – 1 „Hannover“ „Hamburger SV“ 1 – 0 „Augsburg“ Berlyno „Hertha“ 2 – 0 „Stuttgart“ „Hoffenheim“ 1 – 0 Bremeno „Werder“ Gelzenkircheno „Schalke“ 2 – 0 „Leipzig“ Primename, kad penktadienį vykusiose pirmose čempionato rungtynėse nugalėtojo titulą ginantis Miuncheno „Bayern“ klubas 3:1 nugalėjo Leverkuzeno „Bayer“.