31-erių metų A. Ovečkino 13-os metų sutartis su „Capitals“, kai jis per artimiausius keturis sezonus uždirbs 40 mln. JAV dolerių, lieka toliau galioti. 25-erių metų puolėjas J. Kuznecovas su Vašingtono komanda sudarė naują 8-erių metų 62,4 mln. JAV dolerių vertės sutartį, o 25-erių metų gynėjas D. Orlovas JAV sostinėje per 6-erius metus uždirbs 30,6 mln. JAV dolerių. A. Ovečkinas, kuris „Capitals“ atstovauja nuo 2005 metų, pajėgiausioje pasaulio lygoje žaidė 921 susitikimą, įmušė 558 įvarčius ir atliko 477 rezultatyvius perdavimus. J. Kuznecovas NHL sužaidė 261 mačą ir pelnė 53 įvarius, D. Orlovas NHL sužaidė 283 rungtynes ir pelnė 20 įvarčių.