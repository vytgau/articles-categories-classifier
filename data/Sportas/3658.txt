Iš jų kovotojams atiteks 275 milijonai dolerių ir priedai už parduotas kovos transliacijas. Jeigu kova, kaip tikimasi, truks visus 12 raundų – per ją bus abu kovotojai praleis apie 230 smūgių, tad vieno praleisto smūgio vertė sieks beveik 1,2 milijono dolerių. Paskutiniojoje F. Mayweatherio kovoje prieš Manny Pacquiao boksininkai viso praleido 229 smūgius. 148 smūgius praleido M. Pacquiao, 81 – F. Mayweatheris. Abu sportininkai smūgiavo panašiai kartų, bet F. Maywatheris buvo gerokai tikslesnis – pataikė 34 proc. savo smūgių, tuo tarpu M. Pacquiao pataikymas siekė tik 19 proc. Tiesa, skirtingai nei prieš 2 metus vykusioje kovoje, šį kartą F. Mayweatherio oponentas nėra boksininkas – C. McGregoras dar niekada nėra kovojęs bokso ringe. Analitikai prognozuoja lengvą F. Mayweatherio pergalę ir trumpesnę nei 12 raundų kovą. Kartu pabrėžiama, kad šios „pinigų kova“ vadinamos dvikovos pagrindinis aspektas yra finansinis, todėl F. Mayweatheris gali būti suinteresuotas kovą tęsti ilgiau. Fiksuotai už kovą gaunamai pinigų sumai jos trukmė įtakos neturės, tačiau sutartyse numatyti ir viešai neskelbiami priedai už transliacijų pardavimus yra viliojanti motyvacija nenokautuoti C. McGregoro pirmajame raunde. Kovose dėl pasaulio čempiono titulo F. Mayweatheris savo oponentus jau yra įveikęs 22 kartus, todėl pralaimėti jis neketina. Amerikietis į didįjį sportą grįžo ne tik dėl pinigų – 2015 m. įveikęs M. Pacquiao jis pagal pergalių bokse skaičių susilygino su legendiniu Rocky Marciano. Įveikdamas C. McGregorą jis turi šansą pagerinti R. Marciano rekordą ir tapti geriausią rezultatą profesionalaus bokso istorijoje turinčiu sportininku. Beje, R. Marciano sūnus neseniai pareiškė, kad nugalėdamas C. McGregorą ir taip aplenkdamas jo tėvą F. Mayweatheris nebūtų tikras rekordininkas, nes airio ir amerikiečio dvikova tėra „parodomasis mačas“. Visgi nurašyti airio nereikėtų – kovoje dėl UFC čempiono titulo C. McGregoras čempioną Jose Aldo įveikė per rekordinį laiką – 13 sekundžių. Nevados atletikos komisijai priėmus kontraversišką sprendimą ir leidus sportininkams dėvėti lengvesnes 8 uncijų pirštines, agresyvia kovos pradžia pasižymintis C. McGregoras tikrai turi šansą vienu staigiu smūgiu į smakrą į nokdauną pasiųsti amerikiečių bokso legendą. Kova vyks rugpjūčio 26 d. vakarą Las Vegase, JAV, o Lietuvoje bus matoma ankstyvą sekmadienio, rugpjūčio 27-osios rytą. Kovą dėl titulo Lietuvoje išskirtinėmis teisėmis tiesiogiai transliuos vaizdo transliacijų internetu platforma „Viaplay“.