29-erių saugas iš Brazilijos praėjusiame sezone rungtyniavo Kinijoje, kur vilkėjo „Guangzhou Evergrande“ ekipos marškinėlius. Savo profesionalo karjerą 181 cm ūgio brazilas pradėjo Lietuvoje – 2006-2007 m. sezone jis gynė „FC Vilnius“ garbę. Vėliau Paulinho metus žaidė Lenkijoje ir penkis sezonus praleido Brazilijoje. Prieš persikeldamas į Kiniją brazilas dar išbandė jėgas ir Anglijos „Premier“ lygoje – dvejus metus rungtyniavo Londono „Tottenham“ klube. Paulinho yra ir nuolatinis Brazilijos rinktinės narys. Po debiutavo 2011 metais jis spėjo sužaisti 41 rungtynes, kuriose pasižymėjo 9 įvarčiais.