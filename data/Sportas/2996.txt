31-erių R. Nadalis turnyro Kinijoje finale 6:2, 6:1 sudorojo 22-ejų australą Nicką Kyrgiosą. Tai buvo jau 75-asis R. Nadalio titulas vyrų reitingų lyderio kolekcijoje, o šį turnyrą ispanas laimėjo antrą kartą per savo karjerą. Pirmą sykį jam tai pavyko padaryti dar 2005-aisiais, būnant 19-os. „Šiuo metu tai yra rimtesnis turnyras nei buvo 2005-aisiais. Tai – ATP 500 serijos turnyras, o tuomet buvo 250 serijos varžybos. Apskritai, kiekvienas titulas vis vėlyvesnėje karjeros stadijoje yra brangesnis“, – teigė R. Nadalis. Beveik neabejotina, kad ispanas šiuos metus užbaigs būdamas pirmoje ATP reitingo vietoje. Po pastarosios pergalės Kinijoje, prieš antroje reitingo pozicijoje esantį Rogerį Federerį ispanas jau turi 2370 taškų pranašumą. Nuo pirmadienio abu tenisininkai dalyvaus turnyre Šanchajuje. Tuo metu į moterų vienetų reitingo aukštumas užkopusi 26-erių rumunė Simone Halep turnyre Pekine pirmosios vietos neužėmė. Finalo partijoje ji 4:6, 6:7 (3-6) neatsilaikė prieš 23-ejų prancūzę Caroline Garcią, kuri planeots reitinge pirmą kartą pakilo į 9-ąją vietą. „Ji žaidė fantastišką tenisą. Jis nusipelnė laimėti, nes buvo kur kas geresnė“, – nusivylusi po pralaimėjimo kalbėjo pirmoji planetos raketė S. Halep. *** ATP reitingų lentelėje geriausias Lietuvos tenisininkas R. Berankis iš 163-osios pozicijos nukrito į 165-ąją. 27-erių lietuvis turi 320 taškų. 26-erių metų Laurynas Grigelis (199 tšk.) išliko 254-as, o 22-ejų metų Lukas Mugevičius (35 tšk.) iš 606-osios vietos nukrito į 671-ąją. ATP reitingas (vieta ankstesniame reitinge) 1. (1) Rafael Nadal (Ispanija) - 9875 tšk. 2. (2) Roger Federer (Šveicarija) - 7505 3. (3) Andy Murray (Didžioji Britanija) - 6290 4. (4) Alexander Zverev (Vokietija) - 4400 5. (5) Marin Čilič (Kroatija) - 4155 6. (6) Novak Djokovič (Serbija) - 4125 7. (7) Dominic Thiem (Austrija) - 3925 8. (9) Stan Wawrinka (Šveicarija) - 3540 9. (8) Grigor Dimitrov (Bulgarija) - 3455 10. (11) David Goffin (Belgija) - 3055... ...165. (163) Ričardas Berankis - 320... ...254. (254) Laurynas Grigelis - 199... ...671. (606) Lukas Mugevičius - 35... ...1561. (1561) Julius Tverijonas - 2... ...1564. (1565) Tadas Babelis - 2... ...1595. (1594) Robertas Vrzesinski - 2... ...1670. (1669) Tadas Tarasevičius - 1... WTA reitingų lentelėje lietuvė Joana Eidukonytė iš 934-osios vietos nukrito į 936-ąją. 23-ejų metų Lietuvos tenisininkė turi 11 taškų. Reitingo lydere tapo S Halep (6175 tšk.). Į antrąją vietą nukrito ispanė Garbine Muguruza (6135 tšk.), o į trečiąją poziciją iš ketvirtosios pakilo čekė Karolina Pliškova (5605 tšk.). 20-metė latvė Jelena Ostapenko (4510 tšk.) iš aštuntosios vietos šoktelėjo į septintąją, o jos tėvynainė 27-erių metų Anastasija Sevastova (2295 tšk.) iš 19-osios pozicijos smuktelėjo į 20-ąją. 21-erių metų estė Anett Kontaveit (1535 tšk.) iš 36-osios vietos pakilo į 35-ąją, o 32-ejų metų Kaia Kanepi (553 tšk.) - iš 112-osios į 110-ąją. WTA reitingas (vieta ankstesniame reitinge) 1. (2) Simona Halep (Rumunija) - 6175 tšk. 2. (1) Garbine Muguruza (Ispanija) - 6135 3. (4) Karolina Pliškova (Čekija) - 5605 4. (3) Elina Svitolina (Ukraina) - 5465 5. (5) Venus Williams (JAV) - 4642 6. (6) Caroline Wozniacki (Danija) - 4640 7. (8) Jelena Ostapenko (Latvija) - 4510 8. (9) Svetlana Kuznecova (Rusija) - 4005 9. (15) Caroline Garcia (Prancūzija) - 3860 10. (7) Johanna Konta (Didžioji Britanija) - 3795... ...936 (934). Joana Eidukonytė - 11...