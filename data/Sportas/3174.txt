Lietuvis lenktynių pradžioje kurį laiką pirmavo, bet 500 m ribą pasiekė trečias. Antrajame trasos ketvirtyje į lyderio poziciją iš ketvirtosios vietos šovė prancūzas Pascalis Daniere ir nustūmė A. Navicką už pirmojo trejetuko ribų. Per kitus 500 m klaipėdiečiui pavyko aplenkti Izraelio atstovą ir pakilti į kelialapį į pusfinalį suteikiančią trečiąją vietą. Paskutinėje distancijos dalyje A. Navickas dar padidino tempą ir sugebėjo ne tik apginti savo poziciją, bet ir tapti plaukimo laimėtoju! Lietuvis 2 km nuirklavo per 11 min. 15.63 sek. Kartu su A. Navicku į pusfinalį pateko Austrijos ir Prancūzijos irkluotojai. Pusfinalio varžybos vyks penktadienį.