„Everton“ ir toliau niekaip neišlipa iš krizės – ketvirtadienį be puolėjo Wayne'o Rooney žaidęs Londono klubas 0:3 nusileido Liono „Olympique“ futbolininkams ir prarado bet kokius šansus patekti į kitą turnyro etapą. Net ir su naujuoju treneriu Davidu Unsworthu sėkmės kelio nerandantis „Everton“ tapo pirmuoju anglų klubu, pirmose keturiose Europos lygos rungtynėse neiškovojusiu nė vienos pergalės (lygiosios ir trys pralaimėjimai). „Everton“ pralaimėjo 15 iš 16-os pastarųjų rungtynių visuose turnyruose. Vieninteles lygiąsias klubas pasiekė „Carabao“ taurėje dvikovoje su „Sunderland“ (0:0). Negana to, itin sunkią traumą mače su prancūzų ekipa Lione gavo Cuco Martina. Rungtynes, kurias dėl antros geltonosios kortelės Morganui Schneiderlinui (80 min.) svečiai baigė mažuma, teisėjams teko nutraukti 7 minutes. „Everton“ gynėjas C. Martina nesėkmingai krito nugara ant žolės po dvikovos ore dėl kamuolio su Maxime'u Cornet. Futbolininkas prarado sąmonę ir liko gulėti nejudėdamas. Pagalbos sulaukęs C. Martina neštuvais buvo išgabentas į ligoninę su kaklo įtvaru. Martina horrible Injury in Everton’s europa league game against Lyon pic.twitter.com/n1DOH1VbJc— The72 ⚽️ (@The72_) November 2, 2017 Rungtynės išvykoje net neprasidėjusios baigėsi Marselio „Olympique“ gynėjui Patrice Evra. 36-ių metų veteranas koja – kaip įvardijo daugelis užsienio žiniasklaidos kanalų – kung fu stiliumi spyrė vienam iš portugalų klubo Gimarainso „Vitoria“ sirgaliui. Kaip konfliktas prasidėjo, lieka neaišku. Komandos darant apšilimą daugelis sirgalių nusileido iš tribūnų prie aikštės ir bendravo su futbolininkais. Įvylio liudininkai socialiniuose tinkluose teigia, kad P. Evra sulaukė įžeidimų. Prancūzas aukštai užsimojo koja ir smūgiavo koja į galvą. P. Evra buvo diskvalifikuotas už šį poelgį, jo laukia UEFA drausmės komisijos nuosprendis penktadienį. Tai pirmas kartas Europos lygos istorijoje, kai žaidėjas buvo išvarytas dar prieš prasidedant rungtynėms. Marselio komanda rungtynes baigė mažuma – pralaimėjo 0:1. Vienintelį įvartį pirmą pergalę iškovojusiai „Vitoria“ komandai pelnė Paolo Hurtado. Патрис Эвра был удалён ещё до начала матча Лиги Европы #ILoveThisGame pic.twitter.com/Knl8GiFs7z — Руслан Абушкин (@abushkin) November 2, 2017  Atėnuose vykusioje dvikovoje „AC Milan“ sužaidė lygiosiomis 0:0 su AEK futbolininkais. Prieš šias rungtynes nukentėjo Milano ekipos sirgaliai. Pranešama, kad apie 70 „Milan“ fanų metro susidūrė su AEK gerbėjais, ten du vagonai buvo padegti. kovojusius sirgalius išskyrė atvykusi policija. AEK hools attacked the Milan fans. Five Italians injured in the hospital. #AEKMilan #EuropaLeague pic.twitter.com/K1lylLVLhh — Luther Blissett (@DimitrisVl79) November 2, 2017 D grupėje „AC Milan“ išlieka lydere su 8 taškais, antroje vietoje rikiuojasi Atėnų AEK (6), trečioje – Vienos „Austria“ (4), ketvirtoje – „HNK Rijeka“ (3). B grupėje Kijevo „Dinamo“ 1:0 (0:0) įveikė Berno „Young Boys“ (Šveicarija) ekipą. Pergalingą įvartį 70-ąją min. įmušė Vitalijus Bujalskis. „Dinamo“, likus dviem turams iki grupių etapo pabaigos, turi 10 taškų ir antrąją vietą užimančią Belgrado „Partizan“ (Serbija) komandą lenkia penkiais taškais, o trečiojoje pozicijoje esantį „Young Boys“ klubą – septyniais taškais. „Partizan“ futbolininkai ketvirtadienį savo aikštėje 2:0 (1:0) nugalėjo Korčės „Skenderbeu“ (Albanija) ekipą. G grupės lyderė Bukarešto „Steaua“ savo aikštėje sužaidė lygiosiomis 1:1 (1:1) su Beer Ševos „Hapoel“ (Izraelis) futbolininkais. 31-ąją min. Florinelis Comanas išvedė aikštės šeimininkus į priekį, bet 37-ąją min. rezultatą išlygino Benas Saharas. „Steaua“ turi 10 taškų, o trečiojoje pozicijoje esantis „Hapoel“ klubas – 4 taškus. H grupėje Londono „Arsenal“ susitikimą namuose su Belgrado „Crvena Zvezda“ (Serbija) baigė be įvarčių 0:0, bet to užteko kelialapiui į atkrintamąsias varžybas. K grupėje vienintelė nuostolių dar nepatyrusi Romos „Lazio“ komanda savo žiūrovų akivaizdoje 1:0 (0:0) įveikė „Nice“ (Prancūzija) futbolininkus. Jau per teisėjo pridėtą laiką, „Nice“ žaidėjas Maxime'as Le Marchandas (90+3) nukreipė kamuolį į savo vartus ir padovanojo Romos klubui ketvirtąją pergalę. L grupėje Sankt Peterburgo „Zenit „išvykoje sužaidė lygiosiomis 1:1 (0:0) su Trondheimo „Rosenborg“ (Norvegija) ekipa. 54-ąją min. aikštės šeimininkų atstovas Nicklas Bendtneris realizavo 11 m baudinį ir išvedė savo komandą į priekį. Lygiąsias svečiams išplėšė paskutinėmis rungtynių akimirkomis pasižymėjęs Aleksandras Kokorinas (90+4). Europos lygos varžybose dalyvauja 48 klubai, suskirstyti į 12 grupių. Į atkrintamąsias varžybas pateks po dvi geriausias grupių ekipas. Ketvirtadienio rungtynių rezultatai: A grupė Tel Avivo „Maccabi“ 0 – 1 „Astana“ Prahos „Slavia“ 0 – 2 „Villarreal“ A grupės turnyro lentelė: B grupė Belgrado „Partizan“ 2 – 0 „Skenderbeu“ „Young Boys“ 0 – 1 Kijevo „Dynamo“ B grupės turnyro lentelė: C grupė Stambulo „Basaksehir“ 1 – 1 „Hoffenheim“ Razgrado „Ludogorets“ 1 – 1 „Braga“ C grupės turnyro lentelė:  D grupė Atėnų AEK 0 – 0 „AC Milan“ „Rijeka“ 1 – 4 Vienos „Austria“ D grupės turnyro lentelė: E grupė Limasolio „Apollon“ 1 – 1 „Atalanta“ „Lyon“ 3 – 0 „Everton“ E grupės turnyro lentelė: F grupė „Koebenhavn“ 3 – 0 „Zlin“ Maskvos „Lokomotiv“ 1 – 2 „Sheriff“ F grupės turnyro lentelė: G grupė Bukarešto „Steaua“ 1 – 1 Beer Ševos „Hapoel“ Pilzeno „Viktoria“ 4 – 1 „Lugano“ G grupės turnyro lentelė: H grupė Londono „Arsenal“ 0 – 0 „Crvena Zvezda“ „Koln“ 5 – 2 Borisovo BATE H grupės turnyro lentelė: I grupė „Salzburg“ 0 – 0 „Konyaspor“ „Vitoria de Guimaraes“ 1 – 0 „Marseille“ I grupės turnyro lentelė: J grupė Bilbao „Athletic“ 1 – 0 „Oestersunds“ Berlyno „Hertha“ 2 – 0 „Zorya“ J grupės turnyro lentelė: K grupė Romos „Lazio“ 1 – 0 „Nice“ „Vitesse“ 0 – 2 „Zulte-Waregem“ K grupės turnyro lentelė: L grupė „Real Sociedad“ 3 – 0 „Vardar Skopje“ „Rosenborg“ 1 – 1 Sankt Peterburgo „Zenit“ L grupės turnyro lentelė: UEFA Europos lygos turnyre dalyvauja 48 klubai, suskirstyti į 12 grupių. Į atkrintamąsias varžybas pateks po dvi geriausias grupių ekipas.