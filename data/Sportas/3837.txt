Šį sezoną F-1 pristatė platesnius, greitesnius ir agresyviau atrodančius automobilius. Tačiau pakitusi aerodinamika kiek mažina lenkimų skaičių, kas daugeliui ir nepatinka. „Kai aš pradėjau lenktyniauti – lenkimai buvo labai sudėtingi. Neturėjome DRS ir visi skundėsi dėl tų pačių dalykų. Visi kalbėjo, kad mums reikia daugiau lenkimų, negalime važiuoti iš paskos, TOP komandos turi daugiau, negu visos likusios ir, kad viskas yra per brangu“, – prisiminė brazilas. „Koks skirtumas? Aš nematau didelių pokyčių. Manau, kad tuo metu net daugiau pinigų komandos turėjo išleisti, o skirtumas tarp komandų taip pat buvo milžiniškas, kaip ir dabar. Tokia ta F-1. Tikiuosi, kad viskas pasikeis ateityje, bet nematau didelių pokyčių dabar“, – samprotavo „Williams“ pilotas. Daugiau F-1 naujienų skaitykite čia.