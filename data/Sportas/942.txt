Mačo favoritais laikyta Mančesterio komanda 3:0 (1:0) nepaliko vilčių „Arsenal“ ekipai ir iškovojo pirmąjį trofėjų šiame sezone. Pirmame kėlinyje 18 min. „miestiečius“ į priekį išvedė Sergio Aquero. Po pertraukos „Man City“ savo pranašumą įtvirtino dar dviem tiksliais smūgiais. 58 min. pasižymėjo Vincentas Kompany, o 65 min. visas „Arsenal“ viltis laidojo Davidas Silva (3:0). Tad „Man City“ strategas Pepas Guardiola džiaugėsi savo pirmuoju trofėjumi Anglijoje. Įtikinamai Anglijos „Premier“ lygoje pirmaujantis „Manchester City“ klubas šį trofėjų susigrąžino po metų pertraukos. Anksčiau jis lygos taure džiaugėsi 1970, 1976, 2014 ir 2016 metais. „Arsenal“ ekipa lygos taurę yra iškovojusi du sykius – 1987 ir 1993 metais. Rezultatas „Arsenal“ 0 – 3 „Man City“ 18 min. [0:1] Sergio Aguero 58 min. [0:2] Vincent Kompany 65 min. [0:3] David Silva