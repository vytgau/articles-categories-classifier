52-ą minutę 11 metrų baudinį realizavęs A. Novikovas išlygino rezultatą (1:1), 75-ąją pergalingą įvartį po rezultatyvaus F. Černycho perdavimo pelnė Taras Romanczukas. F. Černychas žaidė visas rungtynes, o A. Novikovas buvo pakeistas 69-ą minutę. Vicečempionė „Jagiellonia“ ekipa su 26 taškais turnyro lentelėje pakilo į antrą vietą, o „Plock“ (20 tšk.) klubas žengia aštuntas. Tuo metu Škotijos futbolo čempionato 13-ojo turo mače Edinburgo „Hibernian“ komanda su Vykintu Slivka ir Deividu Matulevičiumi namuose 2:1 (1:1) įveikė „Dundee FC“ klubą. Šeimininkų gretose pasižymėjo Martinas Boyle'as (1 min.) ir Simonas Murray (63 min.), o svečiams įvartį pelnė Marcusas Haberis (21 min.). V. Slivka žaidė nuo 46-os minutės, o D. Matulevičius liko tarp atsarginių. Ketvirtą pergalę iš eilės iškovojusi „Hibernian“ ekipa su 25 taškais čempionate pakilo į trečią vietą. Izraelio futbolo čempionate Tel Avivo „Bnei Yehuda“ klubas, kuriam atstovauja Nerijus Valskis ir Emilijus Zubas, namuose 3:2 (1:2) nugalėjo Jeruzalės „Beitar“ komandą. Puolėjas N. Valskis 89-ą minutę pelnė pergalingą rungtynių įvartį. Tai buvo trečiasis jo tikslus smūgis šiame sezone. Vartininkas E. Zubas žaidė visas rungtynes. „Bnei Yehuda“ klubas su 14 taškų po 10 rungtynių čempionate užima šeštąją vietą.