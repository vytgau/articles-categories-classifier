Pirmajame kvalifikacijos rate trečiadienį 23-ejų metų lietuvės po 50 min. trukusios kovos 2-1 (22:24, 21:16, 15:12) nugalėjo prancūzes Alexandrą Jupiter ir Alexią Richard. Lemiamame, antrajame, rate Lietuvos paplūdimio tinklininkės po dramatiškos kovos 2-1 (19:21, 21:16, 19:17) įveikė 2015 metų Europos žaidynių vicečempiones austres Kathariną Schutzenhofer ir Leną Plesiutschnig. Austrės trečiajame sete pirmavo 13:11, bet lietuvės sugebėjo išlyginti rezultatą ir išplėšti pergalę. Būtent ši Austrijos pora 2015 metų Europos žaidynių Baku pusfinalyje įveikė I. Dumbauskaitę ir M. Povilaitytę. Pagrindinėse varžybose dalyvaus 32 poros. Vyrų kvalifikacijos pirmajame rate lietuviai Arnas Rumševičius ir Lukas Každailis 0-2 (15:21, 18:21) nusileido vokiečiams Juliusui Tholei bei Clemensui Wickleriui. Turnyro prizų fondą sudaro 150 tūkst. JAV dolerių.