Spaudimą turėtų jausti visi, bet kuriems spaudimas gali būti kur kas didesnis? Valtteri Bottas, „Mercedes“ V. Botto praėjęs sezonas buvo neabejotinai geriausias karjeroje. Pilotas debiutavo „Mercedes“ komandoje, iškovojo pirmąsias pergales karjeroje, tačiau nepaisant to, sulaukė daug kritikos iš F-1 ekspertų. Suomis ir vėl turi tik vienerių metų kontraktą ir turės daryti viską, kad įtikintų „Mercedes“ jį pasilikti. V. Bottas turės įrodyti komandai, kad nėra tik tas pilotas, kuris gali važiuoti iki tol, kol neatsiras nieko geresnio. V. Bottas taip pat sau nepadėjo, kai pradėjo atvirai kritikuoti savo važiavimą. Vis dėlto, itin užtikrinta sezono pabaiga, atlaikytas Sebastiano Vettelio spaudimas Rusijoje tik parodo, kad V. Bottas turi potencialo būti vienu geriausių pilotų rikiuotėje. Kimi Raikkonenas, „Ferrari“ Kalbama, kad 2018-ųjų sezonas K. Raikkonenui gali būti jau paskutinis karjeroje. Sezono starte sukaks penkeri metai nuo paskutinio karto, kai suomis buvo užlipęs ant aukščiausio nugalėtojų pakylos laiptelio. Yra aišku, kad ši 38-erių piloto sausra tęsiasi smarkiai per ilgai. 2017-aisiais K. Raikkonenas ant podiumo užlipo tik 7 kartus, nors važiavo su bolidu, kuris buvo pajėgus priešintis „Mercedes“. Neužtikrinti suomio rezultatai kvalifikacijose ir lenktynėse išprovokavo ir komandos prezidento Sergio Marchionne aštrią ir viešą kritikos proveržį skirtą K. Raikkonenui. Tiesa, K. Raikkonenas ir toliau tikina, kad turi norą laimėti lenktynes bei čempionatus, tačiau net ir ištikimiausi piloto fanai tuo viešai abejoja suomio galimybėmis. Danielis Ricciardo D. Ricciardo situacija yra kiek kitokia ir galbūt nereikėtų teigti, kad australas turės didžiulį spaudimą ant savų pečių. D. Ricciardo kontraktas su „Red Bull“ baigsis po šio sezono, o jis ir toliau neskuba priimti sprendimo. Tiesa, toks gumos tempimas gali reikšti, kad D. Ricciardo akcijos gali smarkiai nukristi, o susidomėjimas iš „Ferrari“ ir „Mercedes“ gali išnykti. Viena yra aišku, kad D. Ricciardo forma negali kristi žemyn ir jis turi išlikti aukščiausiame lygyje, bent jau kol nepasirašys naujojo kontrakto. Vis dėlto D. Ricciardo jaučia kitokį spaudimą – kokį sprendimą priimti? Pasirinkęs gerai, australas gali ateityje tapti pasaulio čempionu, tačiau priėmęs blogą sprendimą D. Ricciardo gali patekti į ilgą sąrašą pilotų, kuriems nedaug trūko iki titulo. Brandonas Hartley/ Pierre‘as, Gasly „Toro Rosso“ „Toro Rosso“ komanda su naujaisiais „Honda“ varikliais turės du, itin mažai patyrusius pilotus. Abu pilotai kartu sudėjus turėjo tik devynis startus F-1 lenktynėse. Tačiau abiem pilotams užtenka pažiūrėti į Daniilo Kvyato situaciją, kad suprastų Helmuto Marko kantrybėės ribas. Su tokiais ryžtingais „Toro Rosso“ sprendimais, B. Hartley ir P. Gasly turi nepamiršti, kad jų galimybė lenktyniauti gali būti atimta taip pat lengvai, kaip ji ir buvo suteikta. Nė vienas pilotas sezono pabaigoje nesugebėjo pademonstruoti nieko išskirtinio dėl nepatikimumo problemų, tad viskas priklausys nuo artėjančio sezono. Lance‘as Strollas, „Williams“ L. Strollo situacija pasikeitė labai kardinaliai. Dar prieš metus į jo pašto dėžutę ėjo didžiulės sąskaitos už sudaužytus bolidus bandymuose, o šį sezoną jis jau bus komandos lyderis. Kanadietis jaus spaudimą įveikti F-1 debiutuosiantį Sergejų Sirotkiną. Nors L. Strollas teigia, kad į kritiką dėmesio nekreipia, jis jos gauna į valias, už „nusipirktą“ vietą komandoje. Aišku viena, kad S. Sirotkinas talentu neturėtų nusileisti kanadiečiui, tačiau „Williams“ ekipa būtent iš L. Strollo turėtų tikėtis reguliariai iškovojamų taškų, tai kaip praėjusį sezoną darė Felipe Massa. Daugiau naujienų skaitykite F-1.lt.