Čempionų titulą jau anksčiau užsitikrinę Miuncheno „Bayern“ futbolininkai svečiuose 3-0 susitvarkė su „Hannover“ vienuolike. Įvarčius pelnė Thomasas Mulleris, Sebastianas Rudy ir Robertas Lewandowskis, po kurio kojomis krito dar vienas Bundeslygos rekordas. Vokietijos nacionaliniame čempionate lenkas pasižymėjo jau 179-ąjį kartą ir taip tapo visų laikų rezultatyviausiu lygos žaidėju iš užsienio. Trečiojoje turnyrinės lentelės vietoje įsitvirtino Dormundo „Borussia“ ekipa, kuri namuose net 4-0 sutalžė artmiausius persekiotojus Leverkuzeno „Bayer“. Du įvarčius nugalėtojams pelnė Marco Reusas, dar ir pramušęs vieną 11 metrų baudinį. Po įvartį pridėjo Jadonas Sancho ir Maximilianas Phillipas. Tarpusavyje žaidė ir iš šių komandų kelialapius į UEFA Čempionų lygą atimti siekiančios „Leipzig“ bei „Hoffenheim“ ekipos. Užtikrintą pergalę šventė pastaroji. Įvarčių festivalį surengę „Hoffenheim“ futbolininkai triumfavo net 5-2 bei aplenkę tuos pačius „Leipzig“ atsilikimą nuo „Bayer“ sumažino iki 2 taškų. Čempionų lygos fubolas nutolo nuo septintąją vietą užimančios Frankfurto „Eintracht“ komandos, kuri namuose 0-3 netikėtai nepasipriešino Berlyno „Hertha“ klubui. Kiti rezultatai: „Hamburger SV“ 1 – 0 „Freiburg“ „VfB Stuttgart“ 2 – 0 „Werder Bremen“ It's been a big day for both ends of the table 👀 pic.twitter.com/qt43tltPZs — Bundesliga English (@Bundesliga_EN) April 21, 2018 