Apčiuopiamą persvarą „Sūduva“ įgijo jau per pirmąsias dvikovos 10 minučių. 3-ą min. į savo vartus kamuolį pasiuntė svečių gynėjas Paulo Ferreira. Po 6-ių minučių rezultatą padvigubino Paulius Janušauskas. Ir aikštės šeimininkams, ir svečiams pavyko sukurti keletą pavojingų atakų, tačiau rezultatas dar kartą pasikeitė tik rungtynių pabaigoje, per teisėjo pridėtą laiką. Po „Sūduvos“ kampinio kamuolys atsidūrė svečių baudos aikštelėje ir Karolis Laukžemis galingu smūgiu pasiuntė šį į „Sion“ vartus. 3:0 – tokio rezultato veikiausiai niekas nesitikėjo. Pasaka Marijampolėje tęsiasi. „Sūduvos“ ekipa trečiajame Europos lygos atrankos etape žaidžia pirmą kartą. „Sion“ komanda 2016 metais rungtyniavo Europos lygos grupių etape. „Nuostabus rezultatas. Niekas netikėjo, kad galime laimėti, – po rungtynių kalbėjo „Sūduvos“ legionierius Andro Švrljuga. – Pirmas mūsų uždavinys buvo nepraleisti įvarčių, o antrasis – patiems pelnyti įvarčius. Mes pelnėme tris. Negalime būti arogantiški ir skrajoti – tai yra tik pusė darbo“. Ваш браузер не поддерживает iframe. Marijampolės „Sūduva“ 3 – 0 „Sion“ 3' [1 – 0] Paulo Ferreira (į savus vartus) 9' [2 – 0] Paulius Janušauskas 90+1' [3 – 0] Karolis Laukžemis 