Lietuvos nacionalinė komanda 7:16 (2:4, 1:3, 2:4, 2:5) pralaimėjo Portugalijos rinktinei ir patyrė antrąją nesėkmę. Lietuvos komandai penkis įvarčius pelnė Janas Bakula, po vieną – Aurimas Jonkus ir Mantas Pelakauskas. Antrąją pergalę iškovojusiems portugalams šešis įvarčius pelnė Pedras Sousa. Grupėje triumfavo visas tris pergales iškovoję ukrainiečiai (9 tšk.). Antrąją vietą užėmė Portugalija (6 tšk.), trečiąją - Lietuva (3 tšk.), ketvirtąją - Čekija (0 tšk.). Į kitą etapą pateko visos komandos, tačiau išsidėstymas grupėje lems būsimus varžovus lemiamame trečiajame atrankos etape. Jame Lietuvos rinktinė žais su 11-ąją vietą 2016 metų Europos čempionate užėmusia Vokietija, arba 12-oje pozicijoje likusia Olandija.