Nugalėtojos titulą apgynė 20-metė italė Rachele Barbieri, kuri šiemet tapo pasaulio čempione. Antrą vietą užėmė 19-metė britė Eleanor Dickinson, o trečią – 21-erių metų danė Amalie Dideriksen. Ketvirta liko 20-metė šveicarė Aline Seitz. 18-metė panevėžietė Olivija Baleišytė, iki finišo likus vienam ratui, važiavo ketvirta. Šioje rungtyje dalyvavo 16-a dviratininkių. Jaunių merginų sprinto rungtyje Lietuvos atstovės Viktorija Šumskytė ir Arūnė Savičiūtė kovą baigė aštuntfinalyje. Atrankos varžybose V. Šumskytė (12,087 sek.) buvo 11-a, o A. Savičiūtė (12,406 sek.) – paskutinė, 15-a. Geriausiai pasirodė prancūzė Mathilde Gros (10,918 sek.). Aštuntfinalyje Viktorija pralaimėjo vokietei Lea Friedrich (2-a atrankoje), o Arūnė nusileido rusei Janai Tyšenko (6). Kaip žinoma, antradienį O. Baleišytė jaunimo merginų atkrintamosiose lenktynėse iškovojo sidabro medalį.