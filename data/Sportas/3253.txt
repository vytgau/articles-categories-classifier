25-erių metų brazilas per praėjusio Prancūzijos čempionato turo rungtynes su „Lyon“ ekipa ėmė viešai konfliktuoti su savo komandos draugu Edinsonu Cavani. E. Cavani nusprendus realizuoti arbitro paskirtą 11 m baudinį, Neymaras panoro tai atlikti vietoje urugvajiečio, tačiau buvo nuvytas į šalį. Neymar unfollowed Cavani on Instagram over this. pic.twitter.com/M61P6vevXe— Mootaz Chehade (@MHChehade) September 18, 2017  Smūgį atrėmė varžovų vartininkas, todėl po rungtynių rūbinėje Neymaras ėmė viešai priekaištauti vyresniam savo komandos draugui. Žibalo į ugnį tų rungtynių metu įpylė ir PSG gynėjas Dani Alvesas, kitame epizode atėmęs kamuolį iš 30-mečio E. Cavani ir perdavęs jį Neymarui, taip leisdamas jam atlikti baudos smūgį. Prancūzijos žiniasklaidoje netgi pasirodė žinučių, kad Neymaras prašo PSG klubo vadovų parduoti E. Cavani – neva jiems abiems vienoje komandoje vietos nėra. Visgi panašu, kad karo kirvis bent jau kuriam laikui yra užkastas. „L'Equipe“ informuoja, kad, vertėjaujant kitam PSG brazilui Thiago Silvai, Neymaras viešai atsiprašė komandos dėl nederamo savo elgesio. Kad įtampa komandos viduje atslūgo, patvirtino ir PSG treneris Unai Emery.