V.Dambrausko teigimu, sprendimą trauktis lėmė noras padėti komandai. „Trejus metus visi kartu sunkiai dirbome, kad „Žalgiris“ būtų geriausias futbolo klubas Lietuvoje. Iškovojome daug įspūdingų pergalių, titulų ir trofėjų, tačiau šiame sezono etape komandai reikia rimto sukrėtimo. Tikiuosi, kad šios permainos padės žalgiriečiams atsitiesti, sugrįžti į pergalių kelią ir sėkmingai užbaigti jubiliejinį sezoną“, – pareiškė V.Dambrauskas. Per nepilnus tris sezonus V.Dambrauskas su „Žalgiriu“ du kartus triumfavo A lygoje, iškovojo tris Lietuvos futbolo federacijos taures bei dvi Lietuvos Supertaures. 40-metis futbolo specialistas iš viso „Žalgiriui“ dirigavo 124 oficialiose rungtynėse, jo vadovaujama sostinės ekipa iškovojo 92 pergales, 15 kartų sužaidė lygiosiomis ir patyrė 17 pralaimėjimų. 2016 m. V.Dambrauskas buvo pripažintas geriausiu Lietuvos futbolo čempionato treneriu. Naujo daugkartinių šalies čempionų klubo vyriausiojo trenerio kandidatūra paaiškės artimiausiu metu. Sekmadienį Marijampolėje vykusį Lietuvos futbolo A lygos lyderių mūšį 0:3 Marijampolės „Sūduvai“ pralaimėjęs Vilniaus „Žalgiris“ lemiamo, penktojo, rato kovas pradės būdamas ant antrojo turnyro lentelės laiptelio. 2010 metais į A lygą sugrįžęs „Žalgiris“ iki praėjusio sekmadienio šalies pirmenybėse per 261 rungtynes patyrė 29 pralaimėjimus, bet tik antrą kartą žalgiriečiai varžovams nusileido didesniu nei dviejų įvarčių skirtumu. 2010 metų balandžio 17 dieną „Žalgiris“ Panevėžyje 0:3 turėjo pripažinti pajėgiausios to meto Lietuvos futbolo komandos – „Ekrano“ – pranašumą. Sekmadienį Marijampolėje žalgiriečių gynybinius įtvirtinimus tokiu pat rezultatu į šipulius sudaužė „Sūduvos“ futbolininkai. Artimiausias rungtynes A lygoje „Žalgiris“ žais ketvirtadienį svečiuose su ketvirtoje vietoje žengiančiu Klaipėdos „Atlantu“. A lygos turnyro lentelė po keturių ratų (vieta, komanda, taškai)  „Kauno Žalgiris“ prarado vietą A lygoje ir iškrito į I lygą. Jo vietą gali užimti I lygos nugalėtojas „Palangos“ klubas. Septintoje pozicijoje likęs Lietuvos futbolo federacijos (LFF) taurės laimėtojas Kauno „Stumbras“ dėl teisės kitą sezoną žaisti A lygoje žais su I lygos vicečempione Gargždų „Banga“.