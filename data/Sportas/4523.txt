Paskutinėje kvalifikacijos dalyje L. Hamiltonas, naudojęs superminkštąsias „Pirelli“ padangas, vieną ratą įveikė per 1 min. 27,231 sek. Britas tuo metu dviem dešimtosiomis sekundės dalimis lenkė čempionato lyderį Sebastianą Vettelį. Vėliau L. Hamiltonas vieną ratą įveikė per 1 min. 26,600 sek. ir iškovojo 67-ą „pole“ poziciją savo F-1 karjeroje. Vis dėlto britas gali būti nubaustas už tai, jog paskutinės kvalifikacijos dalies metu sutrukdė „Haas“ ekipos pilotui Romainui Grosjeanui. Paskutiniuoju bandymu K. Raikkonenas pakilo iš ketvirtos vietos į antrą. Bet suomis buvo puse sekundės lėtesnis už kvalifikacijos nugalėtoją L. Hamiltoną. Čempionato lyderis S. Vettelis šį kartą turėjo pasitenkinti trečia vieta. Vokietis dviem dešimtosiomis sekundės dalimis atsiliko nuo komandos draugo K. Raikkoneno. Prieš savaitę Austrijoje pergalę šventęs Valtteri Bottas šį kartą liko ketvirtas. Suomiui bus pritaikyta 5 starto pozicijų bauda už pavarų dėžės keitimą. „Red Bull“ atstovas Maxas Verstappenas kvalifikacijoje iškovojo penktą startinę poziciją. Tuo tarpu „Renault“ pilotas Nico Hulkenbergas pasiekė savo geriausią rezultatą kvalifikacijoje šiemet užfiksavęs šeštą rezultatą. Į greičiausiųjų dešimtuką ir vėl pateko abu „Force India“ komandos lenktynininkai. Sergio Perezas iškovojo septintą vietą, o Estebanas Oconas liko aštuntas. Pirmą kartą šį sezoną į paskutinę kvalifikacijos dalį pateko „McLaren“ lenktynininkas Stoffelis Vandoorne‘as. Belgas, aplenkęs R. Grosjeaną, iškovojo devintą startinę poziciją. A great moment for @LewisHamilton at Silverstone today He equals Jim Clark's all-time record of five poles at the #BritishGP 🇬🇧 pic.twitter.com/rXRM2nD8v6— Formula 1 (@F1) July 15, 2017  PROVISIONAL CLASSIFICATION (END OF QUALIFYING): Majestic lap from HAM #Quali #BritishGP 🇬🇧 #F1 pic.twitter.com/3iEiNmiT4R — Formula 1 (@F1) July 15, 2017 Daugiau naujienų rasite F-1.lt