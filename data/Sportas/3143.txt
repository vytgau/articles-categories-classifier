19-metė lietuvė penktadienį surinko 40,98 taško. Tai 10 taškų mažiau nei jos asmeninis rekordas. Po trumposios programos pirmauja australė Kailani Craine (58,02 tšk.). Antrą vietą užima švedė Matilda Algotsson (56,91 tšk.), trečiąją – vokietė Nathalie Weinzierl (55,48 tšk.). Varžybose dalyvauja 34 čiuožėjos, o kelialapius į olimpines žaidynes pelnys šešios. Laisvąją programą sportininkės atliks šeštadienį. Šeštadienį porų šokių ant ledo laisvąją programą atliks Lietuvos atstovai Saulius Ambrulevičius ir amerikietė Allison Reed. Jie po trumposios programos užima ketvirtąją vietą ir turi geras galimybes iškovoti olimpinį kelialapį. Į olimpines žaidynes pateks šešias pirmąsias vietas užėmusios poros. Tiesa, olimpinėse žaidynėse gali atstovauti tik tos pačios valstybės piliečių poros.