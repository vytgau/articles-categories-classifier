Vienintelį ir pergalingą įvartį rungtynių pabaigoje (89-ą min.) pelnė po keitimo aikštėje pasirodęs Jordanas Stewartas. 64-ą min. aikštės šeimininkas Aaronas Burnsas dar nerealizavo 11 metrų baudinio. Rezultatas: „Linfield“ (Š. Airija) 1 - 0 „La Fiorita“ (San Marinas) 89' Jordan Stewart [1 - 0] 64' Aaron Burns („Linfield“) – nerealizavo 11 metrų baudinio. Kituose šio atrankos pirmuose mačuose antradienį pergales šventė „Hibernians“ (Malta, namuose), „Alashkert“ (Armėnija, namuose), „Europa“ (Gibraltaras, svečiuose) ir „Vikingur“ (Farerai, savo aikštėje). Atsakomi susitikimai vyks po savaitės (liepos 4-ą dieną). Porų nugalėtojai pateks į antrą atrankos etapą, kuriame dalyvauja ir Vilniaus „Žalgiris“.