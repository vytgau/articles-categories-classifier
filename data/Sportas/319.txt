Taškus vėl prarado Londono „Chelsea“. Buksuojantys čempionai miesto derbyje namuose 1-1 sužaidė su „West Ham United“. „Aristokratus“ į priekį 36-ąją minutę išvedė Cesaras Azpilicueta, bet 73-ąją minutę pasižymėjęs Javieras Hernandezas išplėšė lygiąsias. Likus sužaisti 6 turus, „Chelsea“ yra labai toli nuo Čempionų lygos futbolą kitą sezoną garantuojančios ketvirtosios vietos. Antonio Conte auklėtinius nuo Londono „Tottenham“ skiria 10 taškų, o prie „mėlynųjų“ priartėjo ir Londono „Arsenal“. How the #PL looks after an eventful day pic.twitter.com/1GU2yAEQ1g — Premier League (@premierleague) April 8, 2018  „Kanonieriai“ sekmadienį dramatiškose rungtynėse namuose 3-2 palaužė „Southampton“ futbolininkus. 17-ąją minutę pirmasis pasižymėjo „šventųjų“ puolėjas Shane'as Longas, bet 28-ąją minutę Pierre'as-Emerickas Aubameyangas rezultatą išlygino. Dar po 10 minučių „Arsenal“ jau buvo priekyje, kai mušė Danny Welbeckas, tačiau rezultatas vėl lygus tapo 73-ąją minutę pasižymėjus Charlie Austinui. Galiausiai, lemiamą žodį tarė D. Welbeckas, kuris 81-ąją minutę pelnė antrąjį savo įvartį ir išplėšė Londono ekipai pergalę. Per pridėtą laiką abi komandos prarado po žaidėją. Raudonos kortelės buvo parodytos Jackui Stephensui ir Mohamedui Elneny.