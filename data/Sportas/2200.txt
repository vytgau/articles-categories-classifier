Vienintelių Lietuvos atstovų jame laukia Maltos, Velso, Farerų salų, Gibraltaro, Andoros, San Marino ir Kosovo prizininkai arba šalių taurių laimėtojai. „Pradėsime nuo nulinio etapo? Tai, gerai – vadinasi, Europoje turėsime daugiau rungtynių“, – su šypsena naujovę komentavo Diniaras Bilialetdinovas. Šalies vicečempionas Vilniaus „Žalgiris“ ir LFF taurės laimėtojas Kauno „Stumbras“ savo pasirodymą pradės pirmajame etape. Vilniečiai turėtų būti (paaiškės kiek vėliau) skirstytųjų grupėje, kauniečiai – neskirstytųjų. Šalies čempionė Marijampolės „Sūduva“ pirmąsyk klubo istorijoje turės galimybę išbandyti save Čempionų lygos atrankoje.