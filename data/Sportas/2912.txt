Visą savo karjerą „Persela Lamongan“ marškinėlius vilkėjęs vartininkas Choirulas Huda gindamas šio klubo vartus sutiko ir savo mirtį. 38-erių metų futbolininkas pirmojo kėlinio pabaigoje susidūrė su savo komandos gynėju Ramonu Rodriguesu, kuris vartininkui stipriai sužalojo galvą ir krūtinę. Kurį laiką C. Huda dar klūpėjo ir skundėsi medikams skausmu krūtinėje, tačiau netrukus jis prarado sąmonę ir mirė. Už galinės aikštelės linijos, o vėliau ir ligoninėje sportininkui dar buvo mėginama suteikti pagalbą, tačiau jo gyvybės išgelbėti nepavyko. „Persela Lamongan“ ekipoje C. Huda praleido net 18 metų ir sužaidė net 503 susitikimus. The incident earlier today that causes Indonesian goalkeeper, Choirul Huda to collapse. He later passes away. Tragic https://t.co/s78l9MsyeW pic.twitter.com/tOWzRX9POh — Aysha Ridzuan (@ayshardzn) October 15, 2017 