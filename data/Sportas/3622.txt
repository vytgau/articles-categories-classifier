Pergalė Kanados boksininkui atiteko vieningu teisėjų sprendimu taškais 5:0 (30:24, 30:27, 30:27, 30:27, 29:28). 174 cm ūgio A. Bijarslanovas gimė Rusijos Federacijai priklausančios Dagestano respublikos sostinėje Machačkaloje. Dar vaikystėje jo šeima persikėlė gyventi į Torontą ir „Čečėnų vilku“ vadinamas A. Bijarslanovas atstovauja Kanadai. Skambiausi 22 metų A. Bijarslanovo laimėjimai – bronzos medaliai Amerikos Konfederacijos čempionatų bronzos medaliai 2015 ir 2017 m. 2015 m. jis tapo Pan Amerikos žaidynių čempionu ir debiutavo pasaulio čempionatuose. 2012 metų Londono olimpinių žaidynių bei 2015 ir 2017 metų Europos čempionatų prizininkui E. Petrauskui tai buvo ketvirtasis pasaulio čempionatas. Geriausiai lietuviui sekėsi 2013 metais Almatoje (Kazachstanas), kur jis iškovojo dvi pergales ir užėmė septintąją vietą. 2011 ir 2015 metų čempionatuose E. Petrauskas pralaimėjo pirmąsias kovas. Pasaulio čempionate teisėjauja lietuvis Gintaras Šniukšta. Po Nepriklausomybės atkūrimo, Lietuvos boksininkai pasaulio čempionatuose iškovojo 5 medalius. 1993 m. sidabrą laimėjo Vitalijus Karpačiauskas, 1995 m. bronzos medalius laimėjo V. Karpačiauskas ir Vidas Bičiulaitis, 2007 m. bronzą iškovojo Daugirdas Šemiotas, o 2011 m. – Egidijus Kavaliauskas.