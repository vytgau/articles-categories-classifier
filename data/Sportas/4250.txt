Buvusi pirmoji planetos raketė iš kortų pasitraukė po Vimbldono ketvirtfinalio dvikovos su Tomašu Berdychu liepos 12-ą dieną. Serbas kalbėjo, kad alkūnės skausmus jautė daugiau nei pusantrų metų. Tai reiškia, kad N. Džokovičius praleis šiais metais „US Open“ Didžiojo kirčio turnyrą, startuosiantį rugpjūčio 28-ą dieną. Serbas šiame turnyre triumfavo 2011 ir 2015 metais. 4-ą vietą ATP reitinge užimantis tenisininkas šią žinią pranešė trečiadienį Belgrade vykusioje spaudos konferencijoje. Jis tvirtino esąs priverstas daryti pertrauką ir praleisti ne tik „US Open“, bet ir turnyrus Azijoje bei Daviso taurės pusfinalį. Tikslas – sugrįžti sveikam ir geriausios sportinės formos 2018 metais. „Visi daktarai ir specialistai, su kuriais teko konsultuotis, kalbėjo, kad dėl šios traumos poilsis yra neišvengiamas, – komentavo N. Džokovičius. – Darysiu viską, kad išgyčiau, o šį periodą išnaudosiu kūnui stiprinti ir tam tikriems teniso elementams tobulinti. Tam dėl įtempto grafiko per pastaruosius metus neturėjau laiko“.  Jis tvirtino, kad penki mėnesiai prabėgs greitai, nes yra daug dalykų, kuriuos jis planuoja nuveikti. „Kitas svarbus momentas – antrą kartą tapsime tėvais. Mano žmona Jelena ir aš laukiame antro vaiko. Tai dalykai, suteikiantys man laimės ir malonumo. Neabejoju, kad būsiu pasirengęs naujo sezono startui“, – tikino serbas. Happy anniversary my soulmate! I am so grateful to have you in my Life and the Love that you share with me reminds me of what should be nurtured and fought for in Life. Thank you for being dedicated and loving mother, big support and backbone to all of us close to you. Love you with all my heart and soul ❤ Srećna godišnjica braka mojoj srodnoj duši. Zahvalan sam ti na postojanju u mom životu,jer uz tebe i tvoju ljubav uspevam da budem svesniji onoga što negujemo i onoga za šta je vredno boriti se u životu. Zahvalan sam ti što si posvećena majka,velika podrška i oslonac svima koji smo u tvojoj blizini. Volim te iz sveg srca❤ A post shared by Novak Djokovic (@djokernole) on Jul 10, 2017 at 3:50am PDT  Į 2018-ųjų „Australian Open“ turnyrą nusitaikęs N. Džokovičius tęs bendradarbiavimą su dabartine savo profesionalų komanda ir naujuoju treneriu Andre Agassi.