A. Bosas su komandos draugu Nikola Gajovskiu buvo rezultatyviausi „Eisbaren“ komandos žaidėjai. Lietuvis rezultatyviais perdavimais prisidėjo prie ketvirtojo ir penktojo Rėgensburgo ekipos įvarčių, o pats įmušė šeštąjį ir aštuntąjį. Viso A. Bosas surinko keturis rezultatyvumo taškus. A. Bosas atkrintamosiose varžybose per keturias rungtynes įmušė tris įvarčius ir atliko tris rezultatyvius perdavimus. Ketvirtfinalyje „Eisbaren“ susikaus su Tilburgo „Trappers“ ledo ritulininkais, kurie aštuntfinalio serijoje 3-0 įveikė Veideno „Blue Devils“ komandą. „Trappers“, kaip ir jau įveikta „Saale Bulls Halle“ ekipa, žaidė Šiaurės divizione ir ten užėmė pirmą vietą, patirdama vos šešis pralaimėjimus per 44 rungtynes. Ketvirtfinalio serija startuos kovo 21 dieną.