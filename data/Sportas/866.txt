Vos prieš 4 dienas Anglijos „Carabao“ taurės finale „Manchester City“ įveikė „Arsenal“ ekipą 3:0. Pepo Guardiolos treniruojami „Premier“ lygos lyderiai visus reikalus snieguotą ketvirtadienio vakarą sutvarkė per pirmąjį kėlinį. Įvarčius nugalėtojams pelnė Bernardo Silva (15-ą min.), Davidas Silva (28-ą min.) ir Sane (33-ą min.). Tiesa, antrame kėlinyje sušvelninti rezultatą 53-ą minutę turėjo progą Pierre-Emerickas Aubemeyangas, tačiau jo 11-os m baudinys buvo netaiklus. „Miestiečiai“ iškovojo 24-ą pergalę šį sezoną ir su 75 taškais sėkmingai artėja titulo link. Artimiausias jų persekiotojas „Manchester United“ savo sąskaitoje turi 59 taškus ir nuo lyderių atsilieka 16 taškų. How the top of the #PL looks after Man City's latest win 👆 pic.twitter.com/3fGdxtqJTz — Premier League (@premierleague) March 1, 2018  „Arsenal“ „Premier“ lygos lentelėje užima 6-ą vietą su 45 taškais. Nuo penktą vietą užimančio „Chelsea“ klubo „kanonierius“ skiria 8 taškai. „Arsenal“ 0 – 3 „Manchester City“ 15' [0 – 1] Bernardo Silva 28' [0 – 2] Davidas Silva 33' [0 – 3] Leroy Sane 53' Pierre-Emerickas Aubemeyangas („Arsenal“) nerealizavo 11 m baudinio