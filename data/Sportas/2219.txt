Šiandien itin svarbus mačas vyks Londone, kur „Chelsea“ futbolininkai priims Madrido „Atletico“ komandą. C grupėje Anglijos ekipa turi 10 taškų, „Roma“ – 8, „Atletico“ – 6, „Qarabag“ – 2. Ispanijos klubui reikia ne tik pergalės, bet ir sulaukti, kad „Roma“ neįveiktų Azerbaidžano ekipos. Tik tokiu atveju „Atletico“ užimtų antrąją vietą ir keliautų į kitą etapą. „Chelsea“ jau turi bilietą į atkrintamąsias varžybas, bet dar neužsitikrino grupėje pirmosios vietos. Taip nutiks, jei „aristokratai“ švęs pergalę. Londono klubas gali sužaisti lygiosiomis ar net pralaimėti ir liktų pirmas, bet tada jam būtina, kad „Roma“ nenugalėtų „Qarabag“. Pirmąsias „Atletico“ ir „Chelsea“ rungtynes Ispanijoje 2:1 laimėjo Anglijos komanda. Tada svečiai pergalę išplėšė jau per pridėtą mačo laiką. Antradienį Miuncheno „Bayern“ savo žiūrovų akivaizdoje bandys atkeršyti Paryžiaus „Saint-Germain“ futbolininkams už skaudžą nesėkmė Prancūzijoje 0:3. PSG dar neprarado nė taško, o „Bayern“ surinko trimis mažiau. Abi ekipos jau užsitikrino teisę žaaisti atkrintamosiose varžybose. Vokietijos čempionai aplenktų stipriausią Prancūzijos klubą tuo atveju, jei triumfuotų 4:0 arba dar didesniu skirtumu. Rytoj „Liverpool“ savo aikštėje egzaminuos Maskvos „Spartak“ komandą. Tai bus itin svarbi akistata abiem ekipoms. „Liverpool“ kraityje – 9 taškai, „Sevilla“ – 8, „Spartak“ – 6, „Maribor“ – 2. Maskvoje „Spartak“ su „Liverpool“ sužaidė 1:1. Nors Liverpulio futbolininkai dabar užima pirmąją vietą, jie gali nukristi į trečiąją, jei patirs nesėkmę, o „Sevilla“ įveiks „Maribor“ klubą. Rusijos čempionus tenkina tik pergalė. Gali taip susiklostyti situacija, jog trys komandos surinks po 9 taškus. Tuomet už borto liktų „Liverpool“, kurio rezultatai būtų prasčiausi tapusavio mūšiuose su „Sevilla“ ir „Spartak“. Vaizdo transliacijų internetu platforma viaplay.lt, „Viasat Sport Baltic“ ir TV6 kanalai parodys ketverias rungtynes. Transliacijų tvarkaraštis: gruodžio 5 d. 21.35 val. „Chelsea“ – „Atletico“ (viaplay.lt ir „Viasat Sport Baltic“; tiesiogiai), 21.35 val. „Bayern“ – PSG (viaplay.lt ir TV6; tiesiogiai); gruodžio 6 d. 21.35 „Liverpool“ – „Spartak“ (viaplay.lt ir „Viasat Sport Baltic“; tiesiogiai), 21.35 val. „Real“ – „Borussia“ (viaplay.lt ir TV6; tiesiogiai).