Porą metų atstovavęs minėtai F-1 ekipai, britas persikėlė anapus Atlanto dalyvauti „IndyCar“ varžybose. Anot brito, „Formulėje-1“ skirtumas tarp komandų yra per didelis, tad dauguma sportininkų neturi galimybės pademonstruoti savo sugebėjimų. „Praeityje sėkmingai kovojau su Danieliu Ricciardo, kuris dabar F-1 kovoja dėl pergalių. Tad žinau, kad tarp manęs ir jo nėra milijono mylių skirtumas. Tikrai nėra malonu, kai sportas yra toks nesąžiningas. Kai kitas sportininkas yra 20 mylių/h greitesnis už tave, tai ne sportas“, – kalbėjo M. Chiltonas. „Didžiausia F-1 problema yra ta, kad tarp stipriausios ir silpniausios čempionato komandų yra 4 sekundžių skirtumas. Kai tokia situacija, sunku tai vadinti tikru sportu. Skirtumas turėtų būti minimalus arba daug mažesnis nei yra dabar.“ „Būtent dabartinė situacija mane labiausiai nuvylė. Bet lenktyniaudamas F-1 neatrodžiau kaip kvailys. Daug ko išmokau ir mielai ateityje sugrįžčiau į F-1. Bet grįžęs norėčiau atstovauti vidutiniokei arba stipresnei ekipai.“ M. Chiltono teigimu, automobilių sporte skirtumai tarp komandų niekada nebus minimalūs, bet anot brito, situacija „IndyCar“ čempionate yra geresnė nei F-1. „Automobilių sporte niekada nebus taip, jog visas komandas skirs minimalūs laiko skirtumai. Tai tiesiog neįmanoma. Bet „IndyCar“ kitais metais turėtų būti geriausias čempionatas tarp tų, kuriuose bus naudojama vieno gamintojo važiuoklė. Visos komandos naudos tokius pačius aerodinaminius paketus, o skirtumai tarp variklių bus minimalūs. Tad lenktynės kitais metais bus daug įdomesnės.“ „Tad visos komandos 2018 m. turėtų sutilpti į vieną sekundę. Sirgaliams tai puiki naujiena. Tai taip pat bus puiki proga „Carlin“ komandai. Mes dar daug ko turime išmokti, bet antroje sezono pusėje tikimės pasiekti gerų rezultatų.“ Daugiau F-1 naujienų skaitykite čia.