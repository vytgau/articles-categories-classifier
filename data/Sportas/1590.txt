Pirmajame kėlinyje daugiau progų pasižymėti turėjo svečiai, o per devynias minutes (26 ir 35 min.) du įvarčius pelnė Artis Jaudzemis. 50-ąją min. RFS po Roberto Uldrikio tikslaus smūgio įgijo trijų įvarčių pranašumą (3:0). Dar po aštuonių minučių skirtumas tapo triuškinantis (4:0). Vėl pasižymėjo R. Uldrikis. Iniciatyvą „Sūduva“ perėmė antrojo kėlinio pabaigoje. 78-ąją ir 82-ąją min. du iš eilės įvarčius pelnė geriausiu 2017 metų Lietuvoje žaidžiančiu futbolininku išrinktas Karolis Laukžemis, o dar po minutės rezultatą dar labiau sušvelnino Algis Jankauskas. Per likusį rungtynių laiką rezultatas nepasikeitė. „Sūduvai“ tai buvo antrosios draugiškos rungtynės. Pirmosiose ji namuose 1:0 įveikė „Palangą“. Kitas rungtynes Lietuvos čempionais žais sausio 22 dieną su „Jonavos“ futbolininkais.