Lietuvos sportininkės antrajame atrankos rate 2-0 (21:11, 21:19) nugalėjo austres Stefanie Schwaiger ir Teresą Strauss ir pateko į pagrindinį turnyrą. Užtikrintai laimėjusios pirmąjį setą lietuvės turėjo sunkumų antrajame. Nors austrės antrajame sete pirmavo 19:14, kovingosios Lietuvos tinklininkės pelnė septynis taškus ir eilės ir išplėšė pergalę. S. Schwaiger su kita partnere 2008 metų Pekino ir 2012 metų Londono olimpinėse žaidynėse užėmė penktąsias vietas. Patekusios į pagrindinį etapą, I. Dumbauskaitė ir M. Povilaitytė užsitikrino 120 pasaulio reitingo taškų ir mažiausiai 2000 JAV dolerių premiją. Turnyro prizų fondą sudaro 300 tūkst. JAV dolerių.