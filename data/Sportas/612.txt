Penktadienį „Riverkings“ 1:3 (0:0, 0:3, 0:1) pralaimėjo „Huntsville“ ekipai, o P. Rulevičius už muštynes trečiame kėlinyje buvo nubaustas 5 baudos minutėmis.  Šeštadienį lietuvio atstovaujama ekipa 3:5 (0:1, 1:2, 2:2) nusileido „Evansville“ ledo ritulininkams, o P. Rulevičius trečiame kėlinyje užsidirbo 2 baudos minutes. P. Rulevičius šiame sezone sužaidė 42 rungtynes, įmušė 4 įvarčius ir atliko 10 rezultatyvių perdavimų. Lietuvis yra užsidirbęs 61 baudos minutę ir pagal šį rodiklį komandoje iš aktyvių žaidėjų nusileidžia tik Bryanui Arnesonui su 78 baudos minutėmis ir Brantley Sherwoodui, kuris surinko 74 baudos minutes. „Riverkings“ (48 tšk.) tarp 10 komandų iš septintosios pozicijos nukrito į aštuntą. Visgi komandas, užimančias 6-9 vietas, skiria vos keletas taškų.