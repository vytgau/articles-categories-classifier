21-erių metų lietuvis sėkmingiausiu – penktuoju – bandymu nušoko 5 m 46 cm. Pirmuoju mėginimus jis nušoko 5 m 21 cm, trečiuoju – 5 m 32 cm, ketvirtuoju – 5 m 39 cm, šeštuoju – 3 m 33 cm, o antrasis bandymas buvo neįskaitytas. Pasaulio čempionu tapo amerikietis Lexas Gillette (6 m 27 cm). Antrąją vietą užėmė ukrainietis Ruslanas Katyšiovas (6 m 21 cm), trečiąją – brazilas Ricardo de Oliveira (6 m 21 cm). Šioje grupėje varžėsi aštuoni lengvaatlečiai. Planetos neįgaliųjų lengvosios atletikos pirmenybėse iš viso dalyvauja 10 Lietuvos sportininkų.