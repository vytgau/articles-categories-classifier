Pirmauja ispanė Maria Vicente (3600 tšk.). 100 m barjeriniame bėgime penktadienį B. Juškevičiūtė (14,50 sek.) buvo septinta, U. Bačianskaitė (15,07 sek.) - dešimta, šuoliuose į aukštį U. Bačianskaitė (1 m 67 cm) užėmė penktą vietą, o B. Juškevičiūtė (1 m 58 cm) - 13-ą, rutulio stūmime U. Bačianskaitė (15 m 65 cm) pasiekė geriausią rezultatą, o asmeninį rekordą pagerinusi B. Juškevičiūtė (13 m 58 cm) buvo trečia. 200 m bėgime B. Juškevičiūtė (24,86 sek.) užėmė trečią, o B. Juškevičiūtė (26,06 sek.) - 11-ą vietas. Merginų šuolių į aukštį finale lietuvė Gintarė Tirevičiūtė užėmė 11-ą vietą. Lietuvė sugebėjo įveikti tik 1 m 65 cm aukštį. Visi trys bandymai peršokti į 1 m 70 cm aukštį iškeltą kartelę buvo nesėkmingi. Šeštadienį merginų laukia likusios trys rungtys. Merginų 800 m bėgimo pusfinalyje lietuvė Monika Šaltenytė užėmė 13-ą vietą ir nepateko į finalą. Mūsiškė finišavo per 2 min. 15,85 sek. ir antrajame pusfinalyje buvo penkta. Geriausią rezultatą pusfinalyje pasiekė Lydia Lagat (2.10,47) iš Kenijos. Pusfinalyje varžėsi 16 bėgikių, o į finalą pateko 8. Šis pasaulio jaunių čempionatas yra paskutinis, nes daugiau tokio amžiaus planetos pirmenybės nebebus organizuojamos.