27-erių metų JAV slidininkas, kuris buvo pirmas ir prieš ketverius metus Sočio žaidynėse, finale surinko 97,2 taško. Antrąją vietą užėmė kitas amerikietis 23-ejų metų Alexas Ferreira (96,4 tšk.), trečiąją – 16-metis Naujosios Zelandijos atstovas Nico Porteous (94,8 tšk.). Tai antrasis Naujosios Zelandijos sportininkų medalis Pjongčange. Moterų snieglenčių didžiojo šuolio rungtyje taip pat ketvirtadienį bronza pasipuošė Zoi Sadowski Synnott. Varžybas pradėjo 27 sportininkai. Finale kovojo 12 akrobatinio slidinėjimo atstovų.