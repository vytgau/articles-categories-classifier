Argentina paskutinį kartą planetos futbolo pirmenybes praleido prieš 47 metus. Tuomet koją pakišo atrankoje sužaistos rungtynės lygiosiomis 2:2 su Peru ir 1970 metų turnyras Meksikoje Argentinos rinktinei liko nepasiekta svajonė. Atranka į 2018 metų pasaulio čempionatą tapo tikru košmaru argentiniečiams. Trejos lygiosiomis pasibaigusios pastarosios rungtynės (su Urugvajumi – 0:0, Venesuela – 1:1 ir Peru – 0:0) nubloškė L. Messį ir kompaniją už kvalifikacinės ribos.  Į pasaulio čempionatą Pietų Amerikos atrankos grupėje automatiškai kelialapį gauna keturios pirmosios rinktinės, o penktoji dar turės sužaisti atkrintamąją dvikovą su Naująja Zelandija.  Į visus išlikimo klausimus bus atsakyta spalio 10-ą dieną, kai Argentina išvykoje susigrums su Ekvadoru. Dvikova vyks 2850 m virš jūros lygio esančioje šalies sostinėje Kite. L. Messi vedamą nacionalinę ekipą išgelbės tik pergalė. #WCQ | SOUTH AMERICA Next round 10 Oct: 🇺🇾🆚🇧🇴 🇵🇪🆚🇨🇴 🇪🇨🆚🇦🇷 🇧🇷🆚🇨🇱 🇵🇾🆚🇻🇪 pic.twitter.com/B5JwSYLzvF— #WCQ ⚽️🏆 (@FIFAWorldCup) October 6, 2017  Šiuo metu aiškios šios pasaulio čempionato dalyvės: Rusija, Brazilija, Iranas, Japonija, Meksika, Belgija, Korėjos Respublika, Saudo Arabija, Vokietija, Anglija. Ketvirtadienio rungtynių rezultatai: Bolivija 0 – 0 Brazilija Venesuela 0 – 0 Urugvajus Argentina 0 – 0 Peru Čilė 2 – 1 Ekvadoras 22' [1 – 0] Eduardo Vargas 84' [1 – 1] Romario Ibarra 86' [2 – 1] Alexis Sanchezas  Kolumbija 1 – 2 Paragvajus 79' [1 – 0] Radamelis Falcao 89' [1 – 1] Oscaras Cardozo 90' [1 – 2] Antonio Sanabria 