„Galiu tik pasidžiaugti, kad dvejus metus turėjau galimybę pabūti „Trakuose“. Nors ir nesugebėjome laimėti A lygos, tačiau euforija Europos lygos atrankoje atperka viską. Linkiu komandai ir kitąmet keliauti savo užsibrėžtu keliu, o aš keliausiu – savuoju. Nieko naujo nepasakysiu, futbolininko gyvenime klubų kaita yra normalus dalykas“, – sakė 35-erių metų veteranas šiemet draugų buvo išrinktas komandos kapitonu. A.Klimavičius šiemet A lygoje pelnė 5 įvarčius, iš kurių tris – realizavęs 11 metrų baudinius. Įspūdingiausią įvartį kapitonas įmušė 29 ture, kai rungtynėse su „Jonava“ treneris jį pasiuntė į puolimą, o jis pridėto laiko metu galva įmušė pergalingą įvartį. Dar sykį Arūnas privertė šaukti publiką, tiksliai pradėdamas pergalingą baudinių su „Norrkoping“ klubu seriją. Klubas dėkoja futbolininkui už atsidavimą, pavyzdinį darbą su jaunimu ir linki sėkmės ateityje.