Velso rinktinėje 69 min. debiutavo aikštėje po keitimo pasirodęs 17-metis Benjaminas Woodburnas, o po penkių minučių jaunuolis komandos draugų būryje džiaugėsi savo pirmuoju įvarčiu atstovaujant Velso nacionalinei komandai. „Liverpool“ klubui priklausantis jaunasis velsietis 74 min. įvartį pasiekė puikiu smūgiu iš maždaug 25 metrų, kai Austrijos gynėjai nesėkmingai bandė išmušti kamuolį nuo vartų ir šis atiteko spalį 18-tą gimtadienį minėsiančiam B. Woodburnui. „Tiesiog mačiau, kad kamuolys ore ir skrieja link manęs, jį susistabdžiau ir smūgiavau taip stipriai, kaip galiu. Puikus jausmas, ko gero, šianakt negalėsiu užmigti“, – po rungtynių „BBC Sport“ teigė 17-metis Velso puolėjas. BENJAMIN WOODBURN CLUB DE FUTBOL 🔥🔥🔥pic.twitter.com/SlFMrJHZz6— ⚡ (@IndoEmreCan) September 3, 2017  Po pergalės trečioje G grupės vietoje esantis Velsas (11 taškų) priartėjo prie Airijos, kuri šeštadienį vakare 1:1 išsiskyrė su Gruzija. Grupėje pirmauja Serbija, kuri šeštadienį 3:0 sutriuškino Moldovą. Atrankoje Velsas dar susitiks su Moldova, Gruzija ir paskutiniame mače namuose priims airius. #WCQ | Group D (EUROPE) 🇬🇪Georgia 1-1 Republic of Ireland🇮🇪 🇷🇸Serbia 3-0 Moldova🇲🇩 🐉Wales 1-0 Austria🇦🇹 pic.twitter.com/c7VEPELQ4u — #WCQ (@FIFAWorldCup) September 2, 2017