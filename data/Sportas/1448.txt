Nugalėjo šveicaras Dario Cologna – 31 min. 37,9 sek. Antrąją vietą užėmė kanadietis Alexas Harvey'us (+1,4 sek.), trečiąją – norvegas Martinas Johnsrudas Sundby (+2,9 sek.). M. Strolia nugalėtojui pralaimėjo 4 min. 55 sek. Lietuvis aplenkė tik Kanados, Slovėnijos ir Pietų Korėjos atstovus. Bendroje pasaulio taurės įskaitoje pirmauja norvegas Johannesas Klaebo (1112 tšk.). Antras yra D. Cologna (953 tšk.). Moterų 10 km bendro starto lenktynėse laisvuoju stiliumi triumfavo amerikietė Jessica Diggins – 23 min. 8,5 sek. Antra finišavo norvegė Heidi Weng (+0,7 sek.), trečia – kita norvegė Ragnhild Haga (+1 sek.). Lietuvos atstovė Marija Kaznačenko (+5.27,2) liko 71-a. Ji aplenkė tik Togo ir Pietų Korėjos slidininkes. Bendroje pasaulio taurės įskaitoje pirmauja norvegės H. Weng (1346 tšk.) ir Ingvild Oestberg (1147 tšk.). Tiek M. Strolia, tiek M. Kaznačenko gins Lietuvos garbę žiemos olimpinėse žaidynėse Pjongčange.