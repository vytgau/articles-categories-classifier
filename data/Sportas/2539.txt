Velso rinktinės lyderis spalio pradžioje mėnesiui iškrito iš rikiuotės dėl jį jau ilgai kankinančių blauzdos skausmų. Neseniai atletas pradėjo treniruotis, tačiau ir vėl patyrė traumą. Nuo 2013 metų Madride rungtyniaujančiam G. Bale‘ui plyšo blauzdos raumuo, todėl jis negalės rungtyniauti dar bent keturias savaites. G. Bale‘as praleido net 40 iš pastarųjų 60 „Real“ rungtynių, o per visus ketverius metus Madride jis dėl traumų praleido net trečdalį savo ekipos mačų. Įdomu, jog valas „karališkajame“ klube jau yra uždirbęs 168,8 mln. eurų, tačiau sužaidęs tik 159 rungtynes. Vadinasi, per vieną mačą Ispanijoje jis uždirba net po 1,06 mln. eurų.