20-metė R. Meilutytė su treneriu Pauliumi Andrijausku naujam sezonui ruošėsi neįprastoje aplinkoje – Australijoje. Šiuo metu plaukikė ir specialistas jau yra parskridę į Lietuvą, kur toliau rengiasi pirmam šio sezono startui – Danijoje vyksiančiam Europos čempionatui. Jame R. Meilutytė jėgas išbandys trijose rungtyse – 50, 100 ir 200 metrų krūtine plaukimo distancijose. Varžybose Kopenhagoje nebus vienos pagrindinių R. Meilutytės konkurenčių iš Europos – dėl traumos čempionatą praleis rusė Julija Jefimova. Lietuvos plaukimo federacija informuoja, kad interviu žiniasklaidai apie ilgą savo treniruočių stovyklą Australijoje R. Meilutytė duos tik per išlydėtuves į Kopenhagą Vilniaus oro uoste. Be R. Meilutytės, čempionate dalyvaus dar devyni Lietuvos plaukikai – Giedrius Titenis (50,100, 200 krūtine), Danas Rapšys (200 nugara, 100, 200 laisvu st., 200 peteliške), Simonas Bilis (50, 100 laisvas st.), Andrius Šidlauskas (50, 100, 200 krūtine), Deividas Margevičius (50,100, 200 peteliške), Gytis Stankevičius (50, 100, 200 nugara), Tadas Duškinas (100, 50 peteliške, 50 laisvas st.), Ugnė Mažutaitytė (100 ir 200 nugara) ir Povilas Strazdas (100, 200 laisvu st., 100, 200 kompl.). Taip pat lietuviai varžysis vyrų estafetėje 4 po 100 metrų kompleksiniu būdu. Pasibaigus Europos čempionatui R. Meilutytė ir kiti geriausi Lietuvos plaukikai ilgai nesiilsės. Visi jie dalyvaus Lietuvos čempionate gruodžio 20-22 d. Anykščiuose. Sun, sand and stand! 👆🙆 #beachyoga #weekendvibes 📷 @bajazavadova A post shared by Ruta Meilutyte (@rutameilutyte) on Nov 5, 2017 at 1:55am PST 