Šventės proga vyko net du turnyrai – paplūdimio tinklinio „Švyturys Go“ ir badmintono PBL 1 etapo kovos. Badmintono PBL 1 etapo C grupėje moterų dvejetų kovoje pirmą vietą iškovojo Aušra Lingytė ir Agnė Krušataitė, vyrų dvejetų – Marius Tamošiūnas ir Mindaugas Kelpšas. Mišraus dvejeto kovose nugalėtojais tapo Mindaugas Kelpšas kartu su Agne Krušataite. Inirtinga kova virė A grupėje. Moterų dvejetuose laimėtojomis tapo Justė Kažanauskaite kartu su Egle Galentaite, vyrų dvejetuose – Artūras Olšauskas kartu su Justu Gudoniu. Mišraus dvejeto kovose laimėjo Audrius Brazauskas kartu su Neringa Krasnauskaite. Turbūt ištvermingiausių žaidėjų kova vyko vienetų varžybose, kur po atkaklios kovos Artūras Olšauskas nusileido Ramūnui Kavaliauskui. Tarp moterų stipriausia buvo Vaiva Bubulytė. Paplūdimio tinklinio „Švyturys Go“ mišrių porų turnyre savo jėgas dalyviai aiškinosi ilgiausiai. A grupės nugalėtojais tapo Martyna Kačinskaitė ir Vilius Bikneris, B grupėje nugalėjo Elžbieta Česnovič ir Pavelas Braknys. 