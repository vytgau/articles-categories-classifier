Mačas truko 1 val. 17 min. 27-erių metų R. Berankis, kuris pasaulio reitinge užima 169-ąją vietą, šiame mače atliko tris neatremiamus padavimus, o jo varžovas - šešis. Mūsiškis padarė vieną dvigubą klaidą, o serbas - tris. Antrajame rate - aštuntfinalyje - R. Berankis žais arba su 19-mečiu rusu Andrejumi Rubliovu (35), arba su 25-erių metų serbu Filipu Krajinovičiumi (77). Patekdamas į aštuntfinalį, R. Berankis užsitikrino 20 ATP reitingo taškų ir 12,735 tūkst. JAV dolerių. Turnyro prizų fondą sudaro beveik 746 tūkst. JAV dolerių.