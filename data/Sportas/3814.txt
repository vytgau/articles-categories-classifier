Madridiečiai pirmą mačą laimėjo 3:1, šventė pergalę bendru rezultatu 5:1 ir iškovojo antrą trofėjų naujame sezone. „Real“ kėlė į viršų ir UEFA Supertaurę. Rugpjūčio 8-ą d. „Karališkasis“ klubas įrodė pranašumą prieš anglų ekipą „Manchester United“ (2:1).  4-ą minutę Marco Asensio gražiu smūgiu išvedė šeimininkus į priekį (1:0), o 39-ą minutę pranašumą įtvirtino Karimas Benzema (2:0). „Real“, kuris Ispanijos Supertaurę iškovojo dešimtą kartą istorijoje, dominavo beveik visas rungtynes, nors nežaidė komandos lyderis Cristiano Ronaldo, kuris yra diskvalifikuotas penkerioms rungtynėms. Pastarąjį kartą „Real“ Ispanijos Supertaurę buvo iškovojęs 2012 metais. Rezultatas: „Real“ 2 - 0 „Barcelona“ (pirmas mačas – 3:1, bendras – 5:1) 4' Marco Asensio [1 - 0] 39' Karim Benzema [2 - 0]  Rungtynių metu įvyko incidentas tarp Sergio Ramoso ir Lionelio Messi. Argentinietis kamuolio jam nedavusį varžovą išvadino „kalės vaiku“. 