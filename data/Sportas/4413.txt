Antrose turnyro rungtynėse Šanchajuje Vokietijos čempionas Miuncheno klubas „Bayern“ susitiko su Anglijos „Premier“ lygoje penktą vietą užėmusia Londono komanda „Arsenal“. Rungtynėse „Bayern“ išsiveržė į priekį 9 min., kai 11 m baudinį realizavo Robertas Lewandowskis. Ваш браузер не поддерживает iframe. Visgi baigiantis mačui britams pavyko atstatyti pusiausvyrą. Per arbitro pridėtą laiką po Aarono Ramsey smūgio lygiąsias išplėšė Alexas Iwobi. Ваш браузер не поддерживает iframe. Komandos stojo mušti 11 m baudinių – šį kartą čia tikslesni buvo britai, realizavę 3 smūgius. „Bayern“ įmušė du 11 m baudinius. Lemiamą baudinį „Arsenal“ gretose įmušė tas pats lygiąsias išplėšęs A. Iwobi. Abiejų komandų treneriai šiame mače atliko po 8 keitimus. Turnyras vyks Kinijoje, Singapūre ir Jungtinėse Valstijose ir truks iki liepos 30-os dienos. Rezultatas: „Bayern“ (Vokietija) 1 – 2 „Arsenal“ (Anglija) 9' Robertas Lewandowskis [1 - 0] (iš 11 metrų baudinio) 90+4' Alexas Iwobi [1-1] Baudiniai: 2-3 Pastarąjį kartą abi komandos buvo susitikusios UEFA Čempionų lygos turnyro aštuntfinalyje ir tada bendrą pergalę 10:2 šventė bavarai (5:1 namuose ir 5:1 svečiuose). Pirmose turnyro rungtynėse Kinijoje antradienį Vokietijos Dortmundo komanda „Borussia“ iš Vokietijos 3:1 (2:1) įveikė italų klubą „AC Milan“. Kinijoje ir Singapūre taip pat žais Milano „Inter“ (Italija), „Lyon“ (Prancūzija) ir Londono „Chelsea“ (Anglija). JAV rungtyniaus „Paris Saint-Germain“ (Prancūzija), Turino „Juventus“, „Roma“ (abu – Italija), „Barcelona“, Madrido „Real“ (abu – Ispanija), „Manchester City“, „Manchester United“ ir Londono „Tottenham Hotspur“ (visi – Anglija).