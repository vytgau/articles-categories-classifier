C. Ronaldo asmeninę žinią paskelbė praėjus vos kelioms valandoms po portugalų pralaimėjimo – varžovų vartininkui Claudio Bravo serijoje atrėmus visus tris portugalų 11 m baudinius. 32-ų metų geriausiam planetos futbolininkui buvo leista palikti rinktinę ir vykti pas šeimą – Europos čempionai turnyro dvikovoje dėl trečiosios vietos kausis be jo. Rungtynėse dėl trečios vietos Portugalija susigrums su Vokietija arba Meksika. Tai paaiškės po antrojo pusfinalio ketvirtadienį vakare.   So happy to be able to hold the two new loves of my life 🙏❤ A post shared by Cristiano Ronaldo (@cristiano) on Jun 29, 2017 at 10:09am PDT  „Kaip visuomet savo kūnu ir siela buvau su nacionaline ekipa, net jei žinojau, kad man gimė dvyniai berniukai, – „Facebook“ paskyroje rašė C. Ronaldo. – Deja, negalėjome pasiekti svarbiausią tikslą, kurio norėjome, tačiau neabejoju, kad portugalams ir toliau teiksime džiaugsmo“. Futbolininkas liko pamalonintas Portugalijos futbolo federacijos prezidento ir rinktinės trenerio dėmesio bei supratimo: „Esu laimingas, kad pagaliau pirmą kartą galėsiu būti su savo vaikais“. C. Ronaldo jau turi 7-ių metų sūnų Cristiano Jaunesnįjį. Pasaulio žiniasklaidoje teigiama, kad Madrido „Real“ žvaigždės šeima netrukus pagausės – laukiasi ir jo draugė Georgina Rodriguez. ❤️️ A post shared by Cristiano Ronaldo (@cristiano) on May 25, 2017 at 12:33pm PDT