Gyva legenda tapęs R. Federeris nepaklūsta jokiai logikai. Apie tai kalba daugybė užsienio žiniasklaidos kanalų. Žmogus, kur jau dabar laikomas geriausiu visų laikų teniso žaidėju, tikru savo sporto šakos sunkiasvoriu čempionu, toli gražu neverčia paskutinio savo lapo karjeroje. I'M NOT CRYING, YOU'RE CRYING! 😭🙌 "You guys make me nervous. You guys make me practice. You guys fill the stadiums. Thank you." - @RogerFederer 💎#AusOpen pic.twitter.com/sGHCB6mhJG— #AusOpen (@AustralianOpen) January 28, 2018  Šveicaras tapo pirmuoju vyru teniso pasaulyje, laimėjusiu 20 Didžiojo kirčio turnyrų. Tik trims moterims yra pavykę pasiekti šią ribą – Margaret Court (24), Serenai Williams (23) ir Steffi Graf (22). Tuo metu artimiausias R. Federerio persekiotojas su 16 trofėjų yra Rafaelis Nadalis. All-time #GrandSlam titles club:#Federer 20#Nadal 16 Sampras 14#Djokovic 12 Emerson 12 Borg 11 Laver 11 Tilden 10— ATP Media Info (@ATPMediaInfo) January 28, 2018 Šveicaras laimėjo 96 vienetų varžybų titulus ir turi visas galimybes šiais metais laimėti 100-ąjį. ATP reitingo sąraše R. Federeris kol kas rikiuojasi 2-oje vietoje. Nuo pirmaujančio R. Nadalio jį skiria 155 taškai. Ispanui užteko Melburne patekti į ketvirtfinalį, kad išlaikytų lyderio poziciją, tai jis ir padarė. 🏆20. ❤️ pic.twitter.com/WqUiSo3fd5— Roger Federer (@rogerfederer) January 28, 2018 Tačiau geriausiojo vieta gali greitai keistis. R. Nadalis ketina ginti „Mexico Open“ titulą Akapulke, kur pernai iškovojo 300 reitingo taškų, o R. Federeris planuoja kitą mėnesį startuoti Dubajaus turnyre, kur pernai, surinkęs 45 taškus, pasiekė tik antrą ratą. Šveicaras ATP 1-oje vietoje paskutinį kartą buvo 2012 metų lapkričio 4-ą dieną. R. Federeris nesunkiai taptų dar vieno rekordo autoriumi. Sugrįžęs į reitingo viršūnę jis taptų vyriausiu visų laikų tenisininku, užėmusiu šią poziciją. Vyriausias kada nors ATP lyderiu buvęs žaidėjęs yra Andre Agassi. Amerikiečiui tuomet buvo 33 metai ir 131 diena (2003 metais). Iš Lietuvos tenisininkų aukščiausiai rikiuojasi 26-erių metų Ričardas Berankis. 498 taškus savo kraityje turintis lietuvis atliko didžiulį šuolį reitingo lentelėje. 20 pozicijų aukščiau atsidūręs R. Berankis šiuo metu užima 116-ą vietą. Tokį šuolį Ričardui padėjo įgyvendinti 55 reitingo taškai, kuriuos jis uždirbo patekdamas į ATP „Challenger“ serijos turnyro „Open de Rennes“ finalą. L. Grigelis su 179 taškais rikiuojasi 279-oje vietoje. ATP reitingas: 1. Rafaelis Nadalis (9760) 2. Rogeris Federeris (9605) 3. Marinas Čiličius (5760) 4. Grigoras Dimitrovas (4630) 5. Alexanderis Zverevas (4610) 6. Dominicas Thiemas (4060) 7. Davidas Goffinas (3460) 8. Jackas Sockas (2880) 9. Juanas Martinas del Potro (2815) 10. Pablo Carreno Busta (2705) 11. Kevinas Andersonas (2620) 12. Samas Querrey (2490) 13. Novakas Djokovičius (2470) 14. Nickas Kyrgios (2395) 15. Stanas Wawrinka (2385) 16. Tomas Berdychas (2320)