Ispanijoje ir toliau neklumpa „Barcelona“, kuri vangiai pradėjo rungtynes ir atsiliko 0:2, bet sugebėjo iškovoti pergalę 4:2. Du įvarčius nugalėtojams pelnė Luisas Suarezas, po 1 – Lionelis Messi ir Paulinho. Pergalės dėka „Barcelona“ savo sąskaitoje įpusėjus sezonui turi 51 tašką. „La Liga“ lyderiai prieš antroje vietoje žengiančius Madrido „Atletico“ toliau turi 9 taškų pranašumą, tačiau jau net 19 taškų juos skiria nuo principinių varžovų Madrido „Real“.  Kiti rezultatai: „Levante“ 0 – 1 „Celta Vigo“ „Alaves“ 1 – 0 „Sevilla“ „Espanyol“ 1 – 1 „Athletic Bilbao“ Prancūzijoje į priekį toliau bėga „Paris Saint Germain“ ekipa. Dabartiniai šalies vicečempionai Angelio Di Maria įvarčio dėka 1:0 palaužė dešimtyje mačą baigusius „Nantes“ futbolininkus. Kitose rungtynėse šansu pakilti į antrąją vietą nepasinaudojo „Lyon“ klubas, kuris 1:1 sužaidė su „Angers“ bei su 42 taškais tik prisivijo šeštadienį taškus taip pat praradusius „Monaco“. Pirmaujantys „PSG“ prieš persekiotojus jau turi 11 taškų atotrūkį. Kiti rezultatai: „Saint-Etienne“ 2 – 0 „Toulouse“ Vokietijoje penktadienį eilinę pergalę iškovojusiai Miuncheno „Bayern“ ekipai šį sezoną mesti iššūkį vis mažiau šansų turi Dortmundo „Borussia“. Ketvirtoje turnyrinės lentelės vietoje su 29 taškais liekanti ekipa 0:0 sužaidė su „Wolfsburg“ bei jau turi 15 taškų atsilikimą nuo „Bayern“. Kiti rezultatai: „FC Cologne“ 2 – 1 „Borussia Moenchengladbach“