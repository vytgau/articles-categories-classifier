Lietuvos rinktinės lyderis Tomas Kaukėnas į Švediją išskrido penktadienį. Biatlonininkas specialiame interviu papasakojo apie artėjančią visų pasaulio biatlonininkų šventę, kiek lietuvių ir kokiose rungtyse startuos, kas svarbiau šioje sporto šakoje – greitas čiuožimas ar taiklūs šūviai, psichologija ar fizinis pasirengimas. Pasak jo, pirmuose sezono startuose gero rezultato tikėtis neverta. Geriausią formą sportininkas ruošia olimpinėms žaidynėms. „Visad noriu pasirodyti geriau, nei paskutinį kartą. Jei Sočyje buvau 23-ias, tai Korėjoje tikrai norėčiau būti dvidešimtuke, pasvajoju ir apie šešioliktuką,“ – vaizdo siužete kalba Lietuvos biatlono viltis.  