Nugalėjo du kartus šaudykloje suklydusi baltarusė Darja Domračeva – 30 min. 37,4 sek. Sprinto lenktynių nugalėtoja Slovakijos atstovė Anastasija Kuzmina turėjo įveikti keturis baudos ratus ir finišavo antra (+9,2 sek.). Trečiąją vietą užėmė amerikietė Susan Dunklee (+29,5 sek.; 2 baudos ratai). Penkis baudos ratus turėjusi įveikti 32-ejų metų N. Kočergina nugalėtojai pralaimėjo 5 min. 18 sek. Lenktynėse dalyvavo 58 biatlonininkės. Jos startavo pagal sprinto lenktynių rezultatus. Bendrojoje pasaulio taurės įskaitoje po 19 lenktynių pirmauja 727 taškus turinti A. Kuzmina. Antrąją vietą užima suomė Kaisa Makarainen (686 tšk.), trečiąją – D. Domračeva (641 tšk.). 3 taškus turinti N. Kočergina tarp klasifikuotų sportininkių yra paskutinė – 94-a.