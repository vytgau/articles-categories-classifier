Belgui šios rungtynės baigėsi jau 10-ąją minutę, kai po susidūrimo su varžovu jis krito ant žolės ir negalėjo atsikelti. 24-erių futbolininkas aikštę paliko ant neštuvų ir su deguonies kauke. Susirūpinę sirgaliai socialiniuose tinkluose palaiko R. Lukaku, J. Mourinho spėja, kad belgas praleis dvejas rungtynes „Tai yra futbolas. Jam tiesiog nepasisekė. Danijos vidurio puolėjas Wesley Hoedtas ir R. Lukaku kovojo dėl kamuolio, tai žaidybinis epizodas, kuris baigėsi nesėkmingai. Nieko agresyvaus šiame epizode nebuvo ir, tikiuosi, nieko rimto nepatyrė Lukaku. Pirma traumos pasekmė ta, kad jis negalėjo toliau tęsti rungtynių“, – po mačo teigė „Man United“ strategas J. Mourinho. Kitas rungtynes „Manchester United“ žais Liverpulyje Naujųjų metų dieną prieš buvusį R. Lukaku klubą „Everton“. „Aš nežinau“, – teigė J. Mourinho, paklaustas apie tikimybę belgui aikštėje pasirodyti pirmadienį vakare. „Paprastai blogos naujienos pasiekia nedelsiant. Kol kas tokių dabar neturime. Manau, kad Lukaku gali praleisti artimiausias dvejas rungtynes“, – teigė „Man United“ strategas. Remiantis žiniasklaida, futbolininkas nebuvo išvežtas į ligoninę, jam pagalba suteikta pačiame stadione, manoma, kad R. Lukaku nepatyrė rimtos traumos. Kol kas klubas nepateikė jokios informacijos apie belgo sveikatos būklę. R. Lukaku iš „Everton“ į „Man United“ persikėlė vasarą, puolėjas klubui kainavo 75 milijonus svarų, jis per 30 rungtynių pelnė 15 įvarčių. Belgas gana dažnai sulaukia kritikos už nerealizuotas progas, socialiniame tinkle „Twitter“ netrūko tokių, kurie nepraleido progos tą pabrėžti komentuodami R. Lukaku traumą. „Greito atsigavimo, Lukaku. Visą sezoną buvai tragiškas. Nepraleisk likusios sezono dalies“, – rašė vienas „Man United“ sirgalius. „Man United“ saugas, ispanas Juanas Mata iškart pareiškė, kad „jei esi tas „Man United“ sirgalius, kuris džiaugiasi Lukaku trauma, gali nešdintis iš mano klubo“. If you're a Man Utd fan celebrating Lukaku's injury then get out of my club— Ché (@MarvelousMata) December 30, 2017  Polis Pogba po rungtynių „Twitter“ socialiniame tinkle palinkėjo komandos draugui kuo greičiau pasveikti ir grįžti į aikštę.