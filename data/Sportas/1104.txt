Du įvarčius nugalėtojoms pelnė Dani Cameranesi, po vieną - Gigi Marvin, Jocelyne Lamoureux-Davidson ir Hilary Knight. Amerikietės į vartus metė 38 kartus, o suomės - tik 14. Kitame pusfinalyje susitinka Kanados ir Rusijos rinktinės. Pjongčango žiemos olimpinių žaidynių dailiojo čiuožimo ledo šokių varžybose po trumposios programos pirmauja 2010 metų Vankuverio žaidynių bei triskart pasaulio čempionai kanadiečiai Tessa Virtue ir Scottas Moiras. 2014 metų Sočio žaidynių vicečempionai už savo pasirodymą pirmadienį pelnė 83,67 taško. Antrąją vietą užima Prancūzijos pora Gabriella Papadakis ir Guillaume'as Cizeronas (81,93 tšk.), o trečiąją – amerikiečiai Madison Hubbell ir Zachary Donohue (77,75 tšk.). Vos 0,02 taško jiems pralaimi kitas JAV duetas Maia ir Alexas Shibutani (77,73 tšk.). Varžybas pradėjo 24 poros. Laisvąją programą antradienį atliks 20 duetų.