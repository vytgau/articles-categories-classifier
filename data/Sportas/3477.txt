Belgija tapo pirmąja Europos rinktine, atrankos kovose užsitikrinusia vietą 2018 metų pasaulio futbolo čempionate Rusijoje. Tai lėmė Romelu Lukoku dvikovoje su graikais atnešęs pergalingas įvartis. Europos zonos H grupėje belgai su 22 taškais rikiuojasi pirmoje vietoje ir jau yra nepavejami savo varžovams. Dėl antros vietos šioje grupėje dar virs mūšis – Bosnija ir Hercegovina (14 taškų) sekmadienį 4:0 įveikė Gibraltarą ir pralenkė Graikiją. Pastaroji po pralaimėjimo smuktelėjo į trečią vietą su 13 taškų. #WCQ | Group H (EUROPE) 🇪🇪Estonia 1-0 Cyprus🇨🇾 🇬🇮Gibraltar 0-4 Bosnia and Herzegovina🇧🇦 🇬🇷Greece 1-2 Belgium🇧🇪 pic.twitter.com/nbA4PTiwIh — #WCQ (@FIFAWorldCup) September 3, 2017  Belgija prisidėjo prie kitų tvirtų pasaulio čempionato dalyvių: turnyro šeimininkės Rusijos, Brazilijos, Meksikos, Irano ir Japonijos. #WorldCup line-up, so far 🙌 🇷🇺Russia 🇧🇷Brazil 🇮🇷Iran 🇯🇵Japan 🇲🇽Mexico 🇧🇪Belgium 6 down, 26 to go! 👌🏆 — #WCQ (@FIFAWorldCup) September 3, 2017  Tvirtą paraišką automatiškai prasibrauti į planetos pirmenybes padavė ir Šveicarijos rinktinė. Sekmadienį ji 3:0 sutriuškino Latvijos nacionalinę ekipą ir su 24 taškais pirmauja B grupėje. Jai ant kulnų lipa Cristiano Ronaldo vedami portugalai. Pastariesiems sekmadienį minimaliu skirtumu 1:0 svečiuose pavyko palaužti mažuma žaidusius vengrus. Aikštės šeimininkų žaidėjui Tamašui Priskinui 30-ą rungtynių minutę buvo parodyta raudonoji kortelė. Vienintelį įvartį po C. Ronaldo perdavimo galva įmušė Andre Silva. Europos čempionai B grupėje rikiuojasi antroje pozicijoje su 21 tašku. #WCQ | Group B (EUROPE) 🇫🇴Faroe Islands 1-0 Andorra🇦🇩 🇭🇺Hungary 0-1 Portugal🇵🇹 🇱🇻Latvia 0-3 Switzerland🇨🇭 pic.twitter.com/z86jkGULcX — #WCQ (@FIFAWorldCup) September 3, 2017 Prieš kelias dienas net 4:0 sutriuškinę Nyderlandus prancūzai savo aikštėje sekmadienį nulinėmis lygiosiomis baigė dvikovą su A grupės autsaideriais ir ir taip vadinamais futbolo nykštukais Liuksemburgo futbolininkais. „Equipe Tricolore“ grupės lentelėje dabar turi vos vieno taško pranašumą prieš švedus, kurie išvykoje 4:0 nepagailėjo Baltarusijos rinktinės. 33 tūkst. žiūrovų skirstėsi nusivylę – su tokių puolimo žvaigždžių kaip Antoine'as Griezmannas, Kylianas Mbappe ir Olivier Giroud desantu prie varžovų vartų nieko nepavyko nuveikti. Maža to, Liuksemburgo rinktinė vos nenubaudė aikštės šeimininkų, kai 79-ą minutę smūgiuodami pataikė į prancūzų vartų virpstą. #WCQ | Group A (EUROPE) 🇳🇱Netherlands 3-1 Bulgaria🇧🇬 🇧🇾Belarus 0-4 Sweden🇸🇪 🇫🇷France 0-0 Luxembourg🇱🇺 pic.twitter.com/rF3cdF4a4T — #WCQ (@FIFAWorldCup) September 3, 2017 Pasaulio čempionato Europos zonos atrankos varžybose dalyvauja 54 komandos, suskirstytos į devynias grupes. Į pasaulio čempionatą pateks grupių nugalėtojos, o aštuonios geriausios antrąsias vietas užimsiančios rinktinės dėl likusių keturių kelialapių kovos atkrintamosiose varžybose. Vėlyvos sekmadienio rungtynės: Gibraltaras 0 – 4 Bosnija ir Hercegovina 35' [0 – 1] Edinas Džeko 65' [0 – 2] Kenanas Kodro 83' [0 – 3] Senadas Luličius 85' [0 – 4] Edinas Džeko  Graikija 1 – 2 Belgija 70' [0 – 1] Janas Vertonghenas 73' [1 – 1] Zeca 75' [1 – 2] Romelu Lukaku  Latvija 0 – 3 Šveicarija 9' [0 – 1] Haris Seferovičius 55' [0 – 2] Blerimas Džemaili 58' [0 – 3] Ricardo Rodriguezas (11 m b.)  Vengrija 0 – 1 Portugalija 30' raudonoji kortelė Tamašui Priskinui (Vengrija) 48' [0 – 1] Andre Silva  Prancūzija 0 – 0 Liuksemburgas 