Uostamiesčio klubas iškovojo pirmuosius su taškus čempionate po 25-erių metų pertraukos – ketvirtį amžiaus Klaipėdoje nebuvo čempionato lygio klubo. Šiose rungtynėse vilniečiams „kvepėjo“ pergale nuo pat jų pradžios, kai dviem Edgaro Rybakovo ir Artūro Švedavičiaus įvarčiais „Hockey Punks“ jau septintą minutę pabėgo 3:0. Sostinės klubo įkarštį atvėsino Artūras Žukaitis, sušvelninęs skirtumą dar pirmajame kėlinyje. Antroje rungtynių dalyje Pavelas Fominychas sušvelnino atsilikimą iki minimumo, tačiau Šarūnas Kuliešius ir trečiąjį įvartį pelnęs E. Rybakovas atstatė saugų trijų įvarčių pranašumą. „Baltija“ į lemiamą šturmą pakilo trečiojo kėlinio antroje pusėje, kai intrigą daugumoje grąžino P. Fominychas (50:45). Netrukus Romanas Šalajevas sumažino atsilikimą iki minimumo, o vilniečių pražanga pasinaudojo Nikita Kozlovas (55:53), kuris daugumoje išlygino rezultatą 5:5. Pratęsimo metu įvarčių pelnyta nebuvo, o baudinių serijoje geriau sekėsi svečiams, kai P. Fominychas ir Andrius Židkovas pataikė pirmuosius du metimus ir šventė pirmąją pergalę sezone. Klaipėdiečiai į varžovų vartus metė 49 kartus, sostinės klubas atsakė 46 metimais. Kitos čempionato rungtynės trečiadienį Kaune ir Elektrėnuose. Kaune 20 val. susitiks vietos „Kaunas Hockey“ ir Juodupės „Juodupė“, o Elektrėnuose 20 val. „Energija“ priims Vilniaus „Geležinį vilką“. Lietuvos ledo ritulio čempionato turnyro lentelė (vieta, komanda, rungtynės, pergalės, pergalės po baudinių serijos, pralaimėjimai po baudinių serijos, pralaimėjimai, įvarčiai, taškai): 