Svorio kategorijos iki 98 kg varžybas 25-erių lietuvis pradėjo pergale prieš indą Hardeepą Singhą (5:2), antrame etape palaužė Laokratį Kesidį iš Graikijos (3:1), tačiau ketvirtfinalyje nusileido uzbekui Rustamui Asakalovui (1:3). Pastarasis pusfinalyje patyrė pralaimėjimą ir užbraukė buvusio pasaulio jaunimo čempiono iš Lietuvos viltis pakovoti dėl medalio Paryžiuje. Kitų lietuvių pasirodymas buvo trumpesnis ir truko vos vieną kovą. Paulius Galkinas svorio kategorijoje iki 75 kg neprilygo čekui Oldrichui Vargai (1:5), Eividas Stankevičius (iki 85 kg) pralaimėjo iraniečiui Hosseinui Nouri (5:7). Paskutinį kartą medalį iš planetos pirmenybių į Lietuvą parvežė Edgaras Venckaitis, 2014 metais pelnęs bronzą. 