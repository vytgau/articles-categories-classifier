Boksininkai kovos antro pusvidutinio svorio kategorijoje. Kovai numatyti 10 raundų. V. Stapulionis per savo karjerą profesionaliame ringe yra iškovojęs 28 pergales, patyręs 5 pralaimėjimus ir vieną kovą baigęs lygiosiomis. 31-erių metų V. Stapulionis jau yra mėginęs iškovoti IBF čempiono diržą. 2014 metais Šiaurės Airijoje vykusioje dvikovoje dėl IBF tarpkontinentinio vidutinės svorio kategorijos čempiono diržo tarp V. Stapulionio ir brito Eamonno O'Kane'o užfiksuotos lygiosios. 2012 metais V. Stapulionis kovoje dėl IBF tarptautinio čempiono diržo pralaimėjo juodkalniečiui Predragui Radoševičiui. Praėjusiais metais V. Stapulionis kovėsi dėl Pasaulio bokso organizacijos (WBO) tarpkontinentinio antro pusvidutinio svorio kategorijos čempiono diržo, tačiau pralaimėjo Rusijos bokso talentui Magomedui Kurbanovui.