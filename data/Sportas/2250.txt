Rungtynių pradžia šeimininkams nieko bloga nežadėjo. Asociacijos „Hockey Lietuva“ prezidentas Petras Nausėda (09:58) kalė įvartį nuo mėlynos linijos ir išvedė komandą į priekį. Kėlinio pabaigoje vilnietis Artūras Švedavičius (18:23, dauguma) išnaudojo kiekybinę persvarą ir grąžino kovą į pradinę padėtį. Drausmė buvo didžiausia „Kaunas Hockey“ klubo rykštė šiose rungtynėse. Vilniečiai persvėrė rezultatą po Valdo Pikčiaus metimo dvigubos daugumos metu (26:37), o ant ledo grįžus vienam kauniečiui „Hockey Punks“ dar kartą išnaudojo kiekybinę persvarą, kai sostinės klubo pranašuą padvigubino Edgaras Rybakovas (27:18, dauguma). Lyg to skausmo šeimininkams būtų maža, vilnietis Šarūnas Suchomlinas (39:48) kalė įvartį „į rūbinę“ ir „Hockey Punks“ atitrūko net 4:1. Trečiojo kėlinio pradžioje Laisvydas Rimkus (41:13) čempionato lyderiams priminė, kad šiame sezone Lietuvos čempionate reikia skaitytis su visais varžovais - padidino skirtumą jau iki keturių įvarčių. Kaunietis Vytautas Jagelavičius (45:56) dar sušvelnino skirtumą iki 2:6, tačiau didesnio spurto inicijuoti nepavyko. Kauniečiai į varžovų vartus metė 34 kartus, vilniečių pergalei užteko 26 metimų.   Lietuvos ledo ritulio čempionato turnyro lentelė (vieta, komanda, rungtynės, pergalės, pergalės po baudinių serijos, pralaimėjimai po baudinių serijos, pralaimėjimai, įvarčiai, taškai): 