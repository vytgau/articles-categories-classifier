15-ąją vietą pasaulio reitinge užimanti ispanė turnyro finale šeštadienį 7:5, 6:0 nugalėjo 37-erių metų amerikietę Venus Williams (11-oji pasaulio raketė). Mačas truko 1 val. 17 min. G. Muguruza šiame susitikime padarė dvi dvigubas klaidas, o amerikietė – penkias. Ispanijos tenisininkei tai buvo antrasis laimėtas „Grand Slam“ serijos turnyras. 2016 metais ji triumfavo „French Open“ turnyre Paryžiuje (Prancūzija). Vimbldono turnyro finale ji yra žaidusi 2015 metais, kuomet 4:6, 4:6 pralaimėjo V. Williams seseriai Serenai. V. Williams Vimbldono turnyrą laimėjo penkis kartus (2000, 2001, 2005, 2007 ir 2008 metais). The moment @GarbiMuguruza won #Wimbledon... pic.twitter.com/u2gg7xv55Z— Wimbledon (@Wimbledon) July 15, 2017   Už pergalę turnyre G. Muguruzai atiteko 2000 Moterų teniso asociacijos (WTA) reitingo taškų ir 2,2 mln. svarų sterlingų. V. WiIlliams turėjo tenkintis 1400 taškų ir 1,1 mln. svarų sterlingų. Vimbldono turnyro prizų fondą sudaro 31,6 mln. svarų sterlingų.