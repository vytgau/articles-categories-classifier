Belgijos ir Lietuvos pilietybes turinti Gloria van Mechelen finišavo šešta, Paulina Patinskaitė – aštunta, o Karolina Motejūnaitė – 18-a. Iš 31-os startavusios dviratininkės klasifikuotos 27-ios. Taip pat Belgijoje pergalę šventė ir Lietuvos jaunių čempionas Romas Zubrickas. Jis laimėjo jaunių lenktynes „Grote Prijs Chocolade Atelier Stuyven“. Į 20-uką pateko visi septyni Lietuvos dviratininkai. Nugalėtojas 86,8 km (14 ratų po 6,2 km) nuvažiavo per 2 val. 9 min. 23 sek. (vid. greitis – 39,47 km/val.). Po finišo sprinto antras finišavo Alanas Marcinkėnas, o trečias – belgas Eliasas Marisas. 4-8 vietas užėmę dviratininkai nuo nugalėtojo atsiliko 42 sek. Denas Masiulis finišavo penktas, o Kęstutis Vaitaitis – šeštas. Erikas Šidlauskas (+2.20) užėmė 12-ą, Aristidas Kelmelis (+2.45) – 17-ą, o Mantas Januškevičius (+2.45) – 19-ą vietas. Iš 56-ių startavusių dviratininkų klasifikuoti 48-i.