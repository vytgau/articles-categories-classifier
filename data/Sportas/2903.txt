32-ejų metų Lietuvos kovotojas pergalę iškovojo trečiojo raundo pabaigoje po sėkmingo Achilo sausgyslių tempimo veiksmo. WKN čempiono diržas – pirmasis S. Grečicho kovotojo karjeroje. MMA čempiono titulą jis iškovojo iš antro karto. Pirmasis jo bandymas buvo 2010 metais, kuomet jis pabandė iškovoti „Cage“ organizacijos pusiau lengvosios svorio kategorijos čempiono titulą iš suomio Tomo Niinimaki rankų. Tuomet Sergejus pralaimėjo kovą vienbalsiu teisėjų sprendimu. Kitoje „Simply the Best“ turnyro kovoje Lietuvos MMA veteranas Rokas Stambrauskas teisėjų sprendimu įveikė slovaką Pavolą Langerį. Estijoje vykusiame „King of Kings 49“ bušido turnyre pergalę iškovojo Deividas Michnevičius. Jis svorio kategorijos iki 71 kg kovoje teisėjų sprendimu nugalėjo estą Marko Šultsą. Janas Nausas Estijoje pralaimėjo estu Andi Uutsalui, o Deividas Girulis nusileido dar vienam Estijos atstovui Pavelui Semionovui.