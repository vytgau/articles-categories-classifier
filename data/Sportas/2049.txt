Mišrių dvejetų estafetėje Lietuvos komanda - Natalija Paulauskaitė ir Rokas Suslavičius - užėmė 16-ąją vietą. Nugalėjo baudos ratų išvengusi Rusijos ekipa - 39 min. 7,2 sek. Antrąją vietą užėmė Prancūzijos atstovai (+37,1 sek.; 0 baudos ratų), trečiąją - Ukrainos duetas (+48,9 sek.; 1 baudos ratas). Lietuvos sportininkai išnaudojo septynis papildomus šūvius ir išvengė baudos ratų. Varžybose dalyvavo 29 komandos. Mišrių ketvertų estafetėje Lietuvos komanda – Ana Jesipionok, Raminta Dindaitė, Linas Banys ir Deividas Demkovas – buvo aplenkta ratu ir galutinėje įskaitoje užėmė 23-iąją vietą. Nugalėjo baudos ratų išvengusi Norvegijos ekipa - 1 val. 10 min. 44,9 sek.. Antrąją vietą užėmė Vokietijos atstovai (+32,4 sek.; 0 baudos ratų), o trečiąją - Prancūzijos biatlonininkai (+1.09,7; 0). Lietuvos sportininkai išnaudojo septynis papildomus šūvius ir turėjo įveikti vieną baudos ratą. Mūsiškiai aplenkė Kroatijos, Mongolijos ir Brazilijos komandas.