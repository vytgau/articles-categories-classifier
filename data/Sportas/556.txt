9 min. baudos aikštelėje čekų vartininkas kliudė L. Suarezą, šis krito ir teisėjas nedvejodamas skyrė 11 m baudinį. Jį tiksliai realizavo pats jį uždirbęs L. Suarezas. 37 min. rezultatą reto grožio smūgiu per save „žirklėmis“ padvigubino „Paris Saint Germain“ žvaigždė Edinsonas Cavani. Šis mačas draugiško Kinijos taurės („China Cup“) turnyro antrasis pusfinalis. Urugvajus ruošiasi pasaulio čempionatui, kuriame A grupėje kovos su Egiptu, Rusija ir Saudo Arabija. Kitame pusfinalyje šeimininkė Kinija ketvirtadienį net 0:6 nusileido Velsui. Jo gretose „hat-tricku“ pasižymėjo Garethas Bale'as (2', 21', 62'), dublį pelnė Samas Vokesas (38' ir 58'), įvartį pridėjo Harry Wilsonas (45'). Penktadienį vakare vyks dar eilė draugiškų rungtynių, o futbolo mėgėjų dėmesį kaustys tokios akistatos kaip Rusija – Braziija, Italija – Argentina, Vokietija – Ispanija ar Prancūzija – Kolumbija.  