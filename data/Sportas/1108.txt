Ketvirtą pergalę iš eilės iškovojo pirmenybių lyderės „Barcelonos“ persekiotojas Madrido „Atletico“ klubas, kuris savo aikštėje 2:0 (0:0) nugalėjo Bilbao „Athletic“. Šeimininkams po įvartį antrame kėlinyje pelnė Kevinas Gameiro ir Diego Costa, pasižymėję 67 ir 80 minutėmis. „Atletico“ su 55 taškais nuo „Barcos“ ir toliau atsilieka 7 taškais. Nelengvą pergalę pasiekė ir Madrido „Real“, kuris svečiuose 5:3 (1:2) įrodė savo pranašumą prieš Sevilijos „Real Betis“. Zinedine'o Zidane'o auklėtiniai po pirmo kėlinio atsiliko 1:2, bet Sergio Ramoso, Marco Asensio, Cristiano Ronaldo ir Karimo Benzemos įvarčiai leido jiems persverti rezultatą savo naudai.  Italijoje abu lyderiai taip pat pasiekė pergales. „Napoli“ futbolininkai namuose kukliu rezultatu 1:0 (1:0) įveikė Feraros SPAL ekipą. Vienintelį įvartį 6 min. įmušė brazilas Allanas.  Turino „Juventus“ taip pat minimaliu skirtumu 1:0 (1:0) laimėjo Turino derbį prieš „Torino“ komandą. Pergalingo įvarčio autoriumi 33 min. tapo Alexas Sandro. Po šio turo „Napoli“ (66 tšk.) išlaiko vieno taško persvarą prieš „Juventus“ (65 tšk.). 