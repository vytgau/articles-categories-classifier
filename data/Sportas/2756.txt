Zinedine'as Zidane'as aikštėje šį kartą leido pasireikšti rezerviniams futbolininkams, daugumą pagrindinės sudėties žaidėjų pataupęs artėjančiam Ispanijos lygos mačui. Rezervistai Fuenlabradoje turėjo vargo ir įvarčius mušė tik nuo 11 m žymos, po gana abejotinų arbitro sprendimų. 63 min. svečius į priekį išvedė Marco Asensio, o 80 min. pergalę įtvirtino Lucas Vasquezas. Rungtynės Madrido komanda baigė be vieno pašalinto žaidėjo – 88 min. raudoną kortelę už neleistiną šiurkštų veiksmą prieš save išvydo Jesuas Vallejo. Tiesa, Fuenlabrados komandoje dar 79 min. iš aikštės buvo išvytas Paco Candela.  Atsakomosios rungtynės bus žaidžiamos lapkričio 29 d. Madrido „Santiago Bernabeu“ stadione.