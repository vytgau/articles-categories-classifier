Tai bus penktas K. Raikkoneno sezonas su Italijos ekipa, prie kurios jis prisidėjo 2014-aisiais. Anksčiayu suomis „Ferrari“ garbę gynė nuo 2007 iki 2009 metų. 2007 metais jis tapo pasaulio čempionu. Suomis poroje su Sebastianu Vetteliu „Formulės-1“ lenktynėse varžysis ketvirtą sezoną, tikintis, kad vokietis taip pat liks raudonųjų ekipoje. Šiuo metu S. Vettelis pirmauja lenktynininkų įskaitoje, tačiau K. Raikkonenas taip pat demonstruoja gerus rezultatus – pastaruosiuose dviejuose etapuose užlipo ant prizininkų pakylos. Tiesa, pergalės suomiui su „Ferrari“ per pastaruosius metus taip ir nepavyko iškovoti. Paskutinį kartą „Formulės-1“ lenktynėse jis triumfavo 2009 metais Belgijoje. Iš 20-ies pergalių „Formulės-1“ lenktynėse K. Raikkonenas 9-ias iškovojo sėdėdamas prie „Ferrari“ vairo. Kitus devynis kartus jis laimėjo su „McLaren“, o dar dukart – su „Lotus“. Vilkėdamas „Ferrari“ aprangą suomis startavo 122-ejose lenktynėse ir pagal šį rodiklį yra trečioje vietoje komandos istorijoje už Michaelio Schumacherio (179) ir „Felipe Massos (139). Kitas šių metų „Formulės-1“ etapas vyks rugpjūčio 27-ą dieną Belgijoje. Vettel 🔝 But will there be another twist at Spa? #BelgianGP #F1 pic.twitter.com/XUFwBen5Pq — Formula 1 (@F1) August 20, 2017 