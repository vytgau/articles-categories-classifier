Prieš dvikovos pradžią iš dangaus pasipylęs sniegas ir slidi aikštė nesutrukdė komandoms žaisti atakuojantį futbolą bei kurti momentus. Pirmieji pasižymėti galėjo svečiai, bet po Tautvydo Eliošiaus smūgio riterius šuoliu išgelbėjo vartininkas Timofejus Šeremeta. „Trakai“ atsakė pavojingu išpuoliu, kurio metu Michailas Šyška puikiu perdavimu perpjovė varžovų gynybą ir prieš vartus išvedė Aleksandrą Byčenoką, tačiau šiam kamuolį paskutiniu momentu sugebėjo krisdamas išmušti Luka Peričius. Kėliniui įpusėjus, iniciatyva priklausė šeimininkams, kurie daugiau kontroliavo kamuolį. Tačiau surasti skylių sutankintoje jonaviškių gynyboje nebuvo lengva. A. Byčenokas sulaukė erdvės smūgiui, o kamuolį Povilas Valinčius atmušė prieš save. Kilusį gaisrą užgesino gynėjai. Sėkmingai dirbusi prie savo vartų, „Jonava“ ieškojo progų greitoms atakoms. Vienos jų metu per pusę aikštės su kamuoliu pranėrė K. ę Upstas, bet smūgiu sudaryti T. Šeremeta problemų nepavyko. Nerasdami kelių link varžovų vartų, trakiškiai pabandė laimė tolimais šūviais. Alono Netzerio smūgį P. Valinčius sugavo, Lajo Traore šovė šalia vartų. Prieš pertrauką įmušti galėjo „Jonava“, dusyk pataikius į virpstą vieno išpuolio metu. Pakėlus kampinį, į konstrukciją galva mušė L. Peričius, o pratęsus ataką ten pat kamuolį pasiuntė ir Laurynas Stonkus. Trečio bandymo atlikti nebeleido riterių vartininkas. Antroji dvikovos pusė prasidėjo „Trakų“ spaudimu, tačiau P. Valinčiui savo meistriškumo demonstruoti neteko, jonaviečių gynybos linija dirbo patikimai. Progą smūgiui turėjo tik Dinijaras Biljaletdinovas po Martyno Dapkaus pražangos netoli baudos aikštelės. Rusas mušė virš vartų. Sužaidus daugiau nei valandą, greitos atakos metu Justinas Januševskis sužaidė patikimai ir sugebėjo blokuoti Maksimo Marusičiaus smūgį greitos „Jonavos“ atakos metu. „Trakų“ gynėjas iššoko aukščiau už visus kitoje aikštės pusėje kampinio metu, bet galva į vartus nepataikė. 75-ą minutę į priekį išsiveržė svečiai. Pakėlus kampinį, kamuolį gynėjai atmušė atgal tai dariusiam Tv. Eliošiui. Daug erdvės turėjęs saugas antruoju perdavimu surado laisvą L. Peričių, kuriam beliko galva pataikyti i vartus. Po kelių minučių pasisekė J. Januševskiui. Bandydamas išmušti kamuolį, jam į kojas įčiuožė L. Stonkus. Nesuvaldęs emocijų gynėjas netruko varžovui atkeršyti. Galėjęs „Trakų“ žaidėją pašalinti iš aikštės, rungtynių arbitras apsiribojo parodydamas geltoną kortelę. „Trakai“ užgulė svečių vartus ir išlygino rezultatą 85-ą minutę. Po M. Šyškos perdavimo puikiu smūgiu, neleisdamas kamuoliui nusileisti ant žemės, įmušė D. Biljaletdinovas. Riterių atakų lavina nesibaigė. Jau per arbitro pridėtą laiką. M. Šyškai pakėlus kamuolį link vartų, kurį laiką puolėjo pozicijoje rungtyniavęs Arūnas Klimavičius sugebėjo galva nukreipti jį į tinklą, išplėšdamas „Trakų“ pergalę.  Turnyro lentelė (rungtynės, pergalės, lygiosios, pralaimėjimai, taškai) 