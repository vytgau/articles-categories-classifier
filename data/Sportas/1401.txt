Galiausiai trečiadienį vakare „mėlynųjų“ klubas pranešė, kad prancūzas – naujasis „Chelsea“ žaidėjas. Skelbiama, kad 31-erių puolėjas, kuris dėvės 18-uoju numeriu pažymėtus marškinėlius, pasirašė sutartį iki 2019-ųjų metų, o už jo išpirką „Chelsea“ varžovams sumokėjo 15,3 mln. svarų. O. Giroud „Arsenal“ klubui atstovavo nuo 2012 metų, sužaidė 180 rungtynių bei pelnė 73 įvarčius. Šis sezonas nebuvo ypač produktyvus puolėjui: per 26 mačus prancūzas pasižymėjo 7 kartus. Welcome to Chelsea, @_OlivierGiroud_! 👍#GiroudIsBlue pic.twitter.com/rY1VRsgyYk— Chelsea FC (@ChelseaFC) January 31, 2018  Šis sandoris užbaigė trijų grandų žaidėjų mainų karuselę. „Arsenal“ ekipą trečiadienį papildė iš Dortumudo „Borussia“ klubo persikėlęs puolėjas Pierre-Emerick Aubameyangas, o BvB klubą papildė „Chelsea“ ekipoje neįsitvirtinęs belgas puolėjas Michy Batshuayi, kuris nuomos pagrindais Dortmundo klube rungtyniaus iki sezono pabaigos. O. Giroud tapo trečiuoju „mėlynųjų“ naujoku, žiemą ekipą papildė gynėjas Emersonas ir saugas Rossas Barkley. Trečiadienį vakare BvB oficialiai pristatė 24-erių Michy Batshuayi. Puolėjas šiame sezone „Chelsea“ gretose per 26 rungtynes pelnė 12 įvarčių. 👉 Erstes BVB-Training für @mbatshuayi! pic.twitter.com/vKfZXYlBzC— Borussia Dortmund (@BVB) January 31, 2018 Tuo tarpu „Manchester City“ bandė į savo gretas prisivilioti „Leicester City“ saugą Riyadą Mahrezą. Už 26-erių Alžyro žvaigždę „miestiečiai“ siūlė net 55 mln. svarų išpirką. Trečiadienį vakare ši suma padidėjo dar 10 mln. svarų. Visgi, „miestiečiai“ atsisakė savo piniginę patuštinti įspūdinga suma už minėtą saugą, tad jis karjerą tęs „Leicester City“ ekipoje.