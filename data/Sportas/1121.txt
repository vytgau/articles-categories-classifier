Vokiečiai baudinių serijoje visus tris kartus smūgiavo tiksliai, o norvegams nepavyko nuginkluoti varžovų vartininko. Vokiečiai per trejas rungtynes surinko 2 taškus, o norvegų sąskaitoje – 1 taškas. Dėl pirmosios vietos C grupėje kovos po dvi pergales turinčios Suomijos ir Švedijos rinktinės. Olimpinę vyrų estafetę laimėjo Norvegijos slidininkai Pjongčango žiemos olimpinių žaidynių vyrų slidinėjimo varžybų estafetę 4x10 km sekmadienį laimėjo Norvegijos komanda, kurią sudarė Didrikas Toensethas, Martinas Johnsrudas Sundby, Simenas Hegstadas Kruegeris ir Johannesas Hoesflotas Klaebo. Norvegai finišavo per 1 val. 33 min. 4,9 sek. ir 9,4 sek. aplenkė antrąją vietą užėmusius Rusijos slidininkus. Rusai antrajame etape turėjo net 40 sek. persvarą prieš norvegus, tačiau jos neišlaikė. Bronzos medalius pelnė Prancūzijos komanda (+36,9 sek.). Norvegai olimpinę estafetę laimėjo penktąjį kartą, tačiau pirmą sykį nuo 2002 metų Solt Leik Sičio žaidynių. 2010 metų Vankuverio ir 2014 metų Sočio žaidynių čempionai švedai užėmė tik penktąją vietą (+2.05,6). Estijos slidininkai (+5.16,8) pranoko dvi ekipas ir užėmė 12-ąją poziciją. Akrobatinio slidinėjimo varžybų auksas – norvegui O. Braatenui Pjongčango žiemos olimpinių žaidynių akrobatinio slidinėjimo vyrų nusileidimo rungtį sekmadienį laimėjo norvegas Oysteinas Braatenas. 22-ejų metų sportininkas, kuris prieš ketverius metus Sočio žaidynėse buvo dešimtas, finale pelnė 95 taškus. Sėkmingiausias buvo pirmasis jo nusileidimas. Antrąją vietą užėmė 23-ejų metų amerikietis Nickas Goepperis (93,6 tšk.). Jis Sočio žaidynėse iškovojo bronzą. Trečioji pozicija atiteko 23-ejų metų kanadiečiui Alexui Beaulieu-Marchand'ui (92,4 tšk.). Prieš ketverius metus Sočyje visą prizininkų pakylą užėmė JAV slidininkai. Šiose varžybose dalyvavo 30 sportininkų. Finale varžėsi 12 atletų. Akrobatinio slidinėjimo nusileidimo rungtis olimpinėse žaidynėse surengta vos antrą kartą.