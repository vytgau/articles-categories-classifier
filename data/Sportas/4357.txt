19-metis lietuvis trečiame atrankos bėgime penktadienį finišavo trečias (14,14 sek.). Tarp 41-o atrankos dalyvio R. Ickio rezultatas buvo 13-as. Pusfinalis vyks penktadienio vakarą. Merginų rutulio stūmimo atrankoje 18-metė Agnė Jonkutė (14 m 56 cm) užėmė 13-ą vietą. Iki finalo jai pristigo vos 4 cm. 17-metė Lietuvos atstovė Valerija Kolontaj (13 m 37 cm) tarp 28-ių atrankos dalyvių buvo 23-ia. 18-metė Urtė Baikštytė šuolių į aukštį atrankoje įveikė 1 m 73 cm ir į finalą nepateko. Lietuvei atiteko 23-ia vieta. Atrankos varžybose dalyvavo 28-ios sportininkės, o į finalą pateko 12-a. Greta Plečkaitytė merginų 100 metrų barjerinio bėgimo atrankoje tarp 38-ių dalyvių liko 33-ia. 19-metė lietuvė pirmame atrankos bėgime finišavo šešta (14,42 sek.). Lietuvos bėgikės nepateko į 400 metrų barjerinio bėgimo pusfinalį. 19-metė Erika Krūminaitė trečiame atrankos bėgime finišavo penkta (1 min. 0,73 sek. - asmeninis rekordas), o 17-metė Rūta Okulič-Kazarinaitė pirmame bėgime liko septinta (1.03,72).