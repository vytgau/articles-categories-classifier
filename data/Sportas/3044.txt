Apdovanojimai skirti Europos bei Pasaulio čempionatų nugalėtojams, kurčiųjų olimpinės rinktinės nariams, BNS informavo Prezidentūra. Tarp valstybės ordinų ir medalių sulaukusių sportininkų – Lietuvos parolimpinio komiteto prezidentas, pasaulio neįgaliųjų lengvosios atletikos čempionato aukso medalio laimėtojas Mindaugas Bilius, Lietuvos kurčiųjų moterų krepšinio rinktinės trenerė Lina Dambrauskaitė, 2012 metų vasaros olimpinių žaidynių bronzos medalio laimėtoja Austra Skujytė, 2016 metų Europos čempionato aukso ir dviejų bronzos medalių laimėtoja Simona Krupeckaitė, šių metų pasaulio čempionato aukso medalio laimėtojas Andrius Gudžius, kiti. Ordino „Už nuopelnus Lietuvai“ Riterio kryžiumi apdovanoti ir rugsėjo pabaigoje pasaulio čempionate aukso medalius laimėję irkluotojai Dovydas Nemeravičius, Martynas Džiaugys, Aurimas Adomavičius. Rolandas Maščinskas apdovanojimą yra gavęs anksčiau.