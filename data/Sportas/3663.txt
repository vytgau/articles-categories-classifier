Azerbaidžano futbolininkai išvykoje patyrė pralaimėjimą 1:2, tačiau 63 min. įmušto Dino Ndlovu įvarčio pakako, kad „Qarabag“ pirmą kartą istorijoje patektų tarp 32 geriausių Europos komandų – namuose vykusį mačą azerbaidžaniečiai prieš savaitę laimėjo 1:0. Ваш браузер не поддерживает iframe. Įspūdingą pergalę šventė Lisabonos „Sporting“ komanda, po blankių nulinių lygiųjų namie, trečiadienį išvykoje net 5:1 sudorojusi Bukarešto „Steaua“ futbolininkus. Anglijos atstovai „Liverpool“ futbolininkai antrą kartą nugalėjo „Hoffenheim“ komandą iš Vokietijos. Pergalę namie jie šventė 4:2, o Emre Canas pelnė du įvarčius. Maskvos CSKA namuose 2:0 įveikė ir iš turnyro eliminavo šveicarus – Berno „Young Boys“ futbolininkus, o Nikosijos APOEL į kitą etapą žengė po nulinių lygiųjų išvykoje su Prahos „Slavia“ ekipa. Rezultatai „Liverpool“ (Anglija)*** 4 – 2 „Hoffenheim“ (Vokietija), I mačas – 2:1 , bendras – 6:3 10' Emre Canas [1-0] 18' Mohamedas Salah [2-0] 21' Emre Canas [3-0] 28' Markas Uthas [3-1] 63' Roberto Firmino [4-1] 79' Sandro Wagneris [4-2] Ваш браузер не поддерживает iframe. Bukarešto „Steaua“ (Rumunija) 1 – 5 Lisabonos „Sporting“ (Portugalija)***, I – 0:0, bendras –1:5 13' Seydou Doumbia [0-1] 20' Junioras Morais [1-1] 60' Marcosas Acuna [1-2] 64' Gelsonas Martinsas [1-3] 75' Basas Dostas [1-4] 88' Rodrigo Andresas Battaglia [1-5] Ваш браузер не поддерживает iframe. Maskvos CSKA (Rusija)*** 2 – 0 Berno „Young Boys“ (Šveicarija), I – 1:0, bendras – 3:0 45' Georgijus Ščenikovas [1-0] 64' Alanas Dzagojevas [2-0] Ваш браузер не поддерживает iframe. „FC Copenhagen“ (Danija) 2 – 1 „Qarabag“ (Azerbaidžanas)***, I – 0:1, bendras – 2:2 45' Federico Santanderas [1-0] 63' Dino Ndlovu [1-1] 66' Andrija Pavlovičius [2-1] Prahos „Slavia“ (Čekija) – Nikosijos APOEL (Kipras)***, I – 0:2, bendras – 0:2 *** pažymėtos komandos pateko į grupių etapo varžybas Primename, kad antradienio vakarą atkrintamųjų varžybų barjerą įveikė dar penkios komandos – „Napoli“ (Italija), Glazgo „Celtic“ (Škotija), „Maribor“ (Slovėnija), Pirėjo „Olympiakos“ (Graikija) ir „Sevilla“ (Ispanija). Tiesiai į UEFA Čempionų lygos grupių etapą patekusios komandos: Madrido „Real“, „Barcelona“, Madrido „Atletico“ (visos – Ispanija), Londono „Chelsea“, Londono „Tottenham Hotspur“, „Manchester City“, „Manchester United“ (visos – Anglija), Turino „Juventus“, „AS Roma“ (abi – Italija), Lisabonos „Benfica“, „Porto“ (abi – Portugalija), „Paris Saint Germain“, „Monaco“ (abi – Prancūzija), Miuncheno „Bayern“, Dortmundo „Borussia“, „Leipzig“ (visos – Vokietija), „Basel“ (Šveicarija), Maskvos „Spartak“ (Rusija), Briuselio „Anderlecht“ (Belgija), Roterdamo „Feyenoord“ (Olandija), Stambulo „Bešiktaš“ (Turkija) ir Donecko „Šachtar“ (Ukraina). UEFA Čempionų lygos grupių etapo burtai bus ištraukti ketvirtadienio vakarą Monake.