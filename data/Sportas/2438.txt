Vienuolikoje nominacijų - daugiau kaip 50 kandidatų į asmeninius ar komandų apdovanojimus, 23 sporto šakų atstovai. Daugiausia pretendentų „Metų populiariausio“ sportininko kategorijoje - 36. Likusiose nominacijoje į geriausiųjų vardą pretenduoja po tris sportininkus, komandas ar trenerius. Šiais metais pirmą kartą geriausių Lietuvos sportininkų rinkimuose bus pagerbta „Geriausia trenerė“ bei „Populiariausias sportininkas“. Pastarąją nominaciją lems tik tautos balsas, t. y. atviras visuomenės balsavimas. „LTeam apdovanojimų“ nugalėtojus renka Lietuvos tautinio komiteto (25 proc.), Lietuvos sporto žurnalistų federacijos (25 proc.), Lietuvos sporto federacijų sąjungos (12,5 proc.) bei Lietuvos trenerių asociacijos (12,5 proc.) deleguoti asmenys ir įgalioti atstovai. Tradiciškai 25 procentai sprendžiamojo balso palikti visuomenei. „LTeam apdovanojimų“ geriausieji bus paskelbti gruodžio 22 dieną Vilniuje, „Siemens“ arenoje vyksiančiame iškilmingame renginyje. Nominacijos ir kandidatai (skliausteliuose - šių metų pasiekimai) Metų sportininkas Andrius Gudžius (disko metimo pasaulio čempionas, „Deimantinės lygos“ nugalėtojas) Henrikas Žustautas (kanojų irklavimo Europos čempionas) Justinas Kinderis (šiuolaikinės penkiakovės pasaulio čempionato bronzos medalio laimėtojas) Metų sportininkė Airinė Palšytė (uždarų patalpų Europos šuolio į aukštį čempionė, Lietuvos rekordo autorė) Simona Krupeckaitė (Europos čempionato sidabro medalio laimėtoja sprinto rungtyje) Rūta Meilutytė (pasaulio čempionato 100 metrų plaukimo ketvirtoji vieta) Metų vyrų komanda Irklavimo porinė keturvietė: Aurimas Adomavičius, Rolandas Maščinskas, Martynas Džiaugys ir Dovydas Nemeravičius (pasaulio ir Europos čempionai) Irklavimo porinė dvivietė: Mindaugas Griškonis ir Saulius Ritter (pasaulio čempionato ketvirtos vietos laimėtojai) Dvivietė baidarė: Andrejus Olijnikas ir Ričardas Nekriošius (šeštoji vieta Europos, septintoji - pasaulio čempionate) Metų moterų komanda Irklavimo porinė dvivietė: Milda Valčiukaitė ir Ieva Adomavičiūtė (ketvirtoji vieta pasaulio čempionate) Paplūdimio tinklinis: Monika Povilaitytė ir Ieva Dumbauskaitė (bronzos medaliai tarptautiniuose Nandzingo ir Nantongo turnyruose) Dviračių treko kamandinis sprintas: Simona Krupeckaitė ir Miglė Marozaitė (šeštoji vieta Europos čempionate) Metų treneris Vaclovas Kidykas (pasaulio čempiono Andriaus Gudžiaus treneris) Mykolas Masilionis (pasaulio čempionų, Lietuvos irklavimo porinės keturvietės, treneris) Kazimieras Rėksnys (Europos kanojų čempiono Henriko Žustauto treneris) Metų trenerė Tatjana Krasauskienė (Europos uždarų patalpų šuolio į aukštį čempionės Airinės Palšytės trenerė) Ina Paipelienė (pasaulio greičiausių TOP-8 esančių plaukikų Andriaus Šidlausko ir Dano Rapšio trenerė) Nijolė Savickytė (Europos ir pasaulio čempiono Dovydo Nemeravičiaus trenerė) Metų proveržis Airinė Palšytė (Lietuvos šuolio į aukštį rekordo autorė - 201 cm) Andrius Šidlauskas (pasaulio čempionato 100 metrų plaukimo krūtine šeštosios vietos laimėtojas) Keturvietė baidarė: Aurimas Lankas, Edvinas Ramanauskas, Mindaugas ir Simonas Maldoniai (devintoji vieta pasaulio 500 metrų rungtyje) Metų pergalė Andrius Gudžius (pasaulio disko metimo čempionato auksas) Akademinio irklavimo porinė keturvietė: Aurimas Adomavičius, Rolandas Maščinskas, Martynas Džiaugys ir Dovydas Nemeravičius (pasaulio irklavimo čempionato auksas) Lietuvos studentų vyrų krepšinio rinktinė (universiados auksas) Metų populiariausias Giedrius Titenis, Danas Rapšys, Rūta Meilutytė, Justinas Kinderis, Laura Asadauskaitė-Zadneprovskienė, Henrikas Žustautas, Aurimas Lankas, Edvinas Ramanauskas, Saulius Ritter, Mindaugas Griškonis, Milda Valčiukaitė, Ieva Adomavičiūtė, Simona Krupeckaitė, Ramūnas Navardauskas, Monika Povilaitytė, Ieva Dumbauskaitė, Domantas Sabonis, Mindaugas Kuzminskas, Jonas Valančiūnas, Lukas Lekavičius, Diana Lobačevskė, Andrius Gudžius, Airinė Palšytė, Fiodoras Černychas, Arvydas Novikovas, Aurimas Didžbalis, Eimantas Stanionis, Evaldas Petrauskas, Dovydas Neverauskas, Ričardas Berankis, Tomas Kaukėnas, Darius Kasparaitis, Jonas Truchanovičius, Gintarė Šait (Scheidt), Agnė Sereikaitė, Rūta Paškauskienė „Metų populiariausio“ sportininko rinkimų nugalėtoją lems tik visuomenės balsai. Praėjus savaitei nuo balsavimo pradžios iš 36 kandidatų liks devyni daugiausiai balsų surinkę sportininkai. Būtent jie tęs kovą dėl mėgstamiausio Lietuvos sportininko vardo. Į nominacijas sportininkai įtraukti už pasiekimus nuo 2017 metų sausio 1 dienos iki 2017 metų gruodžio 1 dienos. Gruodžio mėnesį pasižymėję atletai bus įtraukti į kitų metų apdovanojimus. „LTeam apdovanojimai“ yra kasmetinis geriausių Lietuvos sportininkų pagerbimas. Į juos pretenduoja tik olimpinių sporto šakų atstovai. „LTeam“ yra olimpinė Lietuvos rinktinė. Tai visos Lietuvos komanda, vienijanti stipriausius šalies sportininkus, iš viso - apie 300 atletų. Olimpinę Lietuvos rinktinę simbolizuoja „LTeam“ ženklas - ąžuolo lapas. Tai tautos vienybės, stiprumo, patriotiškumo simbolis