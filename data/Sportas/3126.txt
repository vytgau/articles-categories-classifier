Didelės intrigos šiame mače nesulaukta – alytiškiai užtikrintai įrodė savo pranašumą 37:18 (16:6). Praėjusiame ture Alytaus „Varsa-Stronglasas“ tik po atkaklios kovos įveikė lygos debiutantus KTU rankininkus, tad šį susitikimą jie pradėjo itin rimtai nusiteikę. Jau per pirmąjį kėlinį Alytaus klubas susikrovė sau solidų pranašumą ir prieš pertrauką pirmavo 16:6. Toks rungtynių scenarijus Alytaus ekipos treneriams leido duoti pasireikšti komandos jaunimui. Jauni „Varsos – Stronglaso“ rankininkai taipogi savąjį darbą atliko ir uteniškiams priartėti neleido. Tai buvo antroji „Varsos-Stronglaso“ pergalė bei antrasis „Utenos“ pralaimėjimas čempionato starte. Egidijus Petkevičius (Alytaus „Varsa-Stronglasas“): „Pirma pergale namuose esame patenkinti, savąsias užduotis šiam mačui įgyvendinome, o kas netenkina – tai menka realizacija.“ Gediminas Paukštė („HC Utena“): „Pralaimėjome profesionalesnei komandai, tačiau buvo dalykų, kurie nudžiugino – mūsų vartininkų žaidimas, tačiau, be abejo, yra daug ir problemų, kurias turime spręsti.“ Alytaus „Varsa-Stronglasas“: Nedas Buronko 8, Žygimantas Micevičius 7, Irmantas Asakavičius 6, Aurelijus Sabonis, Tautvydas Petrušauskas, Tomas Straigys 4, Rokas Lastauskas, Arnas Lubauskas 2. „HC Utena“: Eimantas Sinkevičius 7, Karolis Ubeika 5, Ernestas Nikitinas 2, Kasparas Ubeika, Giedrius Kvyklys, Marius Deveikis, Justas Daujotis po 1.