Lietuvos jaunučių komanda, kurią sudaro Emilija ir Kornelija Riliškytės, pirmajame atkrintamųjų varžybų rate 3-2 nugalėjo Lenkijos ekipą, o aštuntfinalyje 3-0 nepaliko didesnių vilčių Kroatijos stalo tenisininkėms. Aštuntfinalio susitikimuose K. Riliškytė 3-0 (11:3, 11:9, 11:8) įveikė Hanna Lončarevič, E. Riliškytė 3-2 (7:11, 9:11, 11:2, 11:9, 12:10) pranoko Haną Arapovič, o dvejetų mače seserys Riliškytės 3-0 (13:11, 11:8, 11:2) įveikė minėtas kroates. Ketvirtfinalyje pirmadienį Lietuvos rinktinė susitiks su Prancūzijos komanda. Jaunučių vaikinų čempionate ir jaunimo grupėse lietuviai tarp pajėgiausių 16 komandų nepateko.