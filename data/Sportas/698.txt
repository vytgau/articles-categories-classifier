46-erių specialistui postą kainavo prasti komandos rezultatai lygoje. Praėjusį savaitgalį „Southampton“ 0:3 nusileido „Newcastle United“ ir per pastarąsias 17 rungtynių šventė vos vieną pergalę. „Šventieji“ užima 17-ą vietą, o nuo iškritimo zonos juos skiria vienintelis taškas. Per pastaruosius penkerius metus „Southampton“ buvo tvirti pirmenybių vidutiniokai ir neužbaigė turnyro žemiau 14-os pozicijos. M. Pellegrino komandai vadovavo nuo praėjusios vasaros. „Southampton“ vis dar tęsia kovą dėl FA taurės – kitą sekmadienį ketvirtfinalyje laukia akistata su „Wigan“.