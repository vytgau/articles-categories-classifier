Moterų 1000 m distancijos pirmojo etapo septintajame čiuožime 22-ejų metų A. Sereikaitė (1.32,966) užėmė antrąją vietą ir pateko į kitą etapą. Pirmajame etape varžėsi 70 sportininkių, o į antrą etapą pateko 32. Antrojo etapo antrajame čiuožime Lietuvos sportininkė (1.33,334) liko ketvirta ir į ketvirtfinalį neprasibrovė. Iki vietą ketvirtfinalyje garantavusios antrosios pozicijos jai pritrūko 0,595 sek. Vyrų 1000 m distancijos pirmojo etapo pirmajame čiuožime 17-metis lietuvis Salvijus Ramanauskas (1.34,662) užėmė treči vietą ir nepateko į kitą etapą. Iki jo mūsiškiui pritrūko 0,724 sek. Kaip jau skelbta, ketvirtadienį Lietuvos čiuožėjai pasitraukė iš kovos ir 500 bei 1500 m distancijose.