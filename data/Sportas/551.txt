Nugalėjo be klaidų šaudžiusi baltarusė Darja Domračeva – 21 min. 42,8 sek. Antrąją vietą užėmė suomė Kaisa Makarainen (+1,2 sek.; 0 baudos ratų), trečiąją – norvegė Tiril Eckhoff (+33,3 sek.; 1). Penkis baudos ratus turėjusi įveikti 32-ejų metų N. Kočergina nugalėtojai pralaimėjo 4 min. 40,9 sek. 34-erių metų lietuvė Diana Rasimovičiūtė penktadienio varžybose nestartavo. Bendrojoje pasaulio taurės įskaitoje po 20 lenktynių pirmauja 756 taškus turinti Slovakijos atstovė Anastasija Kuzmina. Antrąją vietą užima K. Makarainen (740 tšk.), trečiąją – D. Domračeva (701 tšk.). 3 taškus turinti N. Kočergina tarp 98 klasifikuotų sportininkių yra 96-a.