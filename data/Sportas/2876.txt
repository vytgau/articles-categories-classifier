„Santiago Bernabeu“ stadione nepaprastai didelio palaikymo sulaukę svečiai savo ištikimiausių sirgalių neapvylė. Aštrias ir pavojingas atakas rengę „Tottenham Hotspur“ futbolininkai sulaukė savo progos. Londono ekipos lyderis Harry Kane'as po komandos draugo perdavimo smūgiavo, tačiau po anglą gynusio Raphaelio Varane'o kojomis susimalęs kamuolys atsidūrė „Real“ vartuose. 28-ą minutę „Hotspur“ pirmavo 1:0. Į savo vartus „įsimušę“ ispanų karališkojo klubo futbolininkai ėmė žaisti agresyviau. Svečių gynėjai nėrėsi iš kailio, kad sustabdytų Cristiano Ronaldo. Viena tokia provokacija pavyko – po kampinio didesnės „globos“ sulaukęs portugalas pasikarščiavo dėl oponento vaidybos ir 32-ą minutę teisėjas jam parodė geltonąją kortelę. 43-ą min. per varžovų gynybą vienas nusprendęs veržtis Toni Kroosas buvo nugriautas ir teisėjas nedvejodamas skyrė 11 m baudinį. Šį meistriškai realizavo Cristiano Ronaldo ir rezultatas tapo 1:1. Antrame kėlinyje kelias itin pavojingas atakas surengė „Real“ futbolininkai, tačiau Londono komandos vartininkas Hugo Llorisas buvo tarsi „nepramušamas“. Atitinkamai „Hotspur“ žaidėjai H. Kane'as ir Christianas Eriksenas turėjo puikius šansus pelnyti įvartį, bet rezultatas nepasikeitė. Rezultatas 1:1 turėtų tenkinti abi po 7 taškus turinčias komandas, kadangi kitose grupės rungtynėse Nikosijos APOEL ir Dortmundo „Borussia“ taip pat išsiskyrė taikiai – 1:1. Kipriečiai ir vokiečiai savo sąskaitose turi vos po 1 tašką. Du stulbinantys rezultatai užfiksuoti E grupėje. „Liverpool“ išvykoje net 7:0 sutriuškino Slovėnijos čempionė „Maribor“ komandą, o po du įvarčius Anglijos komandai pelnė Roberto Firmino ir Mohamedas Salah. Visgi dar labiau stebinančiai įvykiai klostėsi Maskvoje, kur vietos „Spartak“ net 5:1 susidorojo su „Sevilla“ vienuolike iš Ispanijos. Po pirmojo kėlinio rezultatas dar buvo lygus 1:1, tačiau antrajame rusai savo varžovams surengė tikrą egzekuciją ir turnyro lentelėje žengia koja kojon su „Liverpool“ ekipa. Rusijos žiniasklaida šį „Spartak“ pasirodymą jau pavadino geriausiu per visą klubo istoriją tarpautiniuose turnyruose. F grupėje toliau be pralaimėjimų žygiuoja „Manchester City“ ekipa, savo sąsakaitoje turinti jau 9 taškus. Šį kartą Josepo Guardiolos auklėtiniai namie 2:1 įveikė Italijos čempionate sunkiai sustabdomą, tačiau Čempionų lygoje stringančią „Napoli“ ekipą. G grupėje taip pat neklumpa Stambulo „Bešiktaš“. Trečią pergalę turkai įsirašė išvykoje 2:1 palaužę „Monaco“ vienuolikę. A cool 31 goals with BIG wins for Liverpool and Spartak 👏👏👏#UCL pic.twitter.com/kaBD0hXCzq — Champions League (@ChampionsLeague) October 17, 2017   Antradienio rungtynių rezultatai E grupė „Maribor“ 0 – 7 „Liverpool“ 4' [0 – 1] Roberto Firmino 13' [0 – 2] Philippe Coutinho 19' [0 – 3] Mohamedas Salah 40' [0 – 4] Mohamedas Salah 54' [0 – 5] Roberto Firmino 86' [0 – 6] Alex Oxlade-Chamberlaine'as 89' [0 – 7] Trenas Alexander-Arnoldas Maskvos „Spartak“ 5 – 1 „Sevilla“ 18' [1 – 0] Quincy Promesas 30' [1 – 1] Simonas Kjaeras 58' [2 – 1] Lorenzo Malgarejo 67' [3 – 1] Denisas Glušakovas 74' [4 – 1] Luizas Adriano 90' [5 – 1] Quincy Promesas E grupės lentelė (vieta, komanda, rungtynės, pergalės, lygiosios, pralaimėjimai, įvarčių santykis, taškai)  F grupė „Feyenoord 1 – 2 Donecko „Shakhtar“ 8' [1 – 0] Stevenas Berghuisas 24' [1 – 1] Bernardas 54' [1 – 2] Bernardas 75' [raudonoji kortelė] Jaroslavas Rakickis („Shakhtar“) „Manchester City“ 2 – 1 „SSC Napoli“ 9' [1 – 0] Raheemas Sterlingas 13' [2 – 0] Gabrielis Jesus 38' [2 – 0] Driesas Mertensas (nerealizavo 11 m baudinio) 73' [2 – 1] Amadou Diawara (11 m) F grupės lentelė (vieta, komanda, rungtynės, pergalės, lygiosios, pralaimėjimai, įvarčių santykis, taškai)  G grupė „Monaco“ 1 – 2 „Bešiktaš 30' [1 – 0] Radamelis Falcao 34' [1 – 1] Cenkas Tosunas 54' [1 – 2] Cenkas Tosunas Leipcigo „RasenBallsport“ 3 – 2 FC Porto“ 8' [1 – 0] Willas Orbanas 18' [1 – 1] Vincentas Aboubakaras 38' [2 – 1] Emilis Forsbergas 41' [3 – 1] Jean-Kevinas Augustinas 44' [2 – 1] Ivanas Marcano G grupės lentelė H grupė APOEL 1 – 1 Dortmundo „Borussia“ 62' [1 – 0] Mickaelis Pote 67' [1 – 1] Sokratis Papastathopoulos Madrido „Real“ 1 – 1 „Tottenham Hotspur“ 28' [0 – 1] Raphaelis Varane'as (į savus vartus) 43' [1 – 1] Cristiano Ronaldo (11 m baudinys) H grupės lentelė