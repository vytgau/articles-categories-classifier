Antano Skarbaliaus vadovaujama Kauno komanda jau per pirmąjį kėlinį sugebėjo susikrauti dviženklį pranašumą 22:7. Po ilgosios pertraukos kaunietės nemažino apsukų ir toliau tolo nuo Londono ekipos. Šiose rungtynėse pirmą kartą po traumos jau rungtyniavo Dovilė Ilčiukaitė, kuri praleido ne tik visą šio sezono pradžią, bet ir praėjusių metų pabaigą. Londono ekipoje iš 16 rankininkių net 13 yra legionierės. „Acme-Žalgiriui“ Audinga Kniubaitė pelnė 8 įvarčius, Dovilė Ilčiukaitė, Simona Kazlauskaitė ir Martyna Vaitkutė - po 6, Inesa Verbovik - 4, Klaudija Šidlauskytė, Gerda Trušytė ir Laura Žukovaitė - po 3, Greta Burkaitė, Neringa Gudaitytė ir Asta Čižaitė - po 1. Atsakomosios rungtynės bus žaidžiamos lapkričio 18 dieną Didžiojoje Britanijoje.