Vardinį kvietimą į „Tianjin Open“ turnyrą gavusi M. Šarapova jo finale 7:5, 7:6 palaužė Baltarusijos tenisininkę Ariną Sabalenką. M. Šarapova dėl dopingo diskvalifikacijos nežaidė 15 mėnesių. Paskutinį trofėjų buvusi pirmoji pasaulio raketė buvo iškovojusi dar 2015 metų gegužę. Pergalės Kinijoje dėka Rusijos atstovė WTA pasauliniame reitinge pakilo beveik per 40 pozicijų ir šiuo metu užima 57-ąją vietą. 