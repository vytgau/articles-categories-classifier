15-metė lietuvė savo programos viduryje atlikusi suktuką ore skaudžiai krito, bet pakilo, tęsė pasirodymą ir didvyriškai jį pabaigė. Laukdama įvertinimo jaunoji mūsiškė braukė ašaras. Ją guodė treneris. P. Ramanauskaitė surinko 33,50 taško. Jos asmeninis rekordas yra 41,74 taško. Lietuvės pasirodymas ir emocijos – vaizdo įraše nuo 24:30 min.:  Po trumposios programos pirmauja rusės Aleksandra Trusova (72,03 tšk.) ir Alena Kostornaja (71,63 tšk.). Trečia yra japonė Mako Yamashita (66,79 tšk.). Varžybose dalyvavo 44 čiuožėjos, o teisę atlikti laisvąją programą pelnė 24 sportininkės.