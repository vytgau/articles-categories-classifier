Nugalėjo prancūzas Martinas Fourcade'as. Vieną kartą šaudykloje suklydęs ir vieną baudos ratą įveikęs Prancūzijos biatlonininkas finišavo per 30 min. 12,2 sek. Antras finišavo slovakas Jakovas Fakas (+40,8 sek.; 2 baudos ratai), trečias – prancūzas Quentinas Mailletas (+42,1; 2). 25-erių metų V. Strolia, kuriam teko įveikti net aštuonis baudos ratus, nugalėtojui pralaimėjo 6 min. 39,1 sek. 29-erių metų latvis Andrejus Rastorgujevas (+1.53,2; 6) užėmė 20-ąją vietą. 59 varžybose dalyvavę biatlonininkai startavo pagal sprinto rungtyje pasiektus rezultatus. Vienas dalyvis finišo nepasiekė. Bendrojoje pasaulio taurės įskaitoje po trejų lenktynių pirmauja M. Fourcade'as (162 tšk.). Į antrąją poziciją pakilo Q. Mailletas (131 tšk.). Iš viso klasifikuoti 55 biatlonininkai. Moterų 10 km persekiojimo lenktynes laimėjo vokietė Denise Herrmann. Antrąją vietą užėmė prancūzė Justine Braisaz. Ši prancūzė tapo bendrosios įskaitos lydere (142 tšk.). Antroje pozicijoje yra D. Herman (138 tšk.).