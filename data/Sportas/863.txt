Atsakomosiose ketvirtfinalio rungtynėse TJ klubas išvykoje 2-3 (25:21, 25:18, 25:27, 18:25, 12:15) nusileido Krasnodaro „Dinamo“ (Rusija) ekipai, kurią į priekį vedė lietuviškų šaknų turinti Angelina Sperskaitė. V. Makauskaitė savo ekipai pelnė 10 taškų. Tuo tarpu Rusijos pilietė A. Sperskaitė, kurios tėtis yra lietuvis, nugalėtojoms pelnė 22 taškus ir buvo pripažinta geriausia rungtynių žaidėja. 21-erių metų A. Sperskaitė jau spėjo debiutuoti ir Rusijos moterų rinktinėje. Pirmąsias rungtynes namuose Ostravos ekipa pralaimėjo 1-3 (25:16, 14:25, 18:25, 19:25). Tuomet V. Makauskaitė pelnė 9 taškus, o A. Sperskaitė - 18.