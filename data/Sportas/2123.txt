Šį kartą itin griežtos bausmės sulaukė ledo ritulininkės. Šešios Rusijos moterų ledo ritulio rinktinės žaidėjos – Ina Diubanok, Jekaterina Lebedeva, Ana Šibanova, Jekaterina Paškevič, Jekaterina Smolenceva ir Galina Skiba dėl antidopingo taisyklių pažeidimų per 2014-ųjų Sočio olimpines žaidynes diskvalifikuotos iki gyvos galvos. Rusijos moterų rinktinės (užimta 6-oji vieta) rezultatai anuliuoti. Vienos sportininkės, kurios pavardės IOC neįvardijo, byla baigta – įrodymų, kad ji vartojo draudžiamus preparatus, nerasta. Kol kas nėra aišku, ar Rusijos moterų ledo ritulio rinktinei bus leisda varžytis 2018-ųjų Pjongčango olimpinėse žaidynėse Pietų Korėjoje.