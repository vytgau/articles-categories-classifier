Po trijų iš eilės pasiektų pergalių į trečiąją čempionato vietą pakilęs klubas svečiuose 0:1 turėjo pripažinti Vroclavo „Slask“ pranašumą. Vienintelį įvartį 53-ąją minutę mušė Arkadiušas Piechas. Arvydas Novikovas ir Fiodoras Černychas žaidė visas 90 minučių. Pastarasis 19-ąją minutę buvo įspėtas geltona kortele. Dar labiau nepasisekė pastaruoju metu dažnai įvarčius pelnančiam A. Novikovui, kuris 58-ąją minutę stojo mušti 11 metrų baudinio. Lietuvio smūgį atrėmė vartininkas, o auksiniu šansu išlyginti rezultatą nepasinaudojusi Balstogės ekipa daugiau užpulti varžovų vartų nebesugebėjo. 36 taškus turinti „Jagiellonia“ po 21-erių sužaistų rungtynių lieka trečiojoje „Ekstraklasa“ vietoje. „Slask“ futbolininkai su 27 taškais yra dešimti.