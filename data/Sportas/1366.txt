Londono „Arsenal“ komandoje įvarčiu debiutavo iš Dortmundo „Borussia“ atvykęs Pierre‘as-Emerickas Aubameyangas, padėjęs net 5-1 sutriuškinti Liverpulio „Everton“. Gabono futbolo žvaigždė pasižymėjo 37-ąją minutę. Be jo pasižymėjo Laurentas Koscielny ir net tris įvarčius pelnęs Aaronas Ramsey. Įspūdingas buvo ir Henrikho Mkhitaryano debiutas. Armėnas pirmosiose rungtynėse „Arsenal“ gretose atliko 3 rezultatyvius perdavimus. Pirmąjį įvartį naujame klube pelnė ir „Arsenal“ į „Manchester United“ iškeitęs Alexis Sanchezas, padėjęs „raudoniesiems velniams“ 2-0 įvekti „Huddersfield Town“. Pirmąjį mačo įvartį 55-ąją minutę pelnė Romelu Lukaku, o 68-ąją minutę A. Sanchezas išprovokavo pražangą baudos aikštelėje ir pats stojo mušti 11 metrų baudinio. Nors „Everton“ vartininkas čiliečio smūgį atrėmė, kamuolys atšoko po puolėjo kojomis, o šis antruoju šansu pasinaudojo ir padvigubino Jose Mourinho auklėtinių persvarą. Nors A. Sanchezas pelnė įvartį, šiame mače jis prarado net 32 kamuolius ir taip užfiksavo šio sezono „Manchester United“ klubo žaidėjų antirekordą. Tuo metu kita Mančesterio ekipa šeštadienį prarado taškus. Čempionate pirmaujantys „Manchester City“ futbolininkai svečiuose 1-1 sužaidė su „Burnley“. 22-ąją minutę Pepo Guardiolos kariauną į priekį išvedė gynėjas Danilo, bet 82-ąją minutę pelnytas Johanno Bergo Gudmundssono įvartis išplėšė lygiąsias. Skirtumas tarp dviejų pirmaujančių Mančesterio klubų sumažėjo iki 13 taškų. Kiti rezultatai: „AFC Bournemouth” 2 – 1 „Stoke City” „Brighton & Hove Albion” 3 – 1 „West Ham United” „Leicester City” 1 – 1 „Swansea City” „West Bromwich Albion” 2 – 3 „Southampton” Turnyrinė lentelė: (vieta, komanda, rungtynės, pergalės, lygiosios, pralaimėjimai, įvarčių santykis, taškai) 