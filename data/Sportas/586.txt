Pirmąsias 2 vietas užėmė elitinėse varžybose nuolat dalyvaujančiios šeimininkų atstovės Irina Prosencova (1414) ir Anastasija Prokopenka (1397). L. Batulevičiūtė plaukimo rungtyje buvo 12-a (2 min. 27,91 sek.; 255 taškai), fechtavimosi – penkta (25 pergalės, 15 pralaimėjimų; 235), bėgimo ir šaudymo – ketvirta (12 min. 10 sek.; 570), o jodama surinko maksimaliai įmanomus 300 taškų. A. Tamašauskaitė plaukdama liko 17-a (2 min. 30,83 sek.; 249), fechtuodamasi – trylikta (18/22; 200), bėgdama ir šaudydama – antra (11 min. 55 sek.; 585), o jodama taip pat neklydo (300). I. Želvytė baseine užėmė 9-ąją vietą (2 min. 26,01 sek.; 258), fechtavimosi takelyje – 12-ąją (19/21; 205), bėgimo ir šaudymo rungtyje – 7-ąją (12 min. 50 sek.; 530), o jodama neatsiliko nuo kolegių ir taip pat surinko maksimaliai įmanomus 300 taškų.