Šeštadienio vakarą mūsų grupėje buvo sužaistos pirmosios penktojo turo rungtynės. Namuose žaidusios Ispanijos rankininkės 27:23 nugalėjo Vokietijos nacionalinę rinktinę. Pirmasis šių komandų tarpusavio mačas, vykęs Vokietijoje, buvo pasibaigęs vokiečių pergale 33:24. Sužaidusi keturias rungtynes, Lietuvos moterų rinktinė šiuo metu savo sąskaitoje turi du taškus ir užima trečiąją vietą. Pirmąjį tašką lietuvaitės iškovojo išvykoje lygiosiomis sužaisdamos su vokietėmis, antrąją pasiekė namuose prieš turkes. Norint išsaugoti realias galimybes kovoti dėl pirmųjų dviejų vietų grupėje, Lietuvos rinktinė privalo iš Turkijos grįžti su taškais. Pergalės atveju, Lietuvos rinktinė dar būtų savo padėties šeimininkė ir viską spręstų rungtynėmis su Ispanijos ir Vokietijos rinktinėmis. Vokietes lietuvaitės savo namuose priims gegužės 31 dieną, o atrankos etapą Ispanijoje užbaigs birželio 3 dieną.