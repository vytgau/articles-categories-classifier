Marokietis profesionaliame ringe kovėsi 20 kartų, iš jų 17-a kartų šventė pergales ir net 12-a kartų nokautais. Kovos menų specialistai Noureddine Ajnaou tituluoja antruoju Badri Hari arba „Golden Boy 2“. Marokietis, pasirašydamas artėjančios kovos su Kuvalda sutartį, paprašytas pakomentuoti ką mano apie būsimą varžovą, pasakė: „Maslobojevas yra stiprus kovotojas ir rimtas priešininkas. Prieš priimdami šį iššūkį su trenerių komanda gerai išstudijavome Sergejų ir radome tai, ko nerado kiti – spragų jo kovos stiliuje. Todėl aš tvirtai pažadu bušido KOK sirgaliams, kad tikrai nenusivilsite matydami gražią mano pergalę. Tai bus mano triumfo vakaras!“ 