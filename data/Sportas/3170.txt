86-ių sekundžių prireikė PSG futbolininkams, kad pelnytų įvartį. Po įspūdingo reido Neymaras atliko juvelyrinį perdavimą į kitą atakos kampą, kur Dani Alvesas viską užbaigė taikliu smūgiu į svečių vartus. „Bayern“ komanda susitelkė, ėmė kontroliuoti kamuolį ir vieną po kitos kepė pavojingas situacijas prie varžovų vartų. Tačiau be rezultato. Paryžiaus ekipos atakų smaigalys – Neymaras, Edinsonas Cavani ir Kylianas Mbappe – taip pat nesnaudė ir vos perėmę kamuolį viesulu skriedavo „Bayern“ vartų link. Svečių pastangas išlyginti rezultatą nušlavė antras PSG įvartis, kurį 31-ą min. po C. Mbappe perdavimo pelnė E. Cavani (2:0). Tai buvo jau 11-as puolėjo įvartis per pastarąsias 14-a Čempionų lygos rungtynių „Parc des Princes“ stadione. Apžvalgininkai iš karto pažymėjo, kad šeimininkų puolėjo smūgį į viršutinį vartų kampą Manuelis Neueris būtų atrėmęs. „Bayern“ kapitonas dėl traumos dar kelis mėnesius turės praleisti už aikštės ribų. Antrajame kėlinyje „Bayern“ pratęsė ilgą kampinių seriją prie varžovų vartų, tačiau nieko apčiuopiamo išpešti svečiams nepavyko. 63-ą min. kelis vokiečių klubo gynėjus ir vartininką „išmaudęs“ K. Mbappe smūgiavo į vartus, o atremtą kamuolį „pataisė“ laiku ir vietoje atsidūręs Neymaras. Trečias įvartis buvo rimtas smūgis Vokietijos čempionams, akivaizdžiai praradusiems motyvaciją aikštėje.  Su 6 taškais Paryžiaus komanda tapo vienvalde B grupės lydere. A grupėje su 6 taškais viršūnėje įsitvirtino „Manchester United“ klubas, išvykoje 4:1 sudorojęs Maskvos CSKA. Du kartus kamuolį į rusų vartus siuntė tikra įvarčių mašina tapęs Romelu Lukaku. C grupėje į pirmąją vietą su 6 taškais pakilo Londono „Chelsea“ futbolininkai, per arbitro pridėtą laiką išvykoje 2:1 palaužę Madrido „Atletico“, nors po pirmojo kėlinio atsiliko 0:1. Pergalingo įvarčio autoriumi tapo po keitimo aikštėje pasirodęs Michy Barshuayi. „Atletico“ situacija grupėje komplikuojasi – madridiečiai po dviejų mačų savo sąskaitoje turi vos 1 tašką. D grupėje taip pat antrą pergalę įsirašė „Barcelona“, varžovų aikštėje 1:0 palaužusi Lisabonos „Sporting“. Įvartį šeimininkai įsimušė patys. Visi rezultatai „Basel“ 5 – 0 „Benfica“ 2' [1 – 0] Michaelis Langas 20' [2 – 0] Dimitri Oberlinas 59' [3 – 0] Ricky van Wolfswinkelis (11 m b.) 69' [4 – 0] Dimitri Oberlinas 76' [5 – 0] Blasas Riverosas  Raudonoji kortelė Andre Almeidai (63', „Benfica“) Maskvos CSKA 1 – 4 „Manchester United“ 4' [0 – 1] Romelu Lukaku 19' [0 – 2] Anthony Martialis (11 m b.) 27' [0 – 3] Romelu Lukaku 57' [0 – 4] Henrikhas Mkhitaryanas 90' [1 – 4] Konstantinas Kučajevas  Turnyro lentelė (vieta, komanda, rungtynės, pergalės, lygiosios, pralaimėjimai, įvarčių santykis, taškai)  „Anderlecht“ 0 – 3 „Celtic“ 38' [0 – 1] Leighas Griffithsas 50' [0 – 2] Serigne Kara (į savus vartus) 90+2' [0 – 3] Scottas Sinclairas  PSG 3 – 0 Miuncheno „Bayern“ 2' [1 – 0] Dani Alvesas 31' [2 – 0] Edinsonas Cavani 63' [3 – 0] Neymaras Turnyro lentelė (vieta, komanda, rungtynės, pergalės, lygiosios, pralaimėjimai, įvarčių santykis, taškai) „Qarabag“ 1 – 2 „AS Roma“ 7' [0 – 1] Konstantinos Manolas 15' [0 – 2] Edinas Dzeko 28' [1 – 2] Pedro Henrique Madrido „Atletico“ 1 – 2 Londono „Chelsea“ 40' [1 – 0] Antoine'as Griezmannas (11 m b.) 60' [1 – 1] Alvaro Morata 90+4' [1– 2] Michy Batsuayi   „Juventus“ 2 – 0 Pirėjo „Olympiakos“ 69' [1 – 0] Gonzalo Higuainas 80' [2 – 0] Mario Mandžukičius  „Sporting“ 0 – 1 „Barcelona“ 49' [0 – 1] Sebastianas Coates (į savus vartus)  A #UCL goal fest! ⚽️🔥 Story of the night? pic.twitter.com/gCl912PBuW— Champions League (@ChampionsLeague) September 27, 2017  