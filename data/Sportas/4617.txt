Mačas truko 1 val. ir 13 min. „Buvo tikrai malonu kovoti centriniame korte. Pernai čia žaidžiau mišriųjų dvejetų turnyre, bet tada aikštės tribūnose nebuvo tiek žmonių, kiek jų stebėjo šią ketvirtfinalio akistatą. Man tai patiko. Tikiuosi dar sugrįžti čia“, - po nesėkmės kalbėjo Latvijos tenisininkė. „Venus yra puiki žaidėja, mano pasirodymas nebuvo prastas, tačiau Venus puikiai atliko savo padavimus, neturėjau priešnuodžių prieš juos. Privalėjau geriau išnaudoti savuosius šansus. Nesijaučiau pernelyg įsitempusi, nebuvo didelio jaudulio, tačiau nepavyko pademonstruoti geriausio savo žaidimo. Tikiuosi, mes dar su Venus susitiksime ir galėsiu jai atsirevanšuoti“, – vylėsi J. Ostapenko. „Ji Vimbldono turnyre triumfavo penkis kartus. Aš manau, kad ji turi gerus šansus laimėti ir šiemet“, – prognozavo Latvijos tenisininkė. Po akistatos su V. Williams, nutrūko Latvijos sportininkės 11-os pergalių serija „Grand Slam“ turnyruose. J. Ostapenko už patekimą į ketvirtfinalį pelnė 430 WTA reitingo taškus ir kitą savaitę pasieks WTA reitingo 12 vietą. Penkis kartus Vimbldone triumfavusi ((2000, 2001, 2005, 2007 ir 2008 metais) 37-erių V. Williams tapo vyriausia tenisininke, pasiekusia šio turnyro finalinį ketvertą. „Aš jaučiuosi puikiai, esu kupina jėgų. Amžius nėra esminis dalykas, aš žinau, kad esu stipri ir galiu kovoti dėl titulų“, – teigė V. Williams.  Geriausia Didžiosios Britanijos tenisininkė Johanna Konta pradžiugino savo gerbėjus ketvirtfinalyje įveikusi rumunę Simona Halep ir tapo pirmąja britų atstove finaliniame Vimblodono ketverte nuo 1978 m. Visi moterų ketvirtfinalio rezultatai: 14-Garbine Muguruza (Ispanija, WTA-15) – 7-Svetlana Kuznecova (Rusija, WTA-8) – 6:3, 6:4; 10-Venus Williams (JAV, WTA-11) - 13-Jelena Ostapenko (Latvija, WTA-13) – 6:3, 7:5; 6-Johanna Konta (D. Britanija, WTA-7) – 2-Simona Halep (Rumunija, WTA-2) – 6:7 (2:7), 7:6 (7:5), 6:4; Magdalena Rybarikova (Slovakija, WTA-87) – 24-Coco Vandeweghe (JAV, WTA-25) – 6:3, 6:3. Moterų pusfinalio poros: 6-Johanna Konta (D. Britanija, WTA-7) – 10-Venus Williams (JAV, WTA-11); 14-Garbine Muguruza (Ispanija, WTA-15) – Magdalena Rybarikova (Slovakija, WTA-87). Vimbldono turnyro prizų fondą sudaro 31,6 mln. svarų sterlingų. "She continues to take care of business" The moment Venus Williams reached her second straight #Wimbledon semi-final... pic.twitter.com/V8woBJlJZ2— Wimbledon (@Wimbledon) July 11, 2017  