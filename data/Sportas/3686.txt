Abu rungtynių įvarčiai krito po pertraukos. 48 min. pasižymėjo vienas prieš vartus iššokęs ir tikslų perdavimą iš Mareko Hamšiko gavęs Jose Maria Callejonas, o 89 min. svečių persvarą įtvirtino iš baudos aikštelės prieigų kamuolį į tikslą neatremiamai pasiuntęs Lorenzo Insigne. Ваш браузер не поддерживает iframe. „Nice“ gretose žaidžiantis italas Mario Balotelli antrajam kėliniui artėjant prie pabaigos buvo pakeistas ir iš aikštės savų sirgalių palydėtas švilpimu. Lygiai tokiu pačiu rezultatu „Napoli“ laimėjo ir prieš savaitę vykusias rungtynes savoje aikštėje. Taip pat vietas UEFA Čempionų lygos grupių varžybų etape iškovojo „Maribor“ (Slovėnija), Pirėjo „Olympiakos“ (Graikija), „Sevilla“ (Ispanija) ir Glazgo „Celtic“ (Škotija) klubai. Slovėnijos čempionė „Maribor“ atsakomosiose rungtynėse 1:0 nugalėjo Izraelio čempionus, atrankos varžybų atradimu tapusius Beer Ševos „Hapoel“ futbolininkus. Vienintelį įvartį 15 min. įmušė Mitja Viljaras. Ваш браузер не поддерживает iframe. Pirmosios rungtynės Izraelyje baigėsi „Hapoel“ pergale 2:1 – būtent išvykoje įmuštas įvartis išvykoje slovėnams ir leido iškopti į kitą etapą. Graikijos čempionas „Olympiakos“ kubas antrą kartą nugalėjo stipriausią Kroatijos komandą – „Rijeką“. Šį kartą dėka Marko Marino įvarčio (25 min.) graikai laimėjo 1:0, o prieš savaitę vykusiame mače buvo stipresni 2:1. Ваш браузер не поддерживает iframe. Dramatiškai klostėsi mačas Ispanijoje, kur „Sevilla“ komanda lygiosiomis 2:2 baigė akistatą su Stambulo „Basaksehir“. Pirmas rungtynes išvykoje Sevilijos ekipa laimėjo 2:1, tačiau į Ispaniją atvykę turkai šeimininkams gerokai patampė nervus. Jie pirmavo 1:0 po Eljero Elia įvarčio, ir nors vėliau „Sevilla“ išsiveržė į priekį 2:1, svečiai 83 min. vėl sugebėjo sugrąžinti intrigą išlygindami rezultatą, kai pasižymėjo Edinas Wisca. Visgi persverti rezultato ir sukurti sensacijos Stambulo komandai nepavyko. Kiek anksčiau antradienį vykusiose rungtynėse vietą grupių etape užsitikrino ir Glazgo „Celtic“ komanda. Škotijos čempionai išvykoje 3:4 (1:1) pralaimėjo stipriausiai Kazachstano komandai „Astana“, bet į kitą etapą pateko dėka įspūdingos pergalės pirmose rungtynėse namie. Prieš savaitę vykusiose rungtynėse Glazge „Celtic“ iškovojo pritrenkiančią pergalę 5:0, todėl atsakomasis paskutinio atrankos varžybų etapo mačas škotams buvo tarsi formalumas. Supykusi „Astana“ už išvykoje patirtą antausį škotams gerokai patampė nervus ir įpusėjus antrajam kėliniui pirmavo netgi 4:1, tačiau baigiantis mačui svečiai atsakė dviem įvarčiais ir pralaimėjo minimalia persvara. „Astana“ pasiekė prestižo pergalę, bet į pagrindinį Čempionų lygos etapą žengė „keltai“. Rezultatai „Astana“ (Kazachstanas) 4 – 3 „Celtic“ (Škotija)***, I mačas – 0:5, bendras – 4:8 26' Kristofferis Vasbakkas Ajeris [1-0] - į savus vartus 33' Scottas Sinclairas [1-1] 48' Serikžanas Mužikovas [2-1] 49' Patrickas Twumasi [3-1] 69' Patrickas Twumasi [4-1] 80' Olivieris Ntchamas [4-2] 90' Leighas Griffitsas [4-3] Ваш браузер не поддерживает iframe. „Maribor“ (Slovėnija)*** 1 – 0 Beer Ševos „Hapoel“ (Izraelis), I mačas – 1:2, bendras – 2:2 15' Mitja Vileras [1-0] „Nice“ (Prancūzija) 0 – 2 „Napoli“ (Italija)***, I – 0:2, bendras – 0:4 48' Jose Maria Callejonas [0-1] 89' Lorenzo Insigne „Rijeka“ (Kroatija) 0 – 1 Pirėjo „Olympiakos“ (Graikija)***, I – 1:2, bendras – 1:3 25' Marko Marinas [0-1] „Sevilla“ (Ispanija)*** 2 – 2 Stambulo „Basaksehir“ (Turkija), I – 2:1, bendras – 4:3 17' Eljero Elia [0-1] 52' Sergio Escudero [1-1] 75' Wissamas Ben Yedderas [2-1] 83' Edinas Wisca [2-2] Ваш браузер не поддерживает iframe. *** – pateko į grupių varžybų etapą Dar penkerios atsakomosios atkrintamųjų varžybų rungtynės bus žaidžiamos trečiadienį vakare.