Kinijos klubų aktyvumas šios vasaros perėjimų rinkoje sumenko iki minimumo po to, kai CFA įvedė drakoniškus mokesčius brangius užsieniečius perkančioms ekipoms. Nuo pavasario pabaigos visi aukščiausiosios ir antros pagal pajėgumą lygų klubai, įsigiję naujoką iš svečios šalies už daugiau nei už 45 mln. juanių (apie 6 mln. eurų), antra tiek turi suploti CFA. Tokiu būdu surinktus pinigus žadama skirti jaunimo ir vaikų futbolo vystymui šalyje. CFA politika smarkiai atsiliepė rinkai. Nors perėjimų langas Kinijoje užsivers jau po savaitės, kol kas turtingiausi šios valstybės klubai neįsigijo nė vieno skambaus pirkinio. Nors dar praėjusią žiemą už brazilą Oscarą buvo nepagailėta 70 mln. eurų, prieš metus jo tautiečiai Hulkas ir Alexas Teixeira kinams atsiėjo atitinkamai 56 ir 50 mln. eurų.