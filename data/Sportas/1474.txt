Nugalėjo be klaidų šaudžiusi ukrainietė Iryna Varvynec – 20 min. 54,1 sek. Sidabro medalį pelnė prancūzė Chloe Chevalier (+12,5 sek.; 1 baudos ratas), o bronzos – japonė Fuyuko Tachizaki (+15,5 sek.; 0). Tris baudos ratus turėjusi įveikti 32-ejų metų N. Kočergina nugalėtojai pralaimėjo 1 min. 57,7 sek. Dar dvi Lietuvos atstovės – Natalija Paulauskaitė ir Gabrielė Leščinskaitė lenktynėse nestartavo. Varžybose dalyvavo 107 biatlonininkės. Į šeštadienį vyksiančias persekiojimo lenktynes pateko 60 sportininkių. Europos čempionatas yra įtrauktas į Tarptautinės biatlono federacijos (IBU) taurės įskaitą. Po 12 lenktynių pirmauja rusė Uljana Kaiševa, turinti 404 taškus. 1 tašką pelniusi N. Paulauskaitė yra paskutinė – 131-a. Primename, kad N. Kočergina kartu su biatlonininkais Tomu Kaukėnu, Vytautu Strolia bei Diana Rasimovičiūte Lietuvai atstovaus žiemos olimpinėse žaidynėse. Jaunimas varžėsi Čekijoje Čekijoje vykstančių Tarptautinės biatlono sąjungos (IBU) jaunimo taurės trečiojo etapo varžybų merginų 7,5 km sprinto lenktynėse penktadienį Lietuvos atstovė Raminta Dindaitė užėmė 44-ąją vietą. Nugalėjo be klaidų šaudžiusi prancūzė Lou Jeanmonnot Laurent – 23 min. 13,1 sek. 17-metė R. Dindaitė, kuriai teko įveikti du baudos ratus, nugalėtojai pralaimėjo 3 min. 31,8 sek. 18-metė Lietuvos atstovė Ana Jesipionok (+4.03,4; 3 baudos ratai) užėmė 48-ąją vietą, o 16-metė Sara Urumova (+9.47,8; 3) – 76-ąją. Lenktynėse dalyvavo 85 biatlonininkės. Vaikinų 10 km sprinto lenktynėse triumfavo baudos ratų išvengęs prancūzas Emilienas Claude'as – 25 min. 42,5 sek. 18-metis Lietuvos atstovas Nikita Romanovas (+3.32,2; 1) liko 53-ias, 17-metis Maksimas Fominas (+3.37,2; 2) – 54-as, 17-metis Jokūbas Mačkinė (+5.39,2; 3) – 77-as, o 18-metis Valentinas Kaznačenka (+5.42,6; 2) – 79-as. Lenktynėse dalyvavo 97 biatlonininkai.