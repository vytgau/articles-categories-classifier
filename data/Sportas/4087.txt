Tai paaiškėjo penktadienį ištraukus kvalifikacijos atkrintamųjų varžybų burtus. Pirmąsias rungtynes komandos žais rugpjūčio 17-ą dieną Razgrade, atsakomąsias – rugpjūčio 25-ąją Marijampolėje. „Visos rungtynės sunkios. Mūsų laukia sunki kova, ir jų taip pat. Širdyje norėjosi kito varžovo. Yra kaip yra. Norėjosi BATE. Su šiuo varžovu galėjome kovoti. Gavome „Ludogorets“. Būtų gerai atkeršyti ir norėtųsi atkeršyti už „Žalgirį“. Ateikite palaikyti mūsų“, – iš karto po burtų traukimo ceremonijos fksuduva.lt komentavo Marijampolės komandos kapitonas Algis Jankauskas. „Ludogorets“ ekipa antrajame Čempionų lygos atrankos etape eliminavo Lietuvos čempioną Vilniaus „Žalgirį“. Bulgarijos ekipa Vilniuje patyrė nesėkmę 1:2, bet namuose atsirevanšavo 4:1. Trečiajame etape „Ludogorets“ nusileido Beer Ševos „Hapoel“ (Izraelis) klubui. „Trakų“ ekipą trečiajame atrankos eliminavusi Tetovo „Škendija“ (Makedonija) komanda susitiks su „AC Milan“ (Italija) ekipa. Paskutiniame atrankos etape susigrums 44-ios komandos. 22-iejų dvikovų nugalėtojai keliaus į grupių etapą. Šio burtai bus traukiami Monake rugpjūčio 25-ą dieną. Čia jų jau lauks 16 automatiškai patekusių komandų ir 10 ekipų, pralaimėjusių UEFA Čempionų lygos kvalifikacijos atkrintamąsias varžybas. The official result of the #UEL play-off draw ⚽️👇 Best tie? pic.twitter.com/jXLJEPVG0x — UEFA Europa League (@EuropaLeague) August 4, 2017 