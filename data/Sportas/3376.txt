Saugiai kartu su penkiais vaikais ir žmona nuvykęs į Niujorką, stichijos šėlsmą lietuvis stebėjo per televizorių ir nuolat sekė savo namų būklę. „Mano namas netoli Atlanto vandenyno, taip vadinamoje „A“ zonoje, kuri yra pati pavojingiausia stichijos atveju. Žinau, kad namuose vis dar nėra elektros, tačiau lieka tik džiaugtis, kad jis neapsemtas, nesugadintas ir stovi. Nesmagu, kad tavo namai didžiuliame pavojuje, o pats nieko negali padaryti. Tačiau, esame gyvi sveiki ir tai svarbiausia“,– sakė priverstinai draugus Niujorke lankantis D. Kasparaitis. Beje, legendinis ledo ritulininkas visai netrukus grįš į gimtuosius namus Lietuvoje. D. Kasparaitis ruošiasi debiutuoti Lietuvos rinktinėje lapkričio 10-12 dienomis Klaipėdoje, „Švyturio“ arenoje pirmą kartą Lietuvos istorijoje rengiamame Baltijos iššūkio taurės turnyre, kuriame žais Lietuvos, Estijos, Ukrainos nacionalinės ekipos ir Latvijos čempionato klubų rinktinė. Beje, visai neseniai į Floridą iš Naujojo Džersio miesto persikėlė ir kitas garsus ledo ritulininkas lietuvis Dainius Zubrus, kuris „Irmos“ siautėjimą praleido Atlantos mieste, Džordžijos valstijoje.