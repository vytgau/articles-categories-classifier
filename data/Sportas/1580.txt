TOK taip pat patvirtino, kad Šiaurės ir Pietų Korėjos šalių atstovai per atidarymo ceremoniją žygiuos kartu. TOK prezidentas Thomas Bachas pranešė, kad Šiaurės Korėjos sportininkai Pjongčange rungsis trijose sporto šakose. T. Bacho teigimu, TOK patvirtino planą, pagal kurį Šiaurės ir Pietų Korėjos sudarys bendrą moterų ledo ritulio komandą. „Šiandien nueitas svarbus ilgos kelionės etapas“, – po Lozanoje (Šveicarija) įvykusio susitikimo su Šiaurės Korėjos ir Pietų Korėjos sporto bei vyriausybės pareigūnais sakė TOK vadovas.