S. Vettelis paskutinėje kvalifikacijos dalyje pirmuoju bandymų užfiksavo geriausią rezultatą ir pakilo į pirmąją vietą. Kaip paaiškėjo vėliau, niekam taip ir nepavyko pagerinti vokiečio rezultato. Iškovoti „pole“ poziciją galėjo antrasis „Ferrari“ pilotas Kimi Raikkonenas. Suomis buvo greičiausias pirmuose dvejuose trasos sektoriuose, bet 16-ą trasos posūkį įveikė per daug agresyviai ir prarado daug laiko. K. Raikkonenas kvalifikaciją baigė šeštas, nusileidęs ne tik minėtiems S. Vetteliui ir L. Hamiltonui, bet ir Valtteri Bottui, Danieliui Ricciardo ir Maxui Verstappenui. Tarp dešimties greičiausių sportininkų šį kartą pateko abu „Force India“ ekipos pilotai. Estebanas Oconos greičiu pranoko komandos draugą Sergio Perezą ir važiavimus baigė septintas. Greičiausiųjų dešimtuką užbaigė abu „Renault“ ekipos lenktynininkai. Nico Hulkenbergas liko devintas, o Carlosas Sainzas - dešimtas. Kvalifikacijoje nepasisekė „Haas“ ekipos pilotui Romainui Grosjeanui. Prancūzas, susidūręs su pavarų dėžės gedimu, neužfiksavo rezultato ir liko paskutinis.  Laukia intensyvių lenktynių Trečią „pole“ poziciją iš eilės iškovojęs „Ferrari“ pilotas S. Vettelis sekmadienį Azerbaidžane tikisi intensyvių lenktynių. „Bolidas buvo geras tiek pirmoje, tiek antroje kvalifikacijos dalyje. Tad žinojau, kad svarbiausią akimirką turėsiu gerą bolidą ir galėsiu daryti tai ką noriu. Likau patenkintas savo pirmuoju greitu ratu. Džiaugiuosi, jog to rezultato pakako „pole“ pozicijai iškovoti“, – sakė S. Vettelis. „Mūsų laukia intensyvios lenktynės. Čia visko gali nutikti. Didelė tikimybė, jog pamatysime saugos automobilį. Šešetadienį turėjome gerą bolidą, tad lenktynėse neturėtų kilti kokių nors problemų. Penktadienį man trūko pasitikėjimo savimi. Bet situacija su kiekviena diena darosi vis geresnė ir geresnė.“ Savo ruožtu britas L. Hamiltonas patenkintas komandos pažanga po problemų treniruotėse ir tikisi atsikovoti lenktynėse. „Rezultatai buvo labai glausti. Aš atidaviau visas jėgas, bet kova buvo labai intensyvi. Aš praradau nedaug laiko paskutiniame sektoriuje, o Sebastianas puikiai susitvarkė su savo darbu. Visą savaitgalį „Ferrari“ buvo pati greičiausia – šiais metais jie turi fenomenalią mašiną. Bet aš esu patenkintas tuo, ką padarė komanda, kad mes pasiekėme didelės pažangos lyginant su penktadieniu. Valtteri taip pat puikiai atliko savo darbą. Mes dalyvausime kovoje. Jei neklystu, ši trasa užima penktą vietą kalendoriuje pagal lenkimų skaičių, čia galima atkovoti pozicijas. Sekmadienį aš pasistengsiu apsunkinti gyvenimą S. Vetteliui. Dėl vėjo buvo nelengva, ypač tiesiojoje, kartais ten buvo labai sunku išlaikyti mašiną. Tarp pastatų pūtė šoninis vėjas, todėl nuolat teko dirbi vairu. Šeštadienį trasos būklė buvo gera“ – po kvalifikacijos kalbėjo L. Hamiltonas. Lenktynės Azerbaidžane prasidės 15 val. Lietuvos laiku. Kvalifikacijos rezultatai (pozicija, pilotas, komanda, laikas): Daugiau F-1 naujienų rasite F-1.lt. Vettel holds off the two Mercedes to take pole 💪 Both Force Indias in the top 10 👏#AzerbaijanGP 🇦🇿 #F1 pic.twitter.com/NhsQ6HL16E— Formula 1 (@F1) April 28, 2018 