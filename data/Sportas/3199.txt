Suaugusiųjų standartinių šokių grupėje Karolis Michalas Tomeckis ir Domilė Šemeškevičiūtė (Kauno „Sūkurys“) laimėjo bronzos medalius. Grupės nugalėtojais tapo Dmitrijus Kolobovas ir Signe Busk iš Danijos, o antrą vietą užėmė estai Konstantinas Gorodilovas ir Dominika Bergmanova. Varžybose dalyvavo 18 porų. Jaunių II Lotynų Amerikos šokių grupėje Augustinas Trinkus ir Neda Elena Šalugaitė (Vilniaus „Kandela“) laimėjo sidabro medalius. Geriausiai šioje grupėje pasirodė rusai Olegas Streletskis ir Angelina Netbailo, o trečia vieta atiteko Maksimui Ševčenko ir Angelinai Logačiovai iš Kazachstano. Grupėje varžėsi 18 porų. Jaunių I standartinių šokių grupėje Edvardas Mašaro ir Patricija Rinkevičiūtė (Vilniaus „Vijūnas“) laimėjo antrą vietą. Aukso medalius šioje grupėje laimėjo latviai Ernests Aksels Dimants ir Marija Pascenko, o trečią vietą užėmė Olegs Berzins ir Anna Berzina, taip pat iš Latvijos. Varžybose dalyvavo 16 porų. Jaunučių II Lotynų Amerikos šokių grupėje Nikolaj Gustol ir Meida Kybartaitė (Vilniaus „Ratuto“) laimėjo bronzos medalius, o Vilius Gruodis ir Liepa Samajauskaitė (Vilniaus „Davi“) užėmė šeštą vietą. Grupės laimėtojais tapo estai Emilis Korotinas ir Evelina Bondarenko, o antrą vietą užėmė Aleksejus Sitnikovas ir Anastassia Salamatova, taip pat iš Estijos. Grupėje varžėsi 15 porų. Jaunučių II standartinių šokių grupėje V. Gruodis ir L. Samajauskaitė užėmė penktą vietą. Ir šioje grupėje nugalėtojais tapo E. Korotinas ir E. Bonarenko, antrą vietą užėmė A. Sitnikovas ir A. Salamatova, o bronzos medalius laimėjo Roberts Ceimers ir Amanda Aksenoka iš Latvijos. Varžybose dalyvavo 12 porų. Senjorų II standartinių šokių grupėje Artūras Grebliauskas ir Beata Grebliauskienė (Kauno „Sūkurys“) užėmė ketvirtą vietą. Grupės laimėtojais tapo estai Vaino Miilas ir Kaia Linkberg, sidabro medalius laimėjo Latvijos atstovai Indulis Martinsons ir Baiba Martinsone, o trečią vietą užėmė Kulno Kabralas ir Monika Kabral, taip pat iš Estijos. Grupėje varžėsi 7 poros. Dar vienos WDSF reitingo varžybos savaitgalį vyko Lenkijos mieste Jelenia Gura, kuriose, „International Open“ kategorijos suaugusiųjų standartinių šokių grupėje, Lietuvos šokėjai Edgaras Baltaragis ir Indrė Kučinskaitė (Kauno „Rolo“ – „Sūkurys“) pateko į finalą ir užėmė ketvirtą vietą. Varžybų nugalėtojais tapo lenkai Dariuszas Mycka ir Madara Freiberga, sidabro medalius laimėjo Alexandras Ovchinnikovas ir Eva Dudek, taip pat iš Lenkijos, o trečią vietą užėmė Rumunijos atstovai Marco Sirrocchi ir Kilin Dora. Grupėje varžėsi 31 pora.