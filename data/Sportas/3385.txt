„Birštonas – vienas gražiausių Lietuvos kurortų, kartu laikomas ir lietuviškiausiu kurortu. Pastaruoju metu šis miestas itin sparčiai plečiasi, todėl vis dažniau ir teniso mėgėjų akys krypsta čia,“ – savo mintimis dalijosi varžybų organizatorius Arūnas Valickas. „Atsiradus naujiems teniso aikštynams Birštono kurortas tapo patrauklus ir aktyvaus poilsio ieškantiems gerbėjams. Būtent dėl šios priežasties šiemet vykęs turnyras yra puikus startas ir rodiklis Birštonui būti įtrauktam į jau kasmetine tradicija tapusią „Vasaros teniso turnyrai su DELFI“ kurortų seriją. Birštonas papildo Nidos, Druskininkų ir Palangos teniso kurortų sąrašą. Todėl kitą vasarą teniso mėgėjus kviesime neaplenkti ir šio nuostabaus Lietuvos kurorto,“ – džiaugėsi jis. „Birštono „Vytautas Mineral Spa“ taurė – 2017“ varžybose dalyviai žaidė vyrų vienetų bei moterų, vyrų ir mišrių dvejetų grupėse. Vyrų vienetų nugalėtoju tapo Ričardas Klincaras, antrą vietą užėmė Tautvydas Mikušauskas, o trečią vietą iškovojo Gintautas Mėlinauskas. Moterų dvejetų grupėje pirma vieta džiaugėsi Irinos Mėlinauskienės ir Jurgitos Steponavičienės duetas, antrą vietą laimėjo Daiva Zubrutė ir Asta Garbulytė, trečiomis liko Vaiva Žaležkienė ir Brigita Tunaitytė. Vyrų dvejetų nugalėtojais tapo Dainius Stundys su Rimantu Steponavičiumi, antrą vietą iškovojo Valentinas Janulis ir Mantas Bartaševičius, o trečiosios vietos laimėtojais tapo Ričardas Lakavičius ir Žydrūnas Levinckas. Mišrių dvejetų nugalėtojais tapo Daivos Zubrutės ir Ričardo Klincaro pora, antrą vietą laimėjo Aušra ir Vidas Kavaliauskai, o trečią vietą iškovojo Paulina Mėlinauskaitė su Titu Abramavičiumi. „Vasaros teniso turnyrai su DELFI“ – tai visą vasarą skirtinguose Lietuvos kurortuose vykstantys teniso turnyrai. Daugiau informacijos apie turnyrus ir jų nuostatus galite paskaityti tenisoturnyrai.com. 