Mūsų šalies komandai pusfinalio mače atstovavo Gintautas Juchna, Deividas Takinas ir Kęstutis Žižiūnas. Lietuviai grupės varžybose vienodais rezultatais 3-0 nugalėjo lenkus, kazachus ir bulgarus, o ketvirtfinalyje 3-1 įveikė ukrainiečius. Prieš ketverius metus Sofijoje (Bulgarija) vykusiose žaidynėse Lietuvos stalo tenisininkai taip pat iškovojo bronzos medalius.