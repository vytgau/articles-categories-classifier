Ukrainos futbolo legendos Andrejaus Ševčenkos ranka į vieną porą suvedė sezono favorite laikomą Madrido „Real“ komandą iš Ispanijos ir Vokietijos čempionę Miuncheno „Bayern“ ekipą. Kitoje poroje kausis Anglijos ir Italijos atstovai – „Liverpool“ ir „AS Roma“. Pirmosios pusfinalio rungtynės vyks balandžio 24-25 d., atsakomosios – gegužės 1-2 dienomis. Pirmas rungtynes namie žais „Bayern“ ir „Liverpool“. Primename, kad Miuncheno ir Madrido klubai tarpusavyje kovojo ir praėjusio sezono UEFA Čempionų lygos atkrintamosiose – tąsyk ketvirtfinalyje pergalę iškovojo Ispanijos atstovai. „Real“ komanda Čempionų lygoje triumfavo su pastaruosius sezonus – 2016, ir 2017 m. Iš viso per visą istoriją „Real“ klubas turnyre yra triumfavęs net 12 kartų. „Bayern“ komanda – penkis. Šį kartą turnyro finalas bus surengtas Ukrainos sostinėje Kijeve. Jis vyks šeštadienį, gegužės 26-ąją. The official result of the #UCLdraw!@FCBayern v @realmadrid @LFC v @OfficialASRoma 🏆 Who will reach the final in Kyiv? pic.twitter.com/fHyjIPresp— UEFA Champions League (@ChampionsLeague) April 13, 2018 