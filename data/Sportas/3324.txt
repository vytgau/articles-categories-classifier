„Barcelona“ nuo 39 min. atsidūrė besivejančiųjų vaidmenyje, kai šeimininkų gretose pasižymėjo Gaku Shibasaki. Antrame kėlinyje 62 min. rezultatą išlygino Denisas Suarezas. Artėjant mačo pabaigai „Barcelonos“ pergalę lėmė po keitimo 77 min. pasirodžiusio Paulinho įvartis. 84 min. jam rezultatyvų perdavimą atliko Lionelis Messi, Paulinho įsiveržė į baudos aikštelę ir tiksliu smūgiu iš gana aštraus kampo tiksliai smūgiavo į vartus. Paulinho's game winning goal for Barcelona 🔥 pic.twitter.com/PjWubXq7DS— Brazil videos (@BEVideos_) September 16, 2017  Tiesa, pergalę kiek aptemdė „Barcelona“ naujoko Ousmane'o Dembele trauma: prancūzas buvo pakeistas dar 25 min. Manoma, kad 105 mln. eurų kainavęs žaidėjas patyrė sausgyslės traumą. „Barcelona“ iškovojo ketvirtą pergalę iš eilės ir po keturių turų tvirtai pirmauja „La Liga“ čempionate (12 taškų). Antroje vietoje – san Sebastiano „Real Sociedad“, kuris taip pat žengia be pralaimėjimo ir sekmadienį namuose priims sezono pradžioje taškus barstantį Madrido „Real“ (5 taškai, 10 vieta). Primename, kad Paulinho katalonų ekipoje atsidūrė po to, kai „Barcelonai“ atstovavęs Neymaras rugpjūtį persikėlė į „Paris Saint Germain“ klubą. Katalonai rado Neymarui pamainą – už 40 mln. eurų įsigijo jo tautietį Paulinho. Savo profesionalo karjerą 181 cm ūgio brazilas pradėjo Lietuvoje – 2006-2007 m. sezone jis gynė „FC Vilnius“ garbę. Vėliau Paulinho metus žaidė Lenkijoje ir penkis sezonus praleido Brazilijoje, be to, išbandė jėgas ir Anglijos „Premier“ lygoje – dvejus metus rungtyniavo Londono „Tottenham“ klube. 29-erių saugas iš Brazilijos praėjusiame sezone rungtyniavo Kinijoje, kur vilkėjo „Guangzhou Evergrande“ ekipos marškinėlius. Paskutiniame šeštadienio „La Liga“ mače Madrido „Atletico“ namuose 1:0 palaužė „Malaga“ ekipą. Pergalę atnešė 61 min. Antoine Griezmanno tikslus smūgis iš arti. Po pergalės Madrido „Atletico“ (8 tšk.) pakilo į 3-ią vietą. Rezultatai „Levante“ 1 - 1 „Valencia“ 31 min. [0:1] Rodrigo 41 min. [1:1] Enisas Bardhi  „Getafe“ 1 - 2 „Barcelona“ 39 min. [1:0] Gaku Shibasaki 62 min. [1:1] Denisas Suarezas 84 min. [1:2] Paulinho  „Real Betis“ 2 – 1 La Korunjos „Deportivo“ 14 min. [1:0] Joaquin 23 min. [1:1] Federico Nicolas Cartabia 76 min. [2:1] Joaquin Madrido „Atletico“ 1 – 0 „Malaga“ 61 min. [1:0] Antoine Griezmannas Griezmann no descansa... ¡solo quiere marcar goles con el @Atleti! pic.twitter.com/PpXaJb6LM1  It's been a good day for @FCBarcelona, @RealBetis_en and @atletienglish! ⬆️#LaLigaSantander pic.twitter.com/gxUDhmGEYE— LaLiga (@LaLigaEN) September 16, 2017