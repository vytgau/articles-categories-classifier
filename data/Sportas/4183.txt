„Kanonieriai“ net 5:2 sutriuškino Lisabonos „Benfica“ ekipą, nors po pirmojo kėlinio rezultatas ir buvo lygus 2:2. Nugalėtojų gretose dubliu pasižymėjo Theo Walcottas, po vieną tikslą smūgį atliko Olivier Giroud ir Alexas Iwobi, o dar vienas įvartis į „Benfica“ vartus krito nuo jos pačios žaidėjo Lisandro Lopezo kojos. Tuo metu Lisabonos komandai įvarčius pelnė Franco Cervi ir Eduardo Salvio.  Kitose turnyro rungtynėse žiūrovai tokio įvarčių lietaus neišvydo – „Sevilla“ prieš Vokietijos vicečempionus „Leipzig“ futbolininkai apsiribojo pergale 1:0. Vienintelio įvarčio autorius – Wissamas Benas Yedderis, 35-ąją minutę realizavęs 11 metrų baudinį. 