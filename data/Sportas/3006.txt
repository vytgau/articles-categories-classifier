Europos rankinio federacijos (EHF) Iššūkio taurės antrojo etapo pirmosiose rungtynėse šeštadienį Kauno KTU komanda išvykoje 26:32 (12:14) pralaimėjo Diferdandžo „Red Boys“ ekipai. Kauno komandai 9 įvarčius pelnė Ignas Grigas, po 6 – Karolis Jankauskas bei Vilius Juozaitis. Šeimininkų gretose rezultatyviausiai žaidė Senjinas Kratovičius. Jo sąskaitoje – net 14 tikslių metimų. Atsakomosios rungtynės bus žaidžiamos po savaitės Kaune.