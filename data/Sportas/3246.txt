Vokietis, Maxas Verstappenas ir Kimi Raikkonenas po starto neišvengė avarijos. Pradžioje susidūręs su M. Verstappenu, K. Raikkonenas po akimirkos trenkėsi ir į S. Vettelio bolidą. Po avarijos vokietis bandė tęsti lenktynes, bet įveikęs vos kelis posūkius su apgadintu bolidu trenkėsi į apsauginę sieną ir pasitraukė iš varžybų. Savo bazėje, Maranello mieste, patikrinusi variklį, „Ferrari“ mano, kad jį bus galima naudoti ir kitose lenktynėse. Tai gera žinia dėl titulo kovojančiam S. Vetteliui, kuriam galbūt pavyks išvengti starto pozicijų baudos. Vokietis ir K. Raikkonenas iki šiol panaudojo tris vidaus degimo variklius, MGU-H, MGU-K, energijos talpyklas, valdymo elektronikos komplektus ir keturis turbokompresorius. Dar kartą pakeitus turbokompresorių sportininkui būtų skirta 10 starto pozicijų bauda. Manoma, kad patobulintus variklius „Ferrari“ planuoja savo boliduose sumontuoti Malaizijos GP metu. Nuo Italijos GP įsigaliojo nauji apribojimai – 100 km leidžiama sunaudoti 0,9 l alyvos. Tad naudodama naują variklį „Ferrari“ negalėtų nusižengti naujiems apribojimams. Tuo tarpu „Mercedes“, kuri patobulintą variklį į savo bolidus sumontavo Belgijos GP metu, savaitė iki Italijos GP, gali toliau sunaudoti 1,2 l alyvos. Daugiau F-1 naujienų skaitykite čia.