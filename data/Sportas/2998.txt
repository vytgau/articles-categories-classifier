Jau prieš kurį laiką kelialapį į Rusijoje vyksiančias pirmenybes užsitikrinę vokiečiai paskutiniosiose atrankos rungtynėse namuose 5:1 sutriuškino Azerbaidžaną. Šeimininkus į priekį dar 9-ąją minutę išvedė Leonas Goretzka, tačiau po 25 minučių Ramilas Sheydaevas netikėtai išlygino rezultatą. Visgi po pertraukos favoritai įrodė savo pranašumą. Antrajame kėlinyje įvarčius mušė Sandro Wagneris, Antonio Ruedigeris, L. Goretzka ir įspūdingo grožio smūgiu iš toli savo įvarčių sąskaitą rinktinėje atidaręs Emre Canas. Nesustabdomai šiame cikle rungtyniavusi Vokietijos nacionalinė komanda pagerino visų laikų Europos zonos atrankos rezultatyvumo rekordą. Per 10 mačų vokiečiai pelnė 43 įvarčius. Kitose C grupės rungtynėse nieko nelėmusią pergalę iškovojo San Mariną 5:0 sutriuškinusi Čekijos rinktinė, o antrąją vietą grupėje anksčiau užsitikrinusi Šiaurės Airija 0:1 nusileido Norvegijai. Rezultatai: Vokietija 5 – 1 Azerbaidžanas 9' Leonas Goretzka [1 – 0] 34' Ramilas Sheydaevas [1 – 1] 54' Sandro Wagneris [2 – 1] 64' Antonio Ruedigeris [3 – 1] 66' Leonas Goretzka [4 – 1] 81' Emre Canas [5 – 1] Čekija 5 – 0 San Marinas 8' Michaelas Krmencikas [1 – 0] 23' Michaelas Krmencikas [2 – 0] 27' Janas Kopicas [3 – 0] 71' Filipas Novakas [4 – 0] 83' Vaclavas Kadlecas [5 – 0] Norvegija 1 – 0 Šiaurės Airija 71' Chrisas Bruntas [1 – 0] – į savus vartus C grupės turnyrinė lentelė: (pozicija, komanda, žaista, pergalės, lygiosios, pralaimėjimai, įvarčių santykis, taškai) 