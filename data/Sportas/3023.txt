Moterų vienetų varžybų ketvirtfinalyje šeštadienį lietuvė 22:20, 21:19 nugalėjo 20-metę švedę Elin Svenson. Lietuvos atstovės susitikimas su 299-ąja pasaulio rakete truko 37 minutes. 31-erių metų A. Stapušaitytė, kuri pasaulio reitinge yra 239-a, pusfinalyje šeštadienį žais arba su bulgare Marija Micova (64-oji vieta pasaulio reitinge), arba su vengre Daniela Gonda (407-oji vieta pasaulio reitinge).