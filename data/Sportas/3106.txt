Metiko pozicijoje rungtyniaujantis D. Neverauskas aikštėje pasirodė septintajame kėlinyje. Po lietuvio metimų varžovams pavyko pelnyti du taškus. Aštuntajame kėlinyje D. Neverauskas buvo pakeistas. Pirmuoju lietuviu MLB lygoje tapęs 24-erių metų D. Neverauskas „Pirates“ ekipai atstovavo 24 mačuose. „Pirates“ klubas su 75 pergalėmis ir 87 pralaimėjimais Nacionalinės lygos konferencijoje užėmė devintąją vietą ir nepateko į atkrintamąsias varžybas. „Nationals“ (97 perg./65 pral.) ekipa liko antra ir tęs kovą čempionate.