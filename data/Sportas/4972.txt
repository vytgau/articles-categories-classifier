Šeštadienį, birželio 24 d., Graikijoje buvo surengtas kasmetinis bėgimo į Olimpo kalną maratonas. Maratone dalyvavo daugiau nei 800 sportininkų iš įvairių pasaulio šalių. Bėgikams teko įveikti net 44 kilometrus iki finišo, pažymėto toje vietoje, kurioje, pasak Graikijos legendų, gyveno senovės dievai. Pasak bėgimo srities profesionalų, šis maratonas – pats sudėtingiausiais šalyje. Jo maršrutas eina Tesalijos regiono pusėje esančiais Olimpo kalno šlaitais. Kadangi trasa driekiasi poros kilometrų aukštyje, sportininkams tenka įveikti išretėjusio oro ir besimainančio reljefo metamus iššūkius. Didžioji dalis maršruto veda takais, keteromis, kalvagūbriais, stačiais šlaitais, pievomis ir miškingomis daubomis. Gruntkelis ir asfaltuotas kelias sudaro vos kelias maratono trasos atkarpas. Greičiausiai distanciją įveikė bėgikas iš Ispanijos Artis Degea. Jo pergalė tapo nauju rekordu. Finišą ispanas pasiekė per 4 val. 24 min. ir 26 sek. Tarp moterų primoji finišą pasiekė olandė Ragna Debats. Per 5 val. 18 min. ir 20 sek. maršrutą įveikusi bėgikė taip pat tapo naujo moterims priklausančio rekordo savininke.