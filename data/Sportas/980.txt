TOK privalo iki sekmadienio pranešti, ar Rusijos olimpinis komitetas sugrąžinamas į olimpinę šeimą, iš kurios buvo pašalintas dėl didžiulio dopingo skandalo. Toks sprendimas leistų 160-iai Rusijos atletų uždarymo ceremonijos metu žygiuoti su Rusijos vėliava. Iki šiol Pietų Korėjoje jie dalyvavo su neutralia vėliava ir buvo vadinami „olimpiniais atletais iš Rusijos“. Po keturias valandas trukusių svarstymų šeštadienį TOK pranešė, kad sprendimas nebuvo pasiektas. „Svarstymai bus tęsiami rytoj“, – pranešė TOK atstovas Markas Adamsas. Rusijos siekiui sugrįžti olimpiadą žalos padarė olimpiados metu pagauti du rusų atletai, vartoję dopingą, įskaitant akmenslydininką, kuris su žmona turėjo atsisakyti laimėtų bronzos medalių. Tai pusė iš keturių šioje olimpiadoje užfiksuotų dopingo atvejų.