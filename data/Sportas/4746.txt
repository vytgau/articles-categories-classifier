Naujame liepos mėnesio FIFA reitinge Lietuvos rinktinė užima 99-ąją vietą. Lyginant su praėjusiu mėnesiu, mūsiškiai palypėjo penkiomis pozicijomis aukštyn, o rinktinės reitinginių taškų kraitis nuo 327 išaugo iki 333. Į pirmąją vietą pasaulio reitinge pakilo FIFA Konfederacijų taurės čempionė Vokietija, kurios sąskaitoje šiuo metu yra 1609 taškai. Vokiečiai reitinge aplenkė į antrąją vietą smuktelėjusią Braziliją ir į trečiąją nukritusią Argentiną. Į rekordines aukštumas reitinge pašoko mūsų kaimynai lenkai. Šiuo metu Lenkijos rinktinė turi 1319 reitingo taškų ir užima 6-ąją vietą. Prieš mėnesį lenkai buvo 10-i. 2018-ųjų pasaulio pirmenybių šeimininkė Rusija yra 62-a (590 taškų), Estijos rinktinė rikiuojasi 98-a (334 taškai), Latvija – vos 130-a (242 taškai). Latvius aplenkė netgi Andoros rinktinė (246 taškai), pakilusi į 129-ąją vietą. Andoros rinktinės šuolis reitinge per mėnesį buvo pats įspūdingiausias – nykštukinės šalies rinktinė pakilo net per 57 pozicijas. NEW #FIFARanking 🇩🇪Germany No1 🔝 🇵🇱Poland rise to best-ever ranking 💪 🇦🇩Andorra biggest climbers of the month 👏 ➡️https://t.co/PzczPv3Zeh pic.twitter.com/CULh9GSXcP— FIFA.com (@FIFAcom) July 6, 2017 