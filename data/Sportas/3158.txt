Atrankos ciklą anglai užbaigs be „Leicester City“ žvaigždės Jamie Vardy, kuris patyrė nesunkią traumą. Tačiau puolėjų G. Southgate'ui netrūksta: kartu su puikią sportinę formą demonstruojančiais Harry Kane'u („Tottenham Hotspur“) ir Marcusu Rashfordu („Manchester United“) pakviesti Danielis Sturridge'as („Liverpool“) ir Jermainas Defoe („Bournemouth“). Saugų grandyje po dvejų metų pertraukos grįžta Fabianas Delphas („Manchester City“). Sudėtyje yra ir „Tottenham Hotspur“ talentas Dele Alli, nors pastarasis dar gali susilaukti FIFA diskvalifikacijos dėl vidurinio piršto gesto, parodyto praėjusioje atrankos dvikovoje su Slovakija. F grupės lyderiai jau spalio 5 d. namuose priimdami slovėnus gali užsitikrinti kelialapį į 2018 metais Rusijoje vyksiančias pirmenybes. Manoma, kad tokiu atveju spalio 8 d. LFF stadione G. Southgate'as leistų pasireikšti rečiau išbandomiems rinktinės kandidatams. Savo ruožtu, Lietuvos nacionalinės ekipos vyriausiasis treneris Edgaras Jankauskas komandos sudėtį paviešino prieš dieną. Penktą vietą grupėje užimantys ir tik dėl garbės kovojantys lietuviai spalio 5 d. išvykoje susitiks su Malta. Primename, kad praėjusį kovą Londone anglai pranoko svečius iš Lietuvos 2:0. Futbolo pradininkai jau buvo apsilankę Vilniuje prieš dvejus metus. Tuomet Europos čempionato atrankos rungtynėse svečiai nesunkiai laimėjo 3:0. Here it is – the #ThreeLions squad for our last two @FIFAWorldCup qualifiers. 🦁 Find out more about who's in: https://t.co/huntW8ptZv pic.twitter.com/ZKouegPKUX— England (@England) September 28, 2017