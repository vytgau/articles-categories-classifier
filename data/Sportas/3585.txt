Be suspenduoto Cristiano Ronaldo Ispanijos pirmenybėse kol kas priversti verstis šeimininkai į priekį išsiveržė 10 min., kai technišku smūgiu įvartį pelnė Marco Asensio. Visgi 18 min. pusiausvyrą atstatė Carlosas Soleras. 77 min. madridiečiai apskritai atsidūrė besivejančių vaidmenyje, kai „Valencia“ persvėrė rezultatą po Geoffrey Kondogbia smūgio, tačiau „Real“ sugebėjo išlyginti rezultatą 83 min. Baudos smūgiu pasižymėjo antrą įvartį rungtynėse įmušęs M. Asensio. Po dviejų turų „Real“, kaip ir „Valencia“, savo sąskaitoje turi po 4 taškus. Pirmauja po 6 taškus surinkusios „Barcelona“, San Sebastiano „Real Sociedad“ ir „Leganes“ komandos. Rezultatas „Real“ 2 – 2 „Valencia“ 10' Marco Asensio 18' Carlosas Soleras 77' Geoffrey Kondogbia 83' Marco Asensio  Kiti rezultatai „Eibar“ 0 – 1 Bilbao „Athletic“ Barselonos „Espanyol“ 0 – 1 „Leganes“ „Getafe“ 0 – 1 „Sevilla“ Tuo metu Italijos čempionate be pralaimėjimų žygiuoja abejas žaistas rungtynės laimėjusios 5 komandos. Tai – nugalėtojos titulą ginanti Turino „Juventus“, „AC Milan“, Milano „Inter“, „Napoli“ ir Genujos „Sampdoria“. Sekmadienio vakarą nelengvą, bet įtikinamą pergalę šventė „Napoli“, namuose 3:1 (0:1) įveikusi Bergamo „Atalanta“ futbolininkus. Šeimininkai po pirmojo kėlinio atsiliko, tačiau antrajame po įvartį pelnė Piotras Zielinskis, Driesas Mertensas ir Marko Rogas. Ваш браузер не поддерживает iframe. Rezultatai „Torino“ 3 – 0 „Sassuolo“ „AC Milan“ 2 – 1 „Cagliari“ Veronos „Chievo“ 1 – 2 Romos „Lazio“ „Crotone“ 0 – 0 „Verona“ Florencijos „Fiorentina“ 1 – 2 „Sampdoria“ „Napoli“ 3 – 1 Bergamo „Atalanta“ Feraros „S.p.a.l.“ 3 – 2 „Udinese“