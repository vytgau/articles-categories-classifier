Nors prieš mačą favoritėmis buvo laikomos Lietuvos rankininkės, kadangi turkės kol kas buvo pralaimėjusios abejas savo rungtynes triuškinamais rezultatais, tačiau primesti savojo žaidimo Lietuva varžovėms nepajėgė. Traumų išretinta Lietuvos rinktinė nė karto visų rungtynių metu į priekį išsiveržusi nebuvo, o po pirmojo rungtynių kėlinio turėjo 3 įvarčių deficitą (9:12). Antro kėlinio pradžia daug pozityvo neįnešė, o turkėms keletą kartų buvo pavykę atitrūkti ir iki 4 įvarčių persvaros. Vis tik, kietos gynybos dėka lietuvaitės susitikimo pabaigoje maksimaliai priartėjo prie varžovių iš Turkijos (21:22). Apsigynę nuo paskutinių varžovių bandymų pasižymėti, lietuvaitės pačio paskutinio išpuolio metu išlygino rezultatą. Dešiniajame krašte atsidūrusi Inesa Verbovik pasiuntė kamuolį į vartus, o turkės savo atsakymui laiko jau neturėjo. Rezultatu 22:22 sužaidusiai Lietuvos rinktinei tai buvo jau antrosios lygiosios šiame atrankos cikle. Rudenį išvykoje 26:26 Lietuva sužaidė su Vokietija. Kitas rungtynes sekmadienį (Kovo 25 dieną) Lietuva žais vėl su Turkija, tačiau šįkart rungtynės vyks varžovių aikštėje – Antalijoje. Lietuvos rinktinės gretose rezultatyvumu išsiskyrė Roberta Ivanauskaitė, pelniusi 6 įvarčius, 4 pridėjo Marija Gedroit, Brigitos Ivanauskaitės ir Klaudijos Šidlauskytės sąskaitoje po 3 tikslius metimus, 2 įvarčius pelnė lemiamo įvarčio autorė Inesa Verbovik, o po kartą pasižymėjo Laima Bernatavičiūtė ir Simona Kazlauskaitė. Turkėms 7 įvarčius pelnė Yeliz Ozel, 5 pridėjo Yesemin Sahin. Sekmadienį Lietuvos ir Turkijos rinktinės susitiks Antalijoje.  6 grupės lentelė (vieta, komanda, rungtynės, pergalės, lygiosios, pralaimėjimai, įvarčių santykis, taškai): 