Susitikimas truko 30 min. Ketvirtfinalyje mūsiškės 21:15, 7:21, 21:13 nugalėjo Švedijos duetą Lydią Demetriades bei Swebehnaz Pirzamanbein. Vienetų varžybų pirmajame rate G. Voitechovskaja 21:17, 21:15 nugalėjo rumunę Marią Alexandrą Dutu, bet antrajame 14:21, 12:21 nusileido rusei Anastasijai Semenovai. V. Fomkinaitė pirmajame rate 21:13, 22:24, 21:15 pranoko Kipro atstovę Eleni Christodoulou, bet antrajame 12:21, 12:21 neatsilaikė prieš šveicarę Ronją Stern. Priminsime, kad prieš mėnesį vykusiame tokio pat rango turnyre Čekijoje Lietuvos merginų dvejetas sėkmingai pasiekė turnyro ketvirtfinalį. Šį kartą merginos žengė dar toliau. Turnyras Graikijoje yra paskutinis Lietuvos badmintonininkių pasirengimo etapas prieš kitą savaitę Ispanijoje prasidedantį Europos asmeninį badmintono čempionatą.