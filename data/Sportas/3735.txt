Muštynės kilo Tolimuosiuose Rytuose esančiame Chabarovske netoli vienos miesto kavinių. Vietos policija identifikavo įtariamąjį ir pradėjo plataus masto jo paieškas: tikrinami viešbučiai, stotys, transporto mazgai, apklausiami artimieji ir draugai. Skelbiama, kad mirtinu A. Dračevo sumušimu įtariamas 25-erių Chabarovsko gyventojas. Esą kavinėje pastarasis ėmė provokuoti galingai sudėtą atletą, tuomet santykių aiškinimasis persikėlė į gatvę. Stebėjimo kamerų užfiksuotame vaizdo įraše matomi du apsinuoginę vyrai, kuriuos supa būrelis „žiūrovų“. Kovinius įgūdžius pademonstravęs A. Dračevo priešininkas keliskart koja smūgiuoja sportininkui į galvą, o, kai šis nugriūna ant žemės, toliau žvėriškai talžo kumščiais. „Andrejus buvo išsilavinęs, inteligentiškas vaikinas. Netikiu, kad jis galėjo be priežasties stoti į muštynes. Arba jis ką nors gynė, arba su juo pačiu buvo elgiamasi neadekvačiai“, – sakė Rusijos jėgos trikovės federacijos generalinė sekretorė Alevtina Kozeliova. 