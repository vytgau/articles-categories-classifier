Jungtinėse Amerikos Valstijose (JAV) vykusioje dvikovoje E. Stanionis įrodė pranašumą prieš amerikietį Toddą Manuelį. E. Stanionis ringe dominavo, tačiau jam pirmą kartą karjeroje teko kovoti visus 8 raundus. Pergalę 23-ejų atletas iškovojo vienbalsiu teisėjų sprendimu. Iki šiol lietuvis visas pergales buvo pasiekęs nokautu. Po jo kojomis anksčiau krito Oscaras Valenzuela, Isaacas Freemanas ir Rasheedas Olawale Lawalis. Penktą kartą į profesionalų ringą E. Stanionis turėtų žengti jau spalio 21 dieną. Jo varžovas kol kas nėra atskleidžiamas.