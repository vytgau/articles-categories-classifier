Čempionais tapo vokiečiai Benedetto Ferruggia ir Claudia Koehler, o trečią vietą užėmė Bjornas Bitschas ir Ashli Williamson iš Danijos. Finale taip pat šoko Lenkijos, Rusijos ir Italijos atstovai. Čempionate varžėsi 39 poros. Lietuvos šokėjams – šešios poros medalių iš tarptautinių varžybų Čekijoje Tuo pat metu Prahoje vyko WDSF reitingo varžybos, kuriose Lietuvos šokėjų poros tapo nugalėtojomis, prizininkėmis ir finalininkėmis. „World Open" kategorijos suaugusiųjų standartinių šokių grupėje Vaidotas Lacitis ir Veronika Golodneva (Vilniaus „Dileksa" – Kauno „Editos Daniūtės šokių studija") tapo nugalėtojais. Antrą vietą užėmė Madis Abelis ir Aleksandra Galkina iš Estijos, o bronzos medalius laimėjo latviai Vadimas Šurinas ir Anastasia Meškova. Varžybose dalyvavo 75 poros. „Rising Stars" standartinių šokių grupėje Tomas Janonis ir Santa Vlasa (Kauno „Duetas" - „Editos Daniūtės šokių studija") laimėjo aukso medalius. Antra vieta šioje grupėje atiteko Alexanderiui Pavlovui ir Mie Udesen iš Danijos, o trečią vietą užėmė rusai Aleksandras Šinelevas ir Karina Kornilova. Grupėje varžėsi 26 poros. Dar vieną pergalę Lietuvai padovanojo jaunių II Lotynų Amerikos šokių grupės atstovai Augustinas Trinkus ir Neda Elena Šalugaitė (Vilniaus „Kandela"). Sidabro medalius šioje grupėje laimėjo vokiečiai Davidas Jenneris ir Elisabetha Tuigunova, o trečią vietą užėmė Patrikas Buda ir Silvia Budova iš Slovakijos. Varžybose dalyvavo 59 poros. Jaunių I Lotynų Amerikos šokių grupėje Kipras Burneikis ir Barbora Martinkevičiūtė (Kauno „Tvistas") laimėjo sidabro medalius. Geriausiai šioje grupėje pasirodė Marcas Mateos Aparicio Canton ir Evelina Tancheva iš Ispanijos, o trečią vietą užėmė Rusijos atstovai Vladislavas Esipenokas ir Daria Meniaylo. Grupėje varžėsi 36 poros. Jaunimo standartinių šokių grupėje Karolis Burneikis ir Izabelė Šekaitė (Kauno „Tvistas") laimėjo bronzos medalius, o T. Janonis ir S. Vlasa užėmė ketvirtą vietą. Grupės nugalėtojais tapo estai Ilia Rotaras ir Silvia Susanne Barjabin, o antrą vietą užėmė Zicoane Heler Sebastian Alin ir Copos Anca iš Rumunijos. Varžybose dalyvavo 63 poros. „Rising Stars" Lotynų Amerikos šokių grupėje Leonardo Lini ir Aistė Survilaitė (Tauragės „Spindulys") laimėjo bronzos medalius, o Matas Lukašovas ir Rugilė Monginaitė (Kauno „Santaka") užėmė penktą vietą. Šios grupės laimėtojais tapo Dmitryjus Kulebakinas ir Daria Sviridenko iš Rusijos, o antrą vietą užėmė Kanados atstovai Karlas Aniscenko ir Dayana Nikon. Grupėje varžėsi 23 poros. Jaunimo Lotynų Amerikos šokių grupėje K. Burneikis ir I. Šekaitė užėmė ketvirtą vietą. Grupės nugalėtojais tapo rusai Artemas Nasretdinovas ir Elizaveta Semaško, sidabro medalius laimėjo Italijos atstovai Giacomo Scapinello ir Mia Gabusi, o trečią vietą užėmė Jakubas Bruckas ir Anna Riebauerova iš Čekijos. Grupėje varžėsi 64 poros. Šokėjai tapo prizininkais ir finalininkais tarptautinėse varžybose Rusijoje Dar vienos WDSF reitingo varžybos savaitgalį vyko Rusijos sostinėje Maskvoje, kur Lietuvos šokėjai tapo prizininkais ir finalininkais. „International Open” kategorijos suaugusiųjų standartinių šokių grupėje Edgaras Baltaragis ir Indrė Kučinskaitė (Kauno „Rolo” - „Sūkurys”) laimėjo sidabro medalius. Grupės nugalėtojais tapo rusai Olegas Čženas ir Alina Ageeva, o trečią vietą užėmė Mstislavas Kazakovas ir Alena Kazakova, taip pat iš Rusijos. Varžybose dalyvavo 36 poros. Dar vieną porą sidabro medalių E. Baltaragis ir I. Kučinskaitė laimėjo suaugusiųjų 10-ies šokių grupėje. Aukso medaliai šioje grupėje atiteko M. Kazakovui ir A. Kazakovai, o trečią vietą užėmė Artemas Martynovas ir Polina Figurenko iš Rusijos. Grupėje varžėsi 26 poros. „International Open” kategorijos suaugusiųjų Lotynų Amerikos šokių grupėje Nikita Moisejenko ir Jurga Gustaitė (Kauno „Kaspinas”) užėmė ketvirtą vietą. Šios grupės laimėtojais tapo M. Kazakovas ir A. Kazakova, antrą vietą užėmė rusai Maksimilianas Polosatovas ir Olga Khvesko, o bronzos medalius laimėjo Dmytrijus Marčenko ir Anastasia Rybalko iš Azerbaidžano. Varžybose dalyvavo 27 poros.