Ši proveržiu dvišaliuose santykiuose vadinama informacija pasirodė po to, kai Šiaurės ir Pietų Korėjų atstovai pirmą kartą per daugiau kaip dvejus metus susitiko aukšto lygmens derybose. Skelbiama, kad Pchenjano delegacijoje, be kitų, dalyvaus atletai ir sirgaliai. Be kita ko, Pietų Korėja žiemos žaidynių metu pasiūlė surengti per Korėjos karą išskirtų šeimų susitikimus. Tai – itin jautrus klausimas abiem šalims, ir Seulas dėjo nuolatines pastangas, kad susitartų dėl tokių pasimatymų. Pranešama, kad susitikimai turėtų vykti per kinų Naujuosius metus, kurie šiemet švenčiami olimpinių žaidynių viduryje - vasario 16 dieną. Seulas abiejų Korėjų sportininkams taip pat siūlė žaidynių atidarymo ceremonijos metu vyksiančiose eitynėse žygiuoti kartu. Ką Pchenjanas atsakė į tokį pasiūlymą, kol kas neaišku. Paskutinį kartą šalys kartu su Korėjos pusiasalio vėliava ėjo daugiau kaip prieš dešimtmetį, 2006-ųjų žiemos olimpinėse žaidynėse.