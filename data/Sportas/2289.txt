Nugalėjo be klaidų šaudžiusi ir baudos minučių išvengusi baltarusė Nadežda Skardino – 42 min. 57,4 sek. Tai pirmoji 32-ejų metų baltarusės pergalės pasaulio taurės varžybose. Antrąją vietą užėmė norvegė Synnoeve Solemdal (+2,9 sek.; 0 baudos minučių), trečiąją – ukrainietė Julija Džima (+12 sek.; 0). 33-ejų metų D. Rasimovičiūtė šaudykloje suklydo šešis kartus ir nugalėtojai pralaimėjo 8 min. 54,1 sek. 32-ejų metų Lietuvos atstovė Natalija Kočergina (+9.27,9; 6) užėmė 96-ąją vietą, o 26-erių metų Natalija Paulauskaitė (+9.42,2; 5) - 97-ąją. 26-erių metų latvė Baiba Bendika (+2.53,9; 1) užėmė 29-ąją poziciją. Lenktynėse dalyvavo 102 biatlonininkės.