UEFA Čempionų lygos grupės etape vos 2 taškus surinkę ir į Europos lygą iškritę „Borussia“ futbolininkai vietiniame fronte 1:2 pralaimėjo į šešioliktąją vietą pakilusiems autsaideriams Bremeno „Werder“. Nors įvarčių mušti nesustoja lyderis Pierre‘as-Emerickas Aubameyangas, norą palikti klubą jau išreiškusio puolėjo pastangų nepakanka: į vienintelį tikslų P.E. Aubameyango smūgį „Werder“ atsakė Maximiliano Eggesteino ir Theodoro Gebre Selassie įvarčiais.  Praėjusį sezoną trečiąją vietą „Bundeslygoje“ užėmusi Dortmundo ekipa nepasiekė pergalės jau aštuntame mače iš eilės, o tai yra blogiausia atkarpa jos istorijoje nuo 2004 metų. Panašu, jog ši tragiška atkarpa kainuos darbą „Borussia“ treneriui Peteriui Boszui. Tik šių metų vasarą klubo vairą perėmęs olandas po pastarosios nesėkmės pats pripažino, kad tai ko gero buvo jo paskutinysis mačas. Oficialiai apie stratego atleidimą turėtų būti pranešta sekmadienį. Nuo spalio pradžios nelaimintys „Borussia“ turnyrinėje lentelėje yra tik septinti, o į priekį toliau bėga čempionato lyderiai Miuncheno „Bayern“, svečiuose 1:0 palaužę Frankfurto „Eintracht“. Vienintelį įvartį 20-ąją minutę pelnė Arturo Vidalis. 35 taškus savo sąskaitoje turintys bavarai nuo artimiausių persekiotojų jau yra pabėgę per 8 taškus, nes tiek „Leipzig“, tiek Gelzenkircheno „Schalke“ šeštadienį su savo varžovais sužaidė lygiosiomis. Rezultatai: Borussia“ 1 – 2 „Werder“ „Eintracht“ 0 – 1 „Bayern“ „Hamburger SV“ 0 – 0 „Wolfsburg“ „Leipzig“ 2 – 2 „Mainz 05“ „Borussia Moenchengladbach“ 1 – 1 „Schalke“ Turnyrinė lentelė: (vieta, komanda, rungtynės, pergalės, lygiosios, pralaimėjimai, įvarčių santykis, taškai) 