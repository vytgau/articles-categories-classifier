A. Oxlade-Chamberlaino sutartis su „Arsenal“ turėjo baigtis po šio sezono, tačiau saugas nusprendė nelikti Arsene'o Wengero vadovaujamoje komandoje net už naujajame kontrakte siūlomą 195 tūkst. eurų per savaitę atlygį. Šį sezoną jis žaidė startinėje „Arsenal“ sudėtyje visose 4-iose rungtynėse. A. Oxlade-Chamberlainas iš viso „kanonierių“ ekipoje sužaidė 198 rungtynes. 2011 metų rugpjūtį jis perėjo į „Arsenal“ iš „Southampton“ klubo. Alex Oxlade-Chamberlain is a Red. 🔴 https://t.co/avwkxcEtPt pic.twitter.com/dQQvHcMixB— Liverpool FC (@LFC) August 31, 2017  „Liverpool“ strategas Jurgenas Kloppas tvirtino, kad esąs labai laimingas turėdamas savo komandoje tokį talentą. Futbolininką jis apibūdino kaip pozityvų, nevengiantį imtis atsakomybės, protingą ir siekiantį tobulėti žaidėją. „Jis tikrai turėjo ne vieną pasiūlymą ir galvodamas apie jo pasirinkimą, esu labai patenkintas. Tai nelengvas sprendimas, tačiau jo laukia smagi kelionė su talentingais žaidėjais. Sveikinu jį „Liverpool“ šeimoje“, – kalbėjo treneris. Šią vasarą „Liverpool“ jau pasirašė sutartis su krašto saugu Mohamedu Salahu („Roma“), gynėju Andrew Robertsonu (iš „Hull City“) ir puolėju Dominicu Solanke („Chelsea“). 