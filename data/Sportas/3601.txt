A. Murray varžybose nedalyvavo nuo Vimbldono turnyro, vykusio liepos mėnesį, kuomet ketvirtfinalyje patyrė traumą žaisdamas su amerikiečiu Samu Querrey. Britas bandė treniruotis šiomis savaitėmis, bet likus dviem dienoms iki turnyro JAV buvo priverstas pripažinti, kad traumos padariniai dar yra jaučiami. 2012 metų „US Open“ čempionas pirmajame rate turėjo žaisti su amerikiečiu Tennysu Sandgrenu (104-oji pasaulio raketė). „US Open“ turnyro prizų fondą sudaro rekordinė 50,4 mln. JAV dolerių suma.