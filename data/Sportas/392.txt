Mače daugiau dominavo gynybinio stiliaus futbolas, o lietuviai varžovus dažnai bandė užklupti kontratakose ir standartinėse situacijose. Visgi tik antrajame kėlinyje krito įvarčiai ir tai pirmiau pavyko padaryti svečiams, kai 42 minutę Stanislavas Shopovas baudos aikštelėje surado galimybę smūgiuoti tarp daugybės susigrūdusių žaidėjų. Lietuva bandė išlyginti rezultatą ir tai jiems pavyko padaryti po daugiau nei dešimties minučių – Deimantas Rimpa standartinėje situacijoje pasiuntė tikslų smūgį į varžovų vartus. Iki mačo galo daugiau įvarčių nebuvo užfiksuota, tad, pagal reglamentą, buvo mušami vienuolikos metrų baudiniai. Juose lietuviai buvo tikslesni ir įmušė visus penkis smūgius (Karolis Žebrauskas, D. Rimpa, Astijus Cvetkovas, Rokas Nakrošius ir Nojus Stankevičius),o bulgarams pavyko tai padaryti tik tris kartus. S. Česnulio vadovaujama komanda šventė pergalę ir jau po dviejų dienų susitiks su Islandijos rinktine. Šeštadienį U-16 rinktinės laukia akistata su Estijos bendraamžiais. Rungtynių statistika Lietuva U-16 – Bulgarija U-16 1:1 (0:0) – po baudinių 5:3 Gargždų stadionas, 100 žiūrovų Teisėjas – Donatas Rumšas Įvarčiai: 42 min. S. Shopov (0:1), 54 min. D. Rimpa (1:1) Įspėti: 10 min. G. Jarusevičius (Lietuva), 35 min. G. Trifonov (Bulgarija), 45 min. P. Paparkov (Bulgarija), 48 min. A. Cvetkovas (Lietuva), 49 min. G. Makauskis (Lietuva), 72 min. V. Bogdanov (Bulgarija). Lietuva: Dovydas Vilkas, Natanas Žebrauskas, Gytis Makauskis, Linas Zingertas (63 min. Žygimantas Baguška), Gustas Jarusevičius, Motiejus Burba (41 min. Astijus Cvetkovas), Žygimantas Baltrūnas (70 min. Danielius Zybartas), Karolis Žebrauskas, Juozas Lubas (50 min. Rokas Nakrošius), Matas Dedura (41 min. Nojus Stankevičius), Deimantas Rimpa. Atsargoje: Maksimilian Kaufmann, Meinardas Mikulėnas, Edas Jankauskas, Eimantas Abramavičius.