Mūsų šalies atstovė trasą įveikė per 1 val. 31 min. 5 sek. ir nusileido tik italei Eleonorai Annai Giorgi (1 val. 28 min. 49 sek.). Kita lietuvė Živilė Vaiciukevičiūtė (1:31.53) užėmė ketvirtąją vietą, jos sesuo Monika (1:37.54) – 19-ąją, o Aušrinė Kuzmickaitė (1:59.29) – 34-ąją. Tarpvalstybinį Italijos, Lietuvos, Prancūzijos, Vengrijos ir Airijos moterų mačą laimėjo italės. Lietuvės buvo antros. Vyrų 20 km distancijoje Arturas Mastianica (1:28.33) finišavo 23-ias. Jaunimo grupės 10 km distancijoje Austėja Kavaliauskaitė (51.43) užėmė septintąją vietą. Vaikinų grupėje Paulius Juozaitis (47.32) buvo 22-as, Arminas Rudenka(48.46) – 30-as, Arnoldas Liutinskis (49.57) – 31-as. Tarpvalstybiniame Italijos, Prancūzijos, Slovakijos, Airijos, Vengrijos, Čekijos ir Lietuvos jaunimo mače pirmavo italai, lietuviai liko šešti. Jaunių grupėje Adrija Meškauskaitė (24.53) užėmė ketvirtąją vietą, o Toma Dailidonytė (25.09) – penktąją.