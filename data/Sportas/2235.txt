2016-ųjų Rio de Žaneiro olimpinių žaidynių dalyvis buvo nušautas bare – viena iš užpuoliko kulkų pataikė į kelį, o kita – mirtina – į galvą. Kolumbijos policija pradėjo žudiko paieškas, prie kurių jungiasi ir Palmiros miesto vadovai. Už naudingą informaciją apie įvykį siūlomas 3 300 JAV dolerių atlygis. E. Mosquera Roa buvo ne tik profesionalus sportininkas, bet ir profesionalus karys, tarnavęs inžinerijos batalione. 2016-ųjų Rio de Žaneiro olimpinėse žaidynėse sunkiaatletis dalyvavo svorio kategorijos iki 69 kg varžybose ir užėmė septintąją vietą. Per savo karjerą jis du kartus yra tapęs Panamerikos žaidynių čempionu.