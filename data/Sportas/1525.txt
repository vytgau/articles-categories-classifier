Lietuvos sunkiaatlečio dopingo testas per pernai metų pasaulio čempionatą JAV buvo teigiamas. Jis įtariamas vartojęs draudžiamą preparatą SARM S-22, kuris padeda didinti raumenų masę. Planetos pirmenybėse lietuvis buvo laimėjęs sidabro medalį iki 94 kg svorio kategorijoje. „Dėl galimo antidopingo taisyklių pažeidimo sportininkas yra laikinai suspenduojamas. Federacija susilaiko nuo bet kokių papildomų komentarų ir vertinimų iki kol nėra iki galo ištirtas šis atvejis“, – skelbiama organizacijos svetainėje. Pasaulio lengvosios atletikos federacija pranešė, kad pasaulio čempionato metu buvo patikrintas 212 sunkiaatletis, iš jų 4 dopingo testai buvo teigiami. Be lietuvio, įkliuvo Kipro, Rumunijos ir Albanijos sunkiaatlečiai. Primename, kad A. Didžbalis Rio de Žaneiro olimpinėse žaidynėse svorio kategorijoje iki 94 kg buvo iškovojęs bronzos medalį. 2016 metais jis buvo pripažintas geriausiu Lietuvos sportininku. Tai ne pirmas kartas, kuomet į dopingo skandalą pakliūna A. Didžbalis. 2012 m. prieš pat Londono olimpines žaidynes Tarptautinė sunkiosios atletikos federacija (IWF) pranešė, kad mūsų šalies sportininko šlapimo mėginyje, paimtame Europos sunkiosios atletikos čempionate, buvo rasta medžiagų, kurios viršijo leistiną normą. A. Didžbalis prarado vietą 2012-ų Europos vicečempiono titulą ir teisę dalyvauti Londono olimpiadoje. Sportininkas tuomet buvo diskvalifikuotas dvejiems metams.