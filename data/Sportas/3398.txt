Darbo jai netrūko, atkakli kova baigėsi lygiosiomis 1:1 (1:0). Po mačo į spaudos konferenciją užsukęs Vokietijos futbolo sąjungos prezidentas Reinhardas Grindelis negailėjo gerų žodžių B. Steinhaus debiutui. „Visose abejotinose situacijose ji priėmė teisingus sprendimus. Be to, ji su žaidėjais palaikė gerą kontaktą ir gerai komunikavo. Puikus pasirodymas, nors jai prieš mačą netrūko dėmesio ir turėjo jausti nemenką spaudimą“, – komentavo Vokietijos futbolo vadas. Jai pagyrų negailėjo ir abiejų komandų strategai, neturėję arbitrei nei vieno priekaišto. B. Steinhaus jau turėjo praktikos aukščiausiame lygyje: 38-erių teisėja vadovavo rugpjūtį vykusiame Vokietijos taurės mače tarp Miuncheno „Bayern“ ir „Chemnitzer“. „Kiekvienam teisėjui, nesvarbu vyrui ar moteriai, yra svajonė dirbti Bundeslygos rungtynėse. Sunkiai siekiau šio tikslo ir esu labai laiminga, kad komisija išreiškė pasitikėjimą minimi. Profesionalumo principas galioja ir teisėjų profesijoje“, – džiaugėsi B. Steinhaus. Policijos pareigūnė iš Landenhageno miestelio savo karjerą pradėjo nuo Vokietijos moterų futbolo 1999 metais. B. Steinhaus 2005 metais gavo oficialų statusą kaip FIFA teisėja, o 2007 metais pradėjo darbą antrame šalies divizione. Čia ji taip pat buvo pirmoji moteris-teisėja šių varžybų istorijoje. Bundeslygos kovose darbuojasi 24-ių elito teisėjų grupė. And the Woman of the Matchday is... Bibiana #Steinhaus 👏 pic.twitter.com/zc16eyR71k— Bundesliga English (@Bundesliga_EN) September 10, 2017  Sekmadienio „Bundesliga“ 3-io turo rezultatai: Berlyno „Hertha“ 1 – 1 Brėmeno „Werder“ 38 min. [1:0] Matthew Leckie 59 min. [1:1] Thomas Delaney Gelzenkircheno „Schalke“ – „Stuttgart“ 4 min. [1:0] Nabilas Bentalebas 40 min. [1:1] Chadracas Akolo 47 min. [2:1] Naldo 48 min. [3:1] Guido Burgstaller  Just seven points separating top from bottom - but we are only three games in 😉 Hands up if you are already looking forward to MD4! 🙌 pic.twitter.com/qGEi0phv3m— Bundesliga English (@Bundesliga_EN) September 10, 2017 