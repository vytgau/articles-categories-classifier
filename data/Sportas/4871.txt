Penktadienį turnyro dėl 17-23 vietų rungtynėse Lietuvos komanda per tris kėlinius 1:21 nusileido Danijos ekipai, o vėliau 6:21 neatsilaikė prieš Izraelio softbolininkes. Su danėmis vienintelį tašką Lietuvai pelnė Gabrielė Jonaitytė. Susitikime su Izraeliu lietuvėms du taškus pelnė Nomeda Neverauskaitė, po vieną Ugnė Žiūkaitė, G. Jonaitytė, Aistė Vaišnoraitė ir Aistė Paškevičiūtė. Autsaiderių grupėje Lietuva, Izraelis ir Vengrija iškovojo po vieną pergalę, tačiau dėl prastesnio taškų santykio mūsiškės liko paskutinės.