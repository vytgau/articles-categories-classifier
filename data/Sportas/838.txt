4,4 km distanciją su 17 kontrolės punktų telšiškis įveikė per 24 min. 14 sek. V. Petrulis paskutinį kartą triumfavo Lietuvos čempionato sprinto distancijoje 2010 metais Visagine. Nuo V. Petrulio 11 sek. atsiliko jo bendraklubis Regimantas Kavaliauskas. Nugalėtojo titulą gynęs Vilniaus „Perkūno“ atstovas Nerijus Šulčys distanciją įveikė per 25 min. ir uėmė trečiąją vietą. Moterų grupėje kol kas visus įmanomus aukščiausios prabos medalius Lietuvos čempionato etapuose laimėjusi G. Andrašiūnienė šeštadienį 3,5 km distanciją su 15 kontrolės punktų įveikė per 25 min. 37 sek. Sidabro medalį iškovojo Ignalinos „Būdakalnio“ atstovė Ramunė Arlauskienė (27 min. 1 sek.), o trečiąją – Vilniaus „Perkūno“ atstovė Jolanta Šulčienė. Jaunimo merginos įveikė tą pačią trasą kaip ir suaugusiųjų grupės atstovės. Nugalėjo Vilniaus „Fortūnos“ – Vilniaus miesto sporto centro atstovė Judita Traubaitė. Ji distanciją įveikė per 26 min. 18 sek. 20-mečių vaikinų grupėje nugalėjo Šiaulių „Sako“ – ŠJTC atstovas Rokas Vaitkus, tokią distanciją kaip ir suaugę vyrai įveikęs per 27 min. 1 sek. 18-mečių merginų grupėje 3,3 km distanciją su 14 kontrolės punktų greičiausiai įveikė Kauno „Tako“ –sporto mokyklos „Gaja“ auklėtinė Ugnė Liegutė. Tarp vaikinų greičiausias buvo Vilniaus „Perkūno“ –Vilniaus miesto sporto centro atstovas Andojas Lapinskas. Sekmadienį čempionatas tęsis estafetėmis, kur įvairiose amžiaus grupėse varžysis 67 komandos. 