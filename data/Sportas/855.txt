Plaukimo ir fechtavimosi rungtyse, tradiciškai, tarp mūsiškių geriausiai sekėsi Ievai Serapinaitei. Fechtuodamasi ji buvo laimėjo 25 kovas iš 35 ir pelnė 250 taškų (3-4 vietos rungtyje), o plaukdama distanciją įveikė per 2 min. 16,17 sek. ir pelnė 278 taškus (6 vieta). Tokie rezultatai leido vilnietei po 2 rungčių užimti pirmąją vietą bendrojoje įskitoje – 528 taškai. G. Venčkauskaitė-Juškienė fechtuodamasi laimėjo 16 kovų (196 taškai, 21 vieta), plaukdama finišą pasiekė per 2 min. 22,23 sek. (266, 21) ir po 2 rungčių buvo 22-a (462). L. Batulevičiūtė fechtavimosi rungtyje iškovojo 17 pergalių (203, 17), baseine užtruko 2 min. 28,40 sek. (254, 32) ir bendrojoje įskaitoje žengė 26-a (456). Papildomame fechtavimose etape G. Venčkauskaitė-Juškienė iš karto pralaimėjo 2017 metų pasaulio čempionei rusei Gulnaz Gubaidulinai, L. Batulevičiūtė įveikė baltarusę Anastasiją Prokopenko ir argentinietę Ayelen Zapatą, bet nusileido egiptietei Sondos Aboubakr, o I. Serapinaitė po pergalės prieš rusę Jekateriną Churaškiną turėjo pripažinti vokietės Janine Kohlmann pranašumą Jojant nei vienai Lietuvos sportininkei nepavyko pelnytų visų įmanomų 300 taškų. G. Venčkauskaitė-Juškienė kliudė vieną kliūtį ir pelnė 293 taškus, tuo metu I. Serapinaitė turėjo tenkintis 271 tašku, o L. Batulevčiūtė – 264. Tai reiškė, kad prieš bėgimo ir šaudymo rungtį I. Serapinaitė smuko į 4-ąją vietą (800 taškų, 17 taškų atsilikimas nuo pirmavusios argentinietės Irinos Chochlovos), G. Venčkauskaitė-Juškienė pakilo į 15-ąją (755), o L. Batulevičiūė krito į 29-ąją (722). Paskutinėje rungtyje, tradiciškai, spindėjo G. Venčkauskaitė-Juškienė. Kaunietė distanciją įveikė per 12 min. 13,60 sek., ir tiek rungtyje, tiek galutinėje varžybų įskaitoje šoktelėjo į 4-ąją poziciją. Lietuvos atstovė finale surinko 1322 taškus ir nuo trečiąją vietą užėmusios turkės Ilke Ozyuksel atsiliko tik 3 sek. Varžybų nugalėtoja tapo prancūzė Elodie Clouvel (1339), o antrąją vietą užėmė pernai pasaulio taurės finale Vilniuje triumfavusi vengrė Tamara Alekszejev (1327). I. Serapinaitė varžybas užbaigė 17-ojoje vietoje (1270), o L. Batulevičiūtė – 20-ojoje (1250). 2018 metų Pasaulio taurės antrasis etapas kovo pabaigoje vyks Los Andžele (JAV), trečiasis – gegužės pradžioje Kečkemete (Vengrija), ketvirtasis – gegužės pabaigoje Sofijoje (Bulgarija), o finalas – birželio pabaigoje Astanoje (Kazachstanas).