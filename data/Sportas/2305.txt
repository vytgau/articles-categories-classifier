Futbolas buvo viena iš tų 30-ies sporto šakų, kuri buvo įtraukta į teisininko Richardo McLareno tyrimo ataskaitą, skelbiančią apie Rusijos valstybės remtą dopingo vartojimo sistemą. Tačiau šie faktai – nė motais FIFA atstovams. „Remiantis informacija, kurią mes turime, negalime kalbėti apie plačiai paplitusį dopingo vartojimą Rusijos futbole. Nėra ženklų, kad ši problema būtų aktuali šiai sporto šakai“, – antradienį teigė FIFA generalinė sekretorė Fatma Samoura. Tačiau siekiant skaidrumo visi pasaulio čempionato metu paimti dopingo mėginiai dar tą pačią dieną bus išsiųsti į Šveicarijoje esančią laboratoriją. Remiantis praėjusių metų WADA atlikto tyrimo dokumentais, buvo sukurta sistema, kaip apsaugoti dėl dopingo įkliuvusius Rusijos rinktinės futbolininkus artėjant 2014-ųjų pasaulio futbolo čempionatui. Šiuose dokumentuose tiesiogiai nėra kaltinama Rusijos futbolo rinktinė dalyvavus dopingo skandale, tačiau juose užsimenama apie galimą draudžiamų medžiagų vartojimą Rusijos jaunimo rinktinėse. Buvęs Rusijos sporto ministras, šios šalies futbolo sąjungos vadovas Vitalijus Mutko šią informaciją kategoriškai neigia. Pasak jo, tą rodo rinktinės rezultatai: nuo 2008-ųjų rusai svarbiausiuose turnyruose neįveikdavo grupių etapo, ne išimtis ir paskutinis pasaulio čempionatas 2014 m. Brazilijoje, kur rusai neiškovojo nei vienos pergalės. „Jei mes taip prastai žaidžiame vartodami dopingą, kaip mes žaistume be jo? Tai absoliuti nesąmonė!“, – pasipiktinimo neslėpė V. Mutko. FIFA shifting position from saying there is no doping in Russian football to saying it’s not widespread. FIFA Secretary General Fatma Samoura in Moscow says “we cannot talk about *widespread* doping in football in Russia”https://t.co/CbJo08ScO4— Rob Harris (@RobHarris) November 28, 2017 