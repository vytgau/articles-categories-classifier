2017 metų sezoną „Toro Rosso“ pradėjo su Carlosu Sainzu ir Danijilu Kviatu, bet užbaigė jį nauja sudėtimi – „Red Bull“ programos pilotu Pierre Gasly ir WEC „Porsche“ ekipos lenktynininku Brendonu Hartley. „Pačioje sezono pabaigoje jie abu įrodė, kad yra pasiruošę „Formulei-1“, greitai surasdami bendrą kalbą su mašina, – sakė komandos vadovas Franzas Tostas. – Abu jie parodė gerą greitį ir nuolat demonstruoja pasiruošimą priimti iššūkį. Kaip mes žinome, toli gražu ne kiekvienas lenktynininkas gali adaptuotis prie F-1 taip greitai. Mes tikimės, kad jie savo pirmame pilname sezone, kada mes juos aprūpinsime, tikėtina, patikima technika – jie bus stabilūs, o tai leis jiems pasiekti gero rezultato“. Šiuo momentu „Formulėje-1“ liko trys laisvos vietos. Viena iš jų – „Williams“ – kandidatais į komandą, kurioje tikrai lenktyniaus Lance'as Strollas, yra laikomi Robertas Kubica, Paulas di Resta, D. Kviatas ir Pascalis Wehrleinas. Kitos dvi laisvos vietos yra „Sauber“ komandoje.