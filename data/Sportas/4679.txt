Švedijoje gimusi ir augusi trišuolininkė Aina Grikšaitė šiemet gigantiškais žingsniais artėja prie pasaulio elito. Praėjusį rudenį į Lietuvą su „Erasmus“ studentų mainų programa atvykusi lengvaatletė per pusmetį asmeninį rekordą pagerino daugiau nei pusantro metro ir vienu metu „įsipaišė“ į geriausiai šį sezoną pasirodžiusių europiečių dešimtuką. Šiuo metu A. Grikšaitė prioritetą skiria studijoms, tačiau vis dažniau pagalvoja ir apie profesionalės karjerą. 20-osiose „Guldensporenmeeting“ varžybose Belgijoje šeštadienį Natalija Piliušina 800 m bėgime finišavo ketvirta (2 min. 3,45 sek.). Tarptautinėse varžybose Prancūzijoje disko metikė Zinaida Sendriūtė užėmė aštuntąją vietą. Ji diską numetė 58 m 38 cm.