Pagal varžybų reglamentą, į pusfinalius patenka trijų grupių nugalėtojos ir geriausia antrą vietą užėmusi ekipa. Prieš vokiečių ir italų mačą dėl prasto įvarčio santykio (3:3) Italija (3 tšk.) negalėjo tapti pajėgiausia antra komanda ir juos tenkino tik pergalė. Varžovų laimėjimas kukliai 1:0 buvo palankus ir italams (6 tšk., įvarčiai – 4:3), ir vokiečiams (6 tšk.), kuriems įvarčių santykis (5:1, +4) ir garantavo kelialapį į pusfinalį. Po italų pergalės prieš vokiečius, tapo aišku, kad pusfinalyje žais Anglija (A grupė), Ispanija (B) ir Italija (C). C grupės galutinė turnyro lentelė:   * – pateko į pusfinalį, kaip grupės nugalėtoja *** – pateko į pusfinalį, kaip čempionato geriausia antrą vietą užėmusi komanda Vokietija tapo geriausia antrą vietą užėmusia rinktine, aplenkusi Slovakiją (6 tšk., įv. skirtumas +3) ir Portugaliją (6 tšk., +2). Tuo metu Slovakijos U-21 rinktinės treneris Pavelas Hapalas dėl auklėtinių pasitraukimo iš Europos čempionato nesulaikė pykčio ir kaltina Vokietiją bei Italiją suokalbiu prieš slovakus. „Tai, ką padarė italai su vokiečiais, yra futbolo gėda. Mes visi esame labai nusivylę. Gerbiame kitas pusfinalyje žaisiančias komandas Angliją ir Ispaniją“, - sakė P. Hapalas. Vokietijos atstovas, pats buvęs garsus futbolininkas Horstas Hrubeschas, atmetė slovakų kaltinimus. „Visiškai pateisinama, kad buvo rungtyniaujama labai atsargiai pačioje susitikimo pabaigoje“, – kalbėjo vokietis. Slovakai pateikė skundą UEFA ir FIFA dėl galimo išankstinio susitarimo. Pusfinalių poros: Vokietija – Anglija; Ispanija – Italija. The #U21EURO semi-final lineup is complete 👇👇👇https://t.co/ThF8huV5S7 — UEFA U21 EURO (@UEFAUnder21) June 24, 2017 