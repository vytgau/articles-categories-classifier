Baudos dydis yra 35 tūkst. eurų. „Legia“ pažeidė UEFA nuostatų du punktus – drausmės (už neteisėtą plakatą) ir saugumo (dėl užblokuotų praėjimų stadione). „Legia“ fanai plakatą iškėlė rugpjūčio 2-ą dieną per Čempionų lygos turnyro atrankos trečio etapo rungtynes su komanda „Astana“ iš Kazachstano (1:0). „Baneryje“ pavaizduotas vokiečių kareivis, laikantis ginklą prie lenkų berniuko galvos. Po plakatu buvo užrašas anglų kalba: „Per Varšuvos sukilimą vokiečiai nužudė 160 tūkst. žmonių, tūkstančiai kurių buvo vaikai.“ Varšuvos sukilimas šalies sostinėje vyko 1944 metų rugpjūčio 1 – spalio 2 dienomis. Jį rengė Lenkijos vyriausybė emigracijoje ir „Armijos Krajowos“ vadovybė. Sukilimas buvo žiauriai numalšintas. Tikslus aukų skaičius nežinomas. Manoma, kad žuvo 17 tūkst. sukilėlių ir apie 160 tūkst. civilių gyventojų. Čia pat Varšuvos buvusi Sovietų armija galėjo pulti vokiečius ir padėti sukilėliams, bet sąmoningai delsė pradėti šturmą tam, kad naciai susidorotų su aktyviausia, maištingiausia ir patriotiškiausia lenkų visuomenės dalimi.