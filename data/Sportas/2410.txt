Plaukikė sekmadienį laimėjo 50 m plaukimo krūtine rungtį ir startavo 100 m distancijos atrankoje, kurioje pasiekė antrą rezultatą. „Šiandien ryte J. Jefimova baigė savo pasirodymą Kazanėje vykstančiame Rusijos čempionate 25 m baseine, - rašoma sportininkės komandos „Efimova Team“ „Facebook“ paskyroje. - Dėl atsinaujinusios traumos Julija nebestartuos 100 m ir 200 m krūtine rungtyse. Ji nusprendė nerizikuoti ir vasaros sezoną pradėti būdama visiškai sveika“. J. Jefimova savo sąskaitoje turi penkis pasaulio čempionės titulus, o olimpinėse žaidynėse iškovojo du sidabro ir vieną bronzos medalį. Viena pagrindinių lietuvės Rūtos Melutytės varžovių pernai dėl draudžiamų preparatų vartojimo buvo skirta laikina diskvalifikacija.