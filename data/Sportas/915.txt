Kaip praneša britų žiniasklaida, dar niekada A. Wengero šansai po sezono tapti bedarbiu nebuvo tokie dideli. Teigiama, kad pralaimėjęs „Carabao“ taurės finale „Arsenal“ jau sudarė sąrašą strategų, galinčių imtis sėkmingo komandos vedlio vaidmens. Tarp įvardijamų A. Wengero įpėdinių yra „Monaco“ treneris Leonardo Jardimas, Vokietijos rinktinės stratetas Joachimas Lowas, „Celtic“ treneris Brendanas Rodgersas ir „Manchester City“ trenerio asistentas Mikelis Arteta. Kitos žiniasklaidos priemonės mini ir Carlo Ancelottį, pasirengusį imtis gelbėtojo vaidmens. 68 metų A. Wengero sutartis su „Arsenal“ klubu galioja dar metus ir specialistas veikiausiai pageidaus ją užbaigti. Šiuo metu į šeštąją poziciją „Premier“ lygoje nukritęs „Arsenal“ toli gražu netenkinta klubo ambicijų kiekvieną sezoną kovoti dėl titulo. Didėjantis sirgalių nusivylimas ir nepasitenkinimas rezultatais klubo vadovybę spaudžia imtis permainų. Kovo 1-ą dieną A. Wengero auklėtiniai savo aikštėje žais 28-o turo rungtynes su absoliučiu „Premier“ lygos lyderiu ir „Carabao“ taurės laimėtoju „Manchester City“ klubu. 