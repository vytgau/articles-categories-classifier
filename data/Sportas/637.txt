Nugalėjo Prancūzijos atstovės – 1 val. 10 min. 58,3 sek. Antrąją vietą užėmė vokietės (+14,4 sek.), trečiąją – italės (+33,2 sek.). Visos trys komandos išvengė baudos ratų. Varžybose dalyvavo 23 ekipos. Dvi iš jų – Kinijos ir Slovėnijos – buvo diskvalifikuotos. Vyrų 12,5 km persekiojimo lenktynėse šeštadienį Vytautas Strolia užėmė 56-ąją vietą. Nugalėjo du kartus šaudykloje suklydęs prancūzas Martinas Fourkace'as. Iš trečiosios pozicijos startavęs Prancūzijos biatlonininkas finišavo per 31 min. 31,6 sek. Antrąją vietą užėmė vieną baudos ratą užsidirbęs italas Lukas Hoferis (+18,1 sek.). Iš antrosios pozicijos startavęs norvegas Johannesas Thingnesas Boe šaudykloje suklydo net keturis kartus ir finišavo trečias (+32,5 sek.). Sprinto lenktynių nugalėtojas kitas norvegas Henrikas L'Abee-Lundas užėmė penktąją vietą (+45,7 sek.; 3 baudos ratai). Keturis baudos ratus turėjęs įveikti 25-erių metų V. Strolia nugalėtojui pralaimėjo 5 min. 57,7 sek. Lietuvis sprinto lenktynėse buvo 47-as. Lenktynėse dalyvavo 59 biatlonininkai. Jie startavo pagal sprinto lenktynių rezultatus. Bendrojoje pasaulio taurės įskaitoje po 19 lenktynių pirmauja 996 taškus turintis M. Fourcade'as. Antrąją vietą užima J. T. Boe (947 tšk.), trečiąją – rusas Antonas Šipulinas (627 tšk.). 3 taškus turintis V. Strolia tarp 96 klasifikuotų sportininkų yra 94-as.