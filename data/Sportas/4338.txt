Skaudų smūgį patyrė bavarų klubas, kuris kontroliniame mače 0:4 (0:3) nusileido stipriai atsinaujinusiam Milano klubui. Jau po pirmojo kėlinio italų ekipa po Francko Yannicko Kessie (14 min.) ir dviejų Patricko Cutrone (25 ir 43 min.) įvarčių triuškino oponentus 3:0. Po pertraukos AC „Milan“ strategas Vincenzo Montella pakeitė visą startinį vienuoliktuką ir į aikštę išleido naują sudėtį. Jos gretose buvo ir keturi „Milan“ naujokai – Lucas Biglia, Andrea Conti, Andre Silva ir Leonardo Bonucci. Tuo tarpu bavarų gretose antrajame kėlinyje po keitimų žaidė Jamesas Rodriguezas ir Renato Sanchesas. Tačiau tai rungtynių eigos nekeitė. 85 min. ketvirtą įvartį „Milan“ ekipai pelnė Hakan Calhanoglu. Pirmose dvejuose turnyro rungtynėse antradienį Guangžou mieste Dortmundo „Borussia“ iš Vokietijos 3:1 (2:1) įveikė italų klubą „AC Milan“, o Šanchajuje trečiadienį Vokietijos čempionas Miuncheno klubas „Bayern“ pralaimėjo Anglijos „Premier“ lygoje penktą vietą užėmusiai Londono komanda „Arsenal“ 1:2 po 11 metrų baudinių. Kinijoje ir Singapūre vykstančiame turnyre taip pat varžysis Milano „Inter“ (Italija), „Lyon“ (Prancūzija) ir Londono „Chelsea“ (Anglija), o JAV rungtyniaus Turino „Juventus“ (Italija), „Barcelona“, Madrido „Real“ (abu – Ispanija), „Manchester City“, „Manchester United“ ir Londono „Tottenham Hotspur“ (visi – Anglija). Rezultatas Miuncheno „Bayern“ – AC „Milan“ 14 min. [0:1] Franck Yannick Kessie 25 min. [0:2] Patrick Cutrone 43 min. [0:3] Patrick Cutrone 85 min. [0:4] Hakan Calhanoglu  