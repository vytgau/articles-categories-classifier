Šeimininkams įvarčius pelnė Michailas Smolinas (26 min.), Genadijus Stoliarovas (39) ir Denisas Paršinas (43). „Dinamo“ komandoje pasižymėjo Nikita Jevpalovas (29). Gynėjas N. Ališauskas aikštėje praleido 15 min. 24 sek. ir vieną kartą smūgiavo į vartus. Vartininkas M. Armalis liko tarp atsarginių. Su 8 taškais „Dinamo“ ekipa Vakarų konferencijoje užima paskutinę, 13-ą, poziciją. „Torpedo“ (33 tšk.) klubas yra ketvirtas.