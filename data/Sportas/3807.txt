Vos keliomis sekundėmis nuo jo atsiliko Michaelas Potteris ir Haya Loma N duetas, užtrukęs 36,18 sek. ir pajėgumu nusileidęs tik Lietuvos atstovui. „Dar neišjodinėtą Cool Quarz įsigijau tik pernai. Tais pačiais metais jau startavome jaunų (4-erių metų) žirgų grupėje ir užėmėme antrą vietą. Taigi, labai džiaugiuosi turėjęs progą vėl startuoti šiemet ir nugalėti“, – sakė Boltono mieste (Didžioji Britanija) gyvenantis ir besitreniruojantis D. Jančiauskas. „Jis (žirgas, – aut. past.) yra labai talentingas, tačiau kartais gali būti ir nenuspėjamas. Pavyzdžiui, jojant pirmą kartą jis bandė man įkasti į koją ir numesti, tačiau galiausiai mums pavyko rasti bendrą kalbą. Tikiuosi, jog jis taip sparčiai tobulės ir toliau“, – teigė raitelis. Lietuvos žirginio sporto federacijos (LŽSF) prezidentas Gediminas Gutkauskas taip pat džiaugėsi, jog užsienyje jau ne vienus metus gyvenantis perspektyvus raitelis ir toliau garsina Lietuvos vardą už jos ribų, yra patekęs į geriausių Didžiosios Britanijoje raitelių dešimtuką.