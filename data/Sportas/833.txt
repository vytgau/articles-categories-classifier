Kova buvo nutraukta dar pirmame raunde. Lemtingas buvo brazilės smūgis dešine ranka, po jo rusė krito, brazilė pratęsė smūgių krušą, o teisėjui nieko kito neliko, tik nutraukti kovą. C. Cyborg mišrių kovų turnyruose pasiekė 20-ą pergalę iš eilės. MMA kovose rusė turėjo 14 akistatų, iš kurių 10 kartų pasiekė pergales. Akistata Las Vegase buvo debiutinė UFC turnyruose.  Iš Murmansko kilusi 28-erių rusė ne kartą prieš viešėjo ir Lietuvoje rengtuose MMA ir bušido kovų turnyruose, 2010-aisiais net atstovavo Lietuvai rengtame bušido turnyre Vilniuje ir kovojo su varžove iš Lenkijos. Šviesiaplaukė J. Kunickaja praeityje yra pelniusi pasaulio tekvondo čempionės titulą. Pastaruoju metu ji treniruojasi Jungtinėse Amerikos valstijose. 