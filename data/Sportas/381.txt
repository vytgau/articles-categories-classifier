Prieš titulinę sunkiasvorių Anthony Joshua ir Josepho Parkerio kovą pirštines ringe surėmė buvęs pasaulio čempionas A. Povetkinas ir D. Price'as. Net 15 cm aukštesnis už varžovą britas atsilaikė iki penkto raundo. Čia techniškasis rusas galingu smūgiu kaire pasiuntė jį į nokautą. Povetkin absolutley destroys David Price in the fifth round. Brutal left hook KO. pic.twitter.com/Vi9HNo83RQ— Matt (@theluzzmachine) March 31, 2018  Britą medikai gaivino kelias minutes, o sunkiai atsistojęs jis vėliau buvo nugabentas į ligoninę, kur medikai jau buvo pasirengę „sutvarkyti“ žaizdas. D. Price'as pranešė, kad gydytojams prireikė daugiau nei 40 siūlių. „Man buvo sulaužyta nosis, reikėjo 30 siūlių burnos srityje ir apie 12 ties antakiais. Buvo išties sunki naktelė. Didžiuojuosi savo pasirodymu. Padariau viską, ką turėjo padaryti ir nedaug trūko iki sėkmės, tačiau atsidūriau nokaute“, – boksininko žodžius cituoja „Talksport“. A. Povetkinas po pergalės tvirtino siekiąs dvikovos su pasaulio čempionu pagal keturias bokso organizacijų versijas A. Joshua. Pastarasis pagrindinėje kovoje turėjo paprakaituoti – pirmą kartą karjeroje neįveikė varžovo nokautu.  Po 12 raundų kovos su boksininku iš Naujosios Zelandijos A. Joshua buvo paskelbtas nugalėtoju – britas vienbalsiai laimėjo taškais.