18-ąją min. svečius į priekį išvedė Thiago Alcantara, o antrojo kėlinio pradžioje (46 min.) kamuolį į savo ekipos vartus nukreipė „Besiktas“ žaidėjas Gokhanas Gonulas. Rungtynės 50 minutę buvo trumpam nutrauktos dėl netikėtai į aikštę išbėgusio katinėlio. Teisėjas sustabdė mačą, o kiek išsigandęs rudaplaukis katinas kurį laiką blaškėsi netoli reklaminių skydų. Galiausiai po geros minutės peršoko reklaminį skydą ir daugiau rungtynėse nepasirodė.  #ENG A cute cat comes into the pitch during the game between Beşiktaş and FC Bayern. 😺 #UCL pic.twitter.com/FWmh5VkiQe— Besiktas Brigade (@BesiktasBrigade) March 14, 2018  Teisėjas pagaliau galėjo pratęsti mačą, o netrukus stadione susirinkę žiūrovai išvydo aikštėje ir tai, ko labiausiai norėjo: tai „Besiktas“ garbės įvarčio. 59 min. rezultatą sušvelnino Vagneris Love'as. Visgi svečiai mačo pabaigoje darkart nubaudė įvarčiu turkų ekipą, trečią įvartį pelnė Sandro Wagneris, ir solidžia nata užbaigė šį aštuntfinalio etapą. Pirmasis mačas Vokietijoje baigėsi „Bayern“ pergale 5:0. Rezultatas „Besiktas“ 1 – 3 „Bayern“ 18 min. [0:1] Thiago Alcantara 46 min. [0:2] Gokhanas Gonulas (į savo vartus) 59 min. [1:2] Vagneris Love 84 min. [1:3] Sandro Wagner