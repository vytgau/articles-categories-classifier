Asociacija „Hockey Lietuva“ šiais metais kartu su valstybe mini įspūdingą datą ir į šalies istoriją įneša nedidelį savo indėlį. Lygiai prieš 80 metų, 1938 metais Prahoje Lietuvos ledo ritulio rinktinė pirmą kartą dalyvavo pasaulio ledo ritulio čempionate. Su geriausiomis to meto pasaulio rinktinėmis žaidę lietuviai kalnų pasaulio čempionate nenuvertė, tačiau atkreipė visų dėmesį kitu aspektu. Debiutinėse rungtynėse vasario 11 dieną 1:0 įveikę Rumunijos rinktinę (įvartį pelnė K.Ilgūnas), vasario 12 lietuviai 1:8 nusileido Lenkijai, vasario 13 – 1:10 Vengrijai. Galutinėje įskaitoje su Latvija ir Austrija mūsiškiai pasidalino 8 vieta tarp 12 rinktinių. Šiame pasaulio čempionate Čekoslovakijos valdžia pasveikino Lietuvos ledo ritulininkus su Lietuvos valstybės atkūrimo 20-mečiu ir tai padarė surengę nedidelę iškilmingą ceremoniją. Būtent šiuos istorinius vaizdus galite pamatyti vaizdo klipe, pristatančiame 1938 metų čempionatą ir šių metų didžiausią Lietuvos sporto renginį Kauno „Žalgirio“ arenoje balandžio 22 – 28 dienomis, kuomet jau Lietuvoje bus surengtos pasaulio ledo ritulio čempionato IB grupės varžybas. Istoriniam čempionatui Lietuvoje ledo ritulininkai tikisi surinkti „svajonių komandą“, kurioje žais geriausi šių dienų ledo ritulininkai. Istorinis vaizdo klipas:  