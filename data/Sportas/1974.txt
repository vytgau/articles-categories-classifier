Rungtynes dviem įvarčiais 22-ą ir 39-ą minutę į varžovų vartus pradėjęs „Tottenham Hotspur“ lyderis H. Kane'as „užvedė“ komandą. Po pertraukos dar du įvarčius į „Southampton“ vartus pelnė Dele Alli (49-ą min.) ir Heung-Minas Sonas (51-ą min.). Galbūt pirmaudami 4:0 aikštės šeimininkai šiek tiek atsipalaidavo ir „Southampton“ tuo netruko pasinaudoti. 64-ą minutę rezultatą sušvelnino Sofiane'as Boufalas (4:1). Nepraėjus nė trims minutėms apie save dar kartą priminė H. Kane'as. Puolėjas greitoje kontratakoje pabėgo nuo gynėjų ir permetęs kamuolį per vartininką pelnė trečiąjį savo įvartį šiose rungtynėse. Paskutinį rezultatyvių rungtynių įvartį pelnė svečių žaidėjas Dušanas Tadičius. „Hotspur“ vartininkas Hugo Lloris sureagavo į smūgį, tačiau jo atremtas kamuolys, atsimušęs nuo pirštinių, įskriejo į vartų tinklą. H. Kane'as pirmadienį pagerino nuo 1995 metų gyvavusį tautiečio Alano Shearerio rekordą. Pastarasis per minėtus kalendorinius metus (42-os rungtynės) pelnė 36 įvarčius. H. Kane'as po dvikovos su „Southampton“ savo sąskaitoje turi jau 39 įvarčius per 2017 metus „Premier“ lygoje. Tai kartu buvo ir 6-asis H. Kane'o taip vadinamas „hattrickas“ (per vienerias rungtynes pelnyti trys įvarčiai). Tai taip pat yra naujasis „Premier“ lygos rekordas. Tiek „hattrickų“ kartu sudėjus per kalendorinius metus yra pelnę visi likę Anglijos aukščiausios lygos žaidėjai. Incredible @HKane A new #PL record for a calendar year pic.twitter.com/thtHJeJH5I — Premier League (@premierleague) December 26, 2017  H. Kane'as tapo ir rezultatyviausiu kalendorinių metų žaidėju Europoje. Su 56-iais įvarčiais jis aplenkė „Barcelonos“ žvaigždę Lionelį Messi (54), „Real“ lyderį Cristiano Ronaldo (53), PSG puolėją Edinsoną Cavani (53) ir „Bayern“ „bombardierių“ Robertą Lewandowskį (53). „2017-ieji metai tau yra nuostabūs, Kane'ai. Tu nusipelnei įvarčių rekordo Anglijos „Premier“ lygoje kalendoriniais metais. Šaunuolis, ir toliau taip gerai dirbk“, „Twitter“ socialiniame tinkle palinkėjo buvusio rekordo autorius A. Sheareris. Antradienio „Premier“ lygos rungtynių rezultatai: „Tottenham Hotspur“ 5 – 2 „Southampton“ 22' [1 – 0] Harry Kane'as 39' [2 – 0] Harry Kane'as 49' [3 – 0] Dele Alli 51' [4 – 0] Heung-Minas Sonas 64' [4 – 1] Sofiane'as Boufalas 68' [5 – 1] Harry Kane'as 82' [5 – 2] Dušanas Tadičius „Chelsea“ 2 – 0 „Brighton & Hove Albion“ 46' [1 – 0] Alvaro Morata 60' [2 – 0] Marcosas Alonso „Manchester United“ 2 – 2 „Burnley“ 3' [0 – 1] Ashley Barnesas 36' [0 – 2] Stevenas Defouras 53' [1 – 2] Jesse Lingardas 90+1' [2 – 2] Jesse Lingardas „Bournemouth“ 3 – 3 „Wes Ham United“ 7' [0 – 1] Jamesas Cillinsas 29' [1 – 1] Danas Goslingas 57' [2 – 1] Nathanas Ake'as 81' [2 – 2] Marko Arnautovičius 89' [2 – 3] Marko Arnautovičius 90+1' [3 – 3] Callumas Wilsonas „Huddersfield Town“ 1 – 1 „Stoke City“ 10' [1 – 0] Thomas Ince'as 60' [1 – 1] Ramadanas Sobhi „Watford“ 2 – 1 „Leicester City“ 37' [0 – 1] Riyadas Mahrezas 45' [1 – 1] Milla Wague 65' [2 – 1] Kasperas Schmeichelis (į savus vartus) „West Bromwich Albion“ 0 – 0 „Everton“ „Liverpool“ 5 – 0 „Swansea City“ 6' [1 – 0] Philippe'as Coutinho 52' [2 – 0] Roberto Firmino 65' [3 – 0] Trentas Alexander-Arnoldas 66' [4 – 0] Roberto Firmino 82' [5 – 0] Alexas Oxlade-Chamberlainas