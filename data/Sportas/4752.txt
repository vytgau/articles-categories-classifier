Antras finišavo airis Danielis Martinas („Quick-Step Floors“, +16 sek.), trečias – britas Christopher Froome'as („Sky“, +20 sek.). 31-erių metų lietuvis Ignatas Konovalovas (+19.49) užėmė 185-ąją vietą. Lenktynių lyderiu tapo Ch. Froome'as. Jo tėvynainis ir komandos draugas Geraintas Thomas („Sky“, +12 sek.) iš pirmosios vietos nukrito į antrąją. Į trečiąją poziciją pakilo F. Aru (+14 sek.). I. Konovalovas (+24 min. 28 sek.) bendrojoje įskaitoje nukrito į 172-ąją vietą. Iš viso klasifikuoti 193 dviratininkai. Lenktynės, kurias sudaro 21 etapas, baigsis liepos 23 dieną Paryžiuje. 