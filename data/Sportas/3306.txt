Lygiai po penkių mėnesių (gegužės 22-ąją) per rungtynes su „Roma“ P. Pellegri pelnė pirmąjį savo įvartį ir tapo pirmuoju futbolininku, gimusiu po 2011-ųjų sausios 1 d., įmušusiu Italijos čempionate. Po praėjusio savaitgalio P. Pellegri gali didžiuotis nauju pasiekimu. Dabar jau 16-metis „Genoa“ komandos puolėjas rungtynėse su Romos „Lazio“ įmušė net du įvarčius. Él es Pietro Pellegri, el niño de 16 AÑOS que le marcó un DOBLETE a la Lazio. Su padre no pudo contener el llanto.❤💚pic.twitter.com/3Ft0nTpstL  Pirmasis įvartis krito po rikošeto, tačiau antrąjį italas pelnė atsidūręs atakos smaigalyje ir techniškai nukreipęs kamuolį į vartus, išlygindamas rezultatą (2:2). Pietro Pellegri, 16 AÑOS. Un adolescente que ya se pierde de vista en la @SerieA_TIM. Hoy, doblete ante la Lazio. Predestinado. @SkySport pic.twitter.com/qasviN5Mph Nors Genujos komanda šį mačą pralaimėjo (2:3), du P. Pellegri įvarčiai sukėlė nemenką euforiją klube ir jo gerbėjų gretose. 16-mečio futbolininko tėvas Marco Pellegri, dirbantis „Genoa“ komandos trenerio asistentu, po antrojo sūnaus įvarčio netgi pravirko sėdėdamas ant atsarginių suolo. „Mano herojus – Zlatanas Ibrahimovičius“, – jau ne viename savo interviu yra kartojęs 16-metis talentas. Ir Genujos futbolo gerbėjai tiki, kad jų mieste auga nauja futbolo superžvaigždė. Apskritai „Genoa“ komandai šio sezono startas nėra sėkmingas. Per 4 rungtynes genujiečiai tris kartus pralaimėjo, vieną sykį sužaidė lygiosiomis ir turnyro lentelėje užima 16-ą vietą tarp dvidešimties ekipų.