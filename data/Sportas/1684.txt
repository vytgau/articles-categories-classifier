Lemiamose rungtynėse latvius pranokusi Lietuvos vyrų rankinio rinktinė laimėjo Klaipėdoje vykusį 2019 metų pasaulio čempionato atrankos Europos zonos antros grupės turnyrą ir atsidūrė per žingsnį nuo planetos pirmenybių. Mindaugas Dumčius į braliukų vartus įmetė 6 įvarčius, tačiau vienas iš jų buvo ne tik reto grožio, tačiau ir psichologiškai labai svarbus. Baigiantis pirmajam kėliniui įvartį praleidę lietuviai greitai įžaidė kamuolį, o Dumčiaus beveik nuo aikštės vidurio klastingai pažeme mestas kamuolys suspurdėjo varžovų vartų tinkle atstatydamas jėgų pusiausvyrą aikštelėje - 15:15. Priminsime, kad mačą rezultatu 29:27 laimėjusi Lietuvos rinktinė birželį vyksiančiose atkrintamosiose varžybose kovos dėl kelialapio į Pasaulio čempionatą, kuris 2019 metais vyks Danijoje ir Vokietijoje.