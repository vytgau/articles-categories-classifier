Penktą kartą iš eilės šių teniso legendų dvikovą laimėjo R. Federeris, kuris triumfavo 6:4, 6:3 bei atsiėmė daugiau nei milijono JAV dolerių vertės prizą. Pralaimėtojui atiteko beveik 600 tūkst. JAV dolerių. R. Federeris šiais metais iškovojo šeštąjį savo titulą. Triumfas „Australia Open“ ir Vimbldono čempionuose jam leido padidinti rekordinį titulų „Grand Slam“ turnyruose skaičių iki 19. R. Nadalis savo šeštąjį titulą šiais metais iškovojo prieš savaitę, kai triumfavo „China Open“ turnyre. Pastaruoju metu puikią formą demonstravęs ispanas buvo iškovojęs 16 pergalių paeiliui, tačiau susitikus su amžinu varžovu iš Šveicarijos ši serija nutrūko.  Tarpusavio dvikovose pranašumą vis dar turi R. Nadalis, kuris šveicarą nugalėjo 23 kartus. R. Federeris pergalę prieš principinį varžovą šįkart šventė 15-ąjį kartą. Pirmoji pasaulio raketė R. Nadalis pusfinalyje 7:5, 7:6 nugalėjo kroatą Mariną Čiličių, o antroji raketė R. Federeris 3:6, 6:3, 6:3 pranoko argentinietį Juaną Martiną del Potro. Teniso legendomis laikomi atletai teniso kortuose varžosi jau 13 metų. 