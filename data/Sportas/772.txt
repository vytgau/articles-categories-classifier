Panašu, kad šis sezonas taps paskutiniu A. Wengerui, kuris „Arsenal“ ekipai vadovauja net 22 metus. Stratego pozicijos susilpnėjo paskutinį mėnesį, kai „Arsenal“ patyrė tris nesėkmes iš eilės „Premier“ lygoje bei buvo sutrypta Anglijos lygos taurės finale. Anot ESPN šaltinių, kai kurie vyresni žaidėjai prarado pasitikėjimą vyriausiuoju treneriu ir neabejoja, kad reikalingi pokyčiai trenerių štabe bei treniruočių procese. Tiesa, 68-erių prancūzo A. Wengero sutartis su klubu galioja iki 2019 m. birželio., ji buvo sudaryta pernai po pergalės Anglijos taurės finale („FA Cup“) prieš „Chelsea“. Tačiau pastaruoju metu prancūzas prarado ir klubo vadovų palaikymą. Tarp kandidatų minimas „Monaco“ strategas Leonardo Jardimas ir „Celtic“ treneris Brendanas Rodgersas, tačiau anot šaltinių, vokietis Joachimas Lowas būtų pagrindinis kandidatas pakeisti A. Wengerą. L. Lowas turi sutartį su Vokietijos futbolo sąjunga, kuri baigsis po 2020 m. Europos čempionato, tačiau manoma, kad po pasaulio pirmenybių ji nesudarytų kliūčių strategui treniruoti ir futbolo klubą. Arsenal want Joachim Low to succeed Arsene Wenger, sources have confirmed to ESPN FC.@MarkOgden_: https://t.co/4HM9qjy3DU pic.twitter.com/ukrocPvZ81  Šiuo metu „Arsenal“ (45) „Premier“ lygoje užima 6-tą poziciją ir 8-iais taškais atsilieka nuo Londono „Chelsea“ bei net 13 taškų deficitas skiria nuo 4-os pozicijos, kuri garantuoja vietą Čempionų lygos turnyre.