Pirmajame turnyro rate trečiadienį lietuvis L. Grigelis 6:3, 6:2 nugalėjo 26-erių metų amerikietį Conorą Bergą (1276-oji pasaulio raketė). Mačas truko 1 val. 19 min. Turnyro favoritas 26-erių metų L. Grigelis, kuris pasaulio reitinge užima 283-iąją vietą, antrajame rate, aštuntfinalyje, žais arba su 23-ejų metų argentiniečiu Nicolasu Arreche (827), arba su 24-erių metų Diego Hidalgo (949) ir Ekvadoro. Patekdamas į aštuntfinalį, Lietuvos tenisininkas užsitikrino vieną Teniso profesionalų asociacijos (ATP) reitingo tašką. Turnyro prizų fondą sudaro 15 tūkst. JAV dolerių.