Jau vienos iš pirmųjų atakų metu nominalūs aikštės šeimininkai privalėjo išsiveržti į priekį, kai Tomas Dombrauskis nepasinaudojo dėkingu šansu ir galva iš kelių metrų mušė pro šalį. Vis dėlto 6-ąją minutę T. Dombrauskiui pavyko reabilituotis ir pelnyti pirmąjį įvartį „Palangoje“. Yvenas Moyo suklaidino varžovą dešiniajame atakos krašte bei atliko aštrų perdavimą pažeme į baudos aikštelę, kur savo šanso tykojo vienu lietimu nepriekaištingai smūgiavęs lietuvis. „Trakams“ pirmame kėlinyje gana sunkiai sekėsi kurti prie „Palangos“ vartų. Sykį Valentinas Jeriomenka po pakelto kampinio galva smūgiavo virš vartų, o 45-ąją minutę prieš vartininką iššokęs Justinas Marazas pasiuntė kamuolį greta virpsto. Po pertraukos svečiai pradėjo atakuoti kur kas aktyviau ir pasiekė savo – pelnė išlyginamąjį įvartį. 50-ąją minutę vidurio gynėjas Ričardas Šveikauskas nesėkmingai sužaidė varžovų aikštės pusėje, tad „riteris“ atliko tolimą perdavimą į priekį Etienne‘ui. Rezultatyviausias „Trakų“ žaidėjas atliko gerą pirmą lietimą, atitrūko nuo Waly Dioufo bei neatremiamai smūgiavo į tolimąjį vartų kampą. „Palangos“ futbolininkai per likusį laiką kovojo negailėdami savęs ir iškovojo tašką, tačiau du sykius jiems nusišypsojo sėkmė. Pirmame epizode po pakelto kampinio kamuolys atšoko J. Marazui, kurio smūgiuotą kamuolį beveik nuo vartų linijos išmušė varžovas. Kiek vėliau po keitimo aikštėje pasirodęs Ernestas Stočkūnas pavojingai mušė pažeme, bet „Palangos“ vartininkas sugebėjo apsiginti tiek nuo šio, tiek nuo Roko Gedmino bandymo persverti rezultatą. Komandos nuo lietaus permirkusioje aikštėje daugiau nepasižymėjo ir į savo sąskaitą įsirašė po tašką. Rezultatas „Palanga“ 1 – 1 „Trakai“ 6 min. [1:0] Tomas Dombrauskis 50 min. [1:1] Etienne'as  „Palanga“ iškovojo antrąjį tašką ir pavijo tiek pat turinčias Kauno „Stumbro“ ir „Jonavos“ ekipas. „Trakai“ su penkiais taškais bent jau iki kitų turo rungtynių pakilo į trečią vietą. A lygos rikiuotė (vieta, komanda, rungtynės, pergalės, lygiosios, pralaimėjimai, įvarčių santykis, taškai):  Trečiadienį Kauno „Stumbras“ priims Klaipėdos „Atlantą“ (18 val.), o po šio mačo nuo 20 val. laukia šio turo centrinė akistata, kurioje čempionė Marijampolės „Sūduva“ priims praėjusio sezono vicečempioną Vilniaus „Žalgirį“. Šeštadienį turą užbaigs „Jonavos“ ir „Kauno Žalgirio“ akistata.