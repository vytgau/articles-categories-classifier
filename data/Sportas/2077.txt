Nugalėjo norvegas Johannesas Thingnesas Boe – 22 min. 16,9 sek. Antrą vietą užėmė prancūzas Martinas Fourcade'as (+21,1 sek.), o trečiąją – jo tėvynainis Antoninas Guigonnat (+34,7 sek.). Visi trys sportininkai šaudė be klaidų. Kartą šaudykloje suklydęs ir vieną baudos ratą turėjęs įveikti 25-erių metų V. Strolia nugalėtojui pralaimėjo 2 min. 12,9 sek. 27-erių metų lietuvis Tomas Kaukėnas (+2.38,6; 1 baudos ratas) užėmė 67-ą vietą, o 26-erių metų Karolis Dombrovskis nestartavo. Lenktynėse dalyvavo 103 biatlonininkai. 60 greičiausiųjų startuos šeštadienį vyksiančiose 12,5 km persekiojimo lenktynėse. Bendrojoje pasaulio taurės įskaitoje pirmauja 318 taškų turintis prancūzas M. Fourcade'as. Antras žengia norvegas J. Th. Boe (298 tšk.), trečiąją – slovėnas Jakovas Fakas (244 tšk.). 3 taškus turintis V. Strolia tarp 77 klasifikuotų sportininkų yra 73-ias.