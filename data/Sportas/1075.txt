Po Jano Urbaso įvarčio du kėlinius pirmavę slovėnai buvo arti ketvirtfinalio, tačiau trečiame kėlinyje norvegų džiaugsmui rezultatą išlygino Tommy Kristiansenas. Pergalingą įvartį per pratęsimą Norvegijos rinktinei pelnė Alexanderis Bonsaksenas. Priminsime, kad šiame mače jau nežaidė Slovėnijos nacionalinės ekipos puolėjas Ziga Jegličius, suspenduotas dėl dopingo vartojimo. Trečiadienį prasidėsiančiose ketvirtfinalio batalijose norvegai susigrums su Olimpiniais atletais iš Rusijos, o kitoje jau žinojome poroje čekai stos į dvikovą su JAV ledo ritulininkais. Norvegijos ledo ritulininkai olimpinių žaidynių ketvirtfinalyje žais pirmą kartą. Geriausias jų rezultatas olimpinėse žaidynėse - 1972 metais Japonijoje užima aštunta vieta. Tuomet dėl vietų norvegai kovojo paguodos grupėje. Moterų ledo ritulio turnyre penktąją vietą užėmė Šveicarijos rinktinė. Šveicarės mače dėl 5-6 pozicijų 1:0 (1:0, 0:0, 0:0) įveikė Japonijos ekipą. Pergalingą įvartį 4-ąją min. pelnė Evelina Raselli.