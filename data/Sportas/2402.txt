14 min. aikštės šeimininkus į priekį išvedė Lucas Roeseris. Dresdeno ekipa buvo arti pergalės arba bent jau taško, tačiau turnyro lentelės apačioje tūnantiems svečiams taškai ypač svarbūs, jei jie po sezono nenori kristi į trečią pagal pajėgumą lygą. 85 min. rezultatą išlygino po standartinės situacijos laiku ir vietoje atsidūręs Stipe'as Vucuras (1:1), o 88 min. po Luko Spalvio tolimo šūvio kamuolys antrąkart atsidūrė „Dynamo“ vartuose. Lietuvis žaidė nuo 67 min. 2:1!!!! Spalvis! Geilo! #betze #sgdfck— 1. FC Kaiserslautern (@Rote_Teufel) November 20, 2017  Tai pirmasis L. Spalvio įvartis „Bundesliga-2“ pirmenybėse. Po pergalės „Kaiserslautern“ ekipa savo sąskaitoje turi 10 taškų ir vis dar užima paskutinę 18-tą vietą, tašku atsilikdama nuo Fiurto „Greuther“. Dresdeno klubas su 14 taškų rikiuojasi 16-oje vietoje. Pirmauja Kylio „Holstein“ ir Diuseldorfo „Fortuna“, abi komandos turi po 30 taškų.