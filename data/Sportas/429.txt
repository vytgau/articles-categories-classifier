Visi trys teisėjai pergalę nedvejodami atidavė A. Joshua. 78 tūkst. bokso gerbėjų liko truputį nusivylę - J. Parkerio smūgiai beveik nepasiekė tikslo, vidutiniška dvikova aiškiai turėjo baigtis brito pergale. A. Joshua pratęsė savo pergalių seriją po beveik penkių mėnesių pertraukos, kai spalio pabaigoje jis techniniu nokautu pranoko prancūzą Carlosą Takamą. Dar beveik prieš metus jis triumfavo įspūdingoje dvikovoje su Vladimiru Kličko. Tuomet jis ukrainietį pasiuntė ne tik į nokautą, bet ir į „pensiją“. 21-ą pergalę iškovojęs britas į savo trofėjų kolekciją pridės J. Parkerio titulą – pasaulio čempiono titulą pagal WBO versiją. Boksininkui iš Naujosios Zelandijos tai buvo pirmoji nesėkmė per 25 kovas. Paguoda jam gali būti nebent tai, kad jis tapo pirmuoju varžovu, kurio A. Joshua nesugebėjo nokautuoti per 12 raundų laiką. Po pirmųjų raundų maždaug lygios kovos A. Joshua nuo penktojo raundo padidino greitį. A. Parkeriui pavyko rinkti taškus, kai abu kovotojai imdavo beatodairiškai mojuoti kumščiais, tačiau britas netrukus susigrąžino kontrolę. Daugiau jėgų išsaugojęs AJ per paskutinius raundus pernelyg nerizikavo, o boksininkas iš Naujosios Zelandijos didesnio pavojaus nekėlė. Pasaulio čempiono pagal WBO, IBF, WBA ir IBO versijas A. Joshua dabar veikiausiai laukia dvikova su amerikiečiu Deontay Wilderiu, kuris WBC titulą kovo pradžioje sėkmingai apgynė kovoje su kubiečiu Luiso Ortizu. Oficialiai dvikovos Kardife biudžetas nebuvo skelbiamas, tačiau britų žiniasklaida spėjo, kad A. Joshua gaus 23 mln. eurų, o J. Parkeris pasitenkins 15 mln. eurų.  Prieš pagrindinę vakaro dvikovą ringą „Principality“ stadione „apšildė“ kiti sunkiasvoriai – buvęs planetos čempionas rusas Aleksandras Povetkinas ir britas Davidas Price'as. Rusas visus reikalus sutvarkė 5-ame raunde, kai stipriu smūgiu dešine apsvaigino 15 cm aukštesnį varžovą, o po akimirkos nesiginantį britą kaire pasiuntė į nokautą. Pastarąjį medikai gaivino kelias minutes. Tai buvo 34-oji A. Povetkino pergalė per 35 kovas. Povetkin absolutley destroys David Price in the fifth round. Brutal left hook KO. pic.twitter.com/Vi9HNo83RQ — Matt (@theluzzmachine) March 31, 2018 