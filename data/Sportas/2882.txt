Dėl keturių kelialapių į pasaulio čempionatą susirems Šveicarija – Šiaurės Airija, Kroatija – Graikija, Danija – Airija ir Švedija – Italija. Ypač intriguojantis bus Italijos ir Švedijos rinktinių mūšis. Pastarąjį kartą oficialiame turnyre šios dvi komandos tarpusavyje žaidė 2016-aisiais, Europos pirmenybėse. Tąsyk grupės varžybose Italija iškovojo pergalę 1:0. Pirmosios rungtynės bus žaidžiamos lapkričio 9-11, atsakomosios – lapkričio 12-14 dienomis. Pirmas rungtynes namuose žais Šiaurės Airija, Kroatija, Danija ir Švedija. Dar prieš traukiant burtus pagal FIFA reitingą komandos buvo suskirstytos į du krepšelius. Į pirmąjį pateko Šveicarija (11-a vieta reitinge), Italija (15), Kroatija (18) ir Danija (19), į antrąjį – Šiaurės Airija (23), Švedija (25), Airija (26) ir Graikija (47). Apskritai šiuo metu jau yra aiškios 23 iš 32 pasaulio futbolo čempionato dalyvių. Tai – Rusija, Brazilija, Iranas, Japonija, Meksika, Belgija, Pietų Korėja, Saudo Arabija, Kosta Rika, Vokietija, Anglija, Ispanija, Nigerija, Lenkija, Egiptas, Islandija, Serbija, Prancūzija, Portugalija, Argentina, Kolumbija, Urugvajus ir Panama. 23👌 🇷🇺RUS 🇧🇷BRA 🇮🇷IRN 🇯🇵JPN 🇲🇽MEX 🇧🇪BEL 🇰🇷KOR 🇸🇦KSA 🇩🇪GER 🦁ENG 🇪🇸ESP 🇳🇬NGA 🇨🇷CRC 🇵🇱POL 🇪🇬EGY 🇮🇸ISL 🇷🇸SRB 🇫🇷FRA 🇵🇹POR 🇦🇷ARG 🇨🇴COL 🇺🇾URU 🇵🇦PAN— #WCQ ⚽️🏆 (@FIFAWorldCup) October 11, 2017 