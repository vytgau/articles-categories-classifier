„Sunku net įsivaizduoti geresnį sprendimą - viso pasaulio atletai dėl olimpinių žaidynių galės jaustis stabiliai artimiausius 11 metų. Tai du puikūs miestai, dvi didžios šalys su gilia olimpine istorija. Abu miestai su dideliu entuziazmu laukia žaidynių ir spinduliuoja olimpinę dvasią“, – kalbėjo IOC prezidentas Thomas Bachas. Anksčiau be šių miestų surengti 2024 m. žaidynes pretendavo Hamburgas (Vokietija), Budapeštas (Vengrija) ir Roma (Italija) - galiausiai kovoje liko tik Los Andželas ir Paryžius. Paskutinį kartą Paryžius olimpines žaidynes rengė tik 1924-aisiais, tad kitų žaidynių Prancūzijos sostinei teko laukti net 100 metų. 2020 metais vasaros olimpinės žaidynės vyks Tokijuje (Japonija).