Pergalingą ir reto grožio įvartį „Arsenal“ puolėjas pelnė 85 min. BATE pergalę lėmė 55 min. pelnytas Aleksejaus Rioso įvartis. Grupėje su 9-iais taškais pirmauja Londono „Arsenal“ (3 pergalės) antroje pozicijoje – su 4-iais taškais „Crvena Zvezda“ (1 pergalė, 1 lygiosios), trečia – BATE (4 taškai), ketvirti – „Bundesliga“ autsaiderė Kelno ekipa (0 taškų, 0/3).  A grupėje įspūdingą pergalę pasiekė FC „Astana“ klubas, kuris namuose net 4:0 (2:0) patiesė Tel Avivo „Maccabi“ ekipą. Kazachų klubui tai pirmoji pergalė ir šiuo metu FC „Astana“ su 4-iais taškais pirmauja A grupėje, bet dar savo rungtynių nepabaigė „Villareal“ ir Prahos „Slavia“. E grupėje „Atalanta“ 3:1 (1:0) pranoko Limasolio „Apollon“ klubą, o Liverpulio „Everton“ namuose 1:2 (0:1) nusileido Liono „Olympique“ ekipai. Grupėje su 7-iais taškais pirmauja „Atalanta“, „Olympique“ žengia antra (5), „Apollon“ – trečias (2), su tašku liekantis „Everton“ klubas – ketvirtas. Ne kokį vokiečiams vakarą papildė ir Berlyno „Hertha“ nesėkmė: J grupėje Vokietijos sostinės klubas 1:2 išvykoje nusileido Luhansko „Zorya“ klubui. Pergalę Luhansko komandai atnešė brazilo saugo Silo (42 min.) bei Oleksandro Svatoko (79 min.) įvarčiai. „Herthos“ gretose rezultatą buvo pavykę išlyginti Davie Selke (56 min.). Kitame grupės mače FK „Oestersunds“ (Švedija) lygiosiomis 2:2 (0:1) išsiskyrė su Bilbao „Athletic“ ekipa. Grupėje su 7-iais taškais pirmauja švedų klubas, antrą pergalę iškovojęs Luhansko klubas – antras (6 tšk.). Baskų ekipa su dviem taškais – trečia, lentelės dugne – „Hertha“ (1). Trečiąsias pergales be Londono „Arsenal“ ekipos taip pat iškovojo ir be nuostolių žengia Bukarešto „Steaua“ (Rumunija), Romos „Lazio“ (Italija) ir Sankt Peterburgo „Zenit“ (Rusija) klubai. Trečiojo turo G grupėje „Steaua“ svečiuose 2:1 (0:0) įveikė Beer Ševos „Hapoel“ (Izraelis) futbolininkus. Svečių gretose abu kartus pasižymėjo Harlem-Eddy Gnohere'as (70 ir 75 min.).Aikštės šeimininkams įvartį pelnė Isaac Cuenca (87). K grupėje „Lazio“ komanda svečiuose 3:1 (1:1) pranoko „Nice“ (Prancūzija) ekipą. Romos klube du kartus pasižymėjo Sergejus Milinkovičius-Savičius (65, 89), kartą – Felipe Caicedo (5). „Nice“ ekipai įvartį pelnė Mario Balotelli (4). L grupėje Sankt Peterburgo „Zenit“ savo žiūrovų akivaizdoje 3:1 (1:0) nugalėjo Trondheimo „Rosenborg“ (Norvegija) futbolininkus. Visus tris įvarčius nugalėtojams pelnė Emiliano Rigoni (1, 68, 75). Trondheimo ekipoje pasižymėjo Andre Hellandas (88). Solidžiausią pergalę ketvirtadienį vakare iškovojo San Sebastiano „Real Sociedad“ ekipa, kuri Makedonijoje net 6:0 (3:0) sutriuškino Skopjės „Vardar“ klubą. Pokeriu pasižymėjo Willianas Jose (34, 42, 55, 59), po įvartį pridėjo Mikelis Oyarzabalas (12) bei Alberto De la Bella (90). Grupėje pirmauja „Zenit“ (9), „Real Sociedad“ žengia antroje pozicijoje (6), „Rosenborg“ – trečias (3), be taškų liekantis „Vardar“ – ketvirtas. Europos lygos varžybose dalyvauja 48 klubai, suskirstyti į 12 grupių. Į atkrintamąsias varžybas pateks po dvi geriausias grupių ekipas. Ketvirtadienio rungtynių rezultatai: A grupė FC „Astana 4 – 0 Tel Avivo „Maccabi“ „Villarreal“ 2 – 2 Prahos „Slavia“ B grupė Kijevo „Dinamo“ 2 – 2 Berno „Young Boys“ „Skenderbeu“ 0 – 0 Belgrado „Partizan“ C grupė „Braga“ 0 – 2 Razgrado „Ludogorets“ „Hoffenheim“ 3 – 1 Stambulo „Basaksehir“ D grupė AC „Milan“ 0 – 0 Atėnų „AEK“ Vienos „Austria“ 1 – 3 „Rijeka“ E grupė „Atalanta“ 3 – 1 Limasolio „Apollon“ „Everton“ 1 – 2 „Lyon“  F grupė FC „Sheriff“ 1 – 1 Maskvos „Lokomotiv“ „Zlin“ 1 – 1 FC „Koebenhavn“ G grupė Beer Ševos „Hapoel“ 1 – 2 FC „FCSB“ „Lugano“ 3 – 2 Pilzeno „Viktoria“ H grupė Borisovo „BATE“ 1 – 0 Kelno FC „Köln“ Belgrado FK „Crvena Zvezda“ 0 – 1 Londono „Arsenal“ I grupė „Konyaspor“ 0 – 2 „Salzburg“ „Marseille“ 2 – 1 „Vitoria de Guimaraes“ J grupė FK „Oestersunds“ 2 – 2 Bilbao „Athletic“ Luhansko „Zorya“ 2 – 1 Berlyno „Hertha“ K grupė „Nice“ 1 – 3 Romos „Lazio“ „Zulte-Waregem“ 1 – 1 „Vitesse“ L grupė Skopjės FK „Vardar“ 0 – 6 San Sebastiano „Real Sociedad“ Sankt Peterburgo „Zenit“ 3 – 1 „Rosenborg“