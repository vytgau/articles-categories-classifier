Kas yra 2018 metų sezono favoritai? Pernai „Ferrari“ ir „Mercedes“ aiškiai išsiskyrė ir didžiausią intrigą kūrė tarpusavio dvikovoje, tačiau šįmet tarp jų gali įsiterpti ir trečia komanda. Testai parodė, kad „Red Bull“ ekipa visai nedaug nusileidžia abiem lenktynių favoritėms, o kartais stoja su jomis į tą pačią gretą. Pilotų karuselėje permainų nedaug – „Sauber“ vietoje vokiečio Pascalio Wehrleino į automobilį pasodino Charlesą Leclercą. Kitas naujokas – rusas Sergejus Sirotkinas, perėmęs „Williams“ komandoje atsisveikinusio Felipe Massos vietą. Įtempčiausia kova prognozuojama tarp L. Hamiltono ir S. Vettelio. Abu pilotai jau yra laimėję po keturis čempionų vardus, tad papildoma motyvacija kovoje dėl penktojo titulo lenktynėms suteiks daugiau intrigos. Didžiausia naujojo sezono naujovė – automobiliuose atsiradusi apsaugos sistema „Halo“. Tiesa, ji tuojau sulaukė kritikos. „Kartais jaučiuosi, lyg vairuočiau autobusą“, – patobulinimą supeikė L. Hamiltonas. Dėl „Halo“ apsaugos mažiausia automobilio svorio riba buvo padidinta iki 733 kg. Aštriau komandos sureagavo į variklių taisyklių pakeitimus. Iki šiol per sezoną buvo leidžiama turėti 4 variklius, o 2018 metais ekipos panaudoti galės tik tris agregatus. Jei komandoms prireiktų daugiau variklių, automobilio lenktynininkui tektų susitaikyti su bausme, bloškiančią jį per kelias starto pozicijas atgal. Yra pakeitimų ir padangų srityje – visos padangos viena pakopa tapo minkštesnio mišinio. „Pirelli“ atsakingieji tikisi, kad komandos bus priverstos dažniau sukti į techninio aptarnavimo juostą, o lenktynėse atsiras daugiau įtampos. Ultrasoft @pirellisport tyres ✅ Limits pushed 🆙 Faster lap times ⏱ All the best bits from FP2 in Melbourne as the drivers cranked things up a notch #AusGP #F1isBack pic.twitter.com/7YdqU5OCPu— Formula 1 (@F1) March 23, 2018  Sirgalių naudai „F-1“ pakeitė ir lenktynių starto laiką. Nuo šiol jos prasidės ne pavyzdžiui, lygiai 15 val., bet 15 val. 10 min. „Daugelis kanalų transliaciją įjungdavo lygiai valandos pradžioje, todėl sirgaliai nematė visų emocijų prieš startą. Tam nuo šiol bus skirtos pirmosios 10 valandos minučių“, – aiškina „F-1“ lenktynių organizatoriai. Priminsime, kad Lietuvoje neliko tiesioginių „Formulės-1“ transliacijų, kurios pastaruosius metus buvo rodomos per „Viasat Sport Baltic“ ir TV6 kanalus. Nuo šio sezono lenktynes galima bus stebėti tiesiogiai internetu per „F-1 TV“ platformą. Kokie rekordai gali būti pagerinti 2018 metais? Iškovotų taškų serija 2016 metų lenktynės Malaizijoje buvo paskutinis kartas, kai L. Hamiltonui nepavyko prasibrauti į finišavusiųjų dešimtuką. Neįtikėtina serija, besitęsianti per 25 etapus, reiškia, kad naujajame sezone britui prireiks dviejų lenktynių iki Kimi Raikkoneno rekordo – 27 lenktynės iš eilės, kuriose suomis pelnė taškus. Rekordą K. Raikkonenas pasiekė 2012 ir 2013 metais, prieš V8 variklių eros pabaigą. Trys nusitaikė į 100 podiumų laimėjimą S. Vetteliui veikiausiai pavyks pasiekti magišką 100 podiumų ribą, tačiau K. Raikkonenas ir F. Alonso tuo negali būti tikri. Kol kas per 100 kartų ant pakylos lipo Michaelis Schumacheris, L. Hamiltonas ir Alainas Prostas. S. Vetteliui trūksta tik vieno karto, K. Raikkonenui – devynių, o F. Alonso – trijų. Klausimas ar „McLaRen“ komanda tinkama ispanui, kad pasiektų tikslą. Kas žengs į penkių titulų klubą? 45 metus Juanas Manuelis Fangio buvo vienintelis lenktynininkas, laimėjęs penkis čempiono titulus. Tuomet atėjo M. Schumacheris ir 2002 metais pakartojo argentiniečio pasiekimą. Vokietijos nesustojo – 2003 ir 2004 metais šį skaičių padidino iki septynių titulų. S. Vettelis ir L. Hamiltonas pretenduoja prisidėti prie šių „F-1“ žvaigždžių. Tiek vokietis, tiek britas iki šiol yra laimėję po keturis čempiono vardus.  300 lenktynių riba F. Alonso gali tapti ketvirtuoju sportininku lenktynių istorijoje, perkopusiu 300 lenktynių ribą. Iki ispano tai pavyko padaryti Rubensui Barrichello, M. Schumacheriui ir Jensonui Buttonui. Jei F. Alonso lenktyniaus ir 2019 metų sezoną, jis pralenks R. Barrichello su 322 lenktynėmis. „Mercedes“ pakartos „Ferrari“ laimėjimą? „Sidabrinės Strėlės“ gali laimėti penktą titulą iš eilės, ką jau anksčiau yra pavykę padaryti „Ferrari“ komandai. Į automobilius sudėjus V6 variklius 2014 metais, „Mercedes“ laimėjo keturis iš eilės čempionatus. Daugiau „visų laikų jauniausias“ rekordų Sunku patikėti, kad ketvirtą sezoną pradedantis olandas Maxas Verstappenas yra tik 20-ies metų amžiaus. Jis turi visas galimybes nuraškyti daugiau „visų laikų jauniausias“ serijos rekordų. Iki šiol jis yra jauniausias „F-1“ laimėtojas, iškovojęs taškus, lipęs ant prizininkų pakylos, „susukęs“ greičiausią ratą. Šį sezoną olandas veikiausiai pridės „jauniausias pirmosios starto pozicijos laimėtojas“. Pastarasis rekordas priklauso S. Vetteliui, kuris yra ir jauniausias lenktynininkas, laimėjęs pasaulio čempionatą. Well, it was a pleasure, FP1 👋 FP2 is coming up in an hour!#AusGP #F1 pic.twitter.com/AlxH7DyjLM — Formula 1 (@F1) March 23, 2018 2018 metų Lenktynių kalendoriuje yra 21 etapas skirtingose trasose. Po metų pertraukos „F-1“ grįžta į Vokietiją, po 10 metų pertraukos – į Prancūziją. Kalendoriuje vietos neliko Malaizijos „Grand Prix“, kurios nebus pirmą kartą nuo 1999 metų. Visi 2018 metų „F-1“ pasaulio čempionato etapai:  2018 metų sezono komandos, automobiliai, varikliai ir lenktynininkai: MERCEDES Automobilis: „Mercedes W09“ Variklis: „Mercedes“ Nr. 44 – Lewisas Hamiltonas (Didžioji Britanija) Nr. 77 – Valtteri Bottas (Suomija) FERRARI Automobilis: „Ferrari SF71H“ Variklis: „Ferrari“ Nr. 5 – Sebastian Vettel (Vokietija) Nr. 7 – Kimi Raikkonenas (Suomija) RED BULL Automobilis: „Red Bull RB14“ Variklis: „TAG Heuer“ („Renault“) Nr. 3 – Danielis Ricciardo (Australija) Nr. 33 – Maxas Verstappenas (Nyderlandai) FORCE INDIA Automobilis: „Force India VJM11“ Nr. 11 – Sergio Perezas (Meksika) Nr. 31 – Estebanas Oconas (Prancūzija) WILLIAMS Automobilis: „Williams FW41“ Nr. 18 – Lance'as Strollas (Kanada) Nr. 35 – Sergejus Sirotkinas (Rusija) RENAULT Automobilis: „Renault RS18“ Variklis: „Renault“ Nr. 27 – Nico Hulkenbergas (Vokietija) Nr. 55 – Carlosas Sainzas (Ispanija) SCUDERIA TORO ROSSO Automobilis: „Scuderia Toro Rosso STR13“ Variklis: „Honda“ Nr. 10 – Pierre'as Gasly (Prancūzija) Nr. 28 — Brendonas Hartley (Naujoji Zelandija) HAAS F1 Automobilis: „Haas VF-18“ Nr. 8 – Romainas Grosjeanas (Prancūzija) Nr. 20 – Kevinas Magnussenas (Danija) MCLAREN Automobilis: „McLaren MCL33“ Nr. 2 – Stoffelis Vandoorne'as (Belgija) Nr. 14 – Fernando Alonso (Ispanija) ALFA ROMEO SAUBER Automobilis: „Sauber C37“ Nr. 9 – Marcusas Ericssonas (Švedija) Nr. 16 – Charlesas Leclercas (Prancūzija)