Londone „Chelsea“ namuose priėmė „Barcelona“ futbolininkus. Nors iniciatyva priklausė „Barcelona“ futbolininkams, pirmame kėlinyje svečių vartus sulaužyti grasino Willianas, dukart pataikęs į virpstą. „Barcelonos“ gynyba atlaikė šeimininkų išpuolius, tiesa, patys svečiai puolant didelės grėsmės „Chelsea“ vartams nekėlė. Po pertraukos trečias kartas nemelavo: 62 min. po Edeno Hazardo perdavimo iš patogaus taško Willianas pažeme pagaliau tiksliai smūgiavo į vartų kampą ir išvedė „Chelsea“ į priekį. 75 min. grubi „Chelsea“ klaida gynyboje kainavo ypač brangiai: Andresas Iniesta perėmė kamuolį netoli baudos aikštelės, įsiveržęs į ją kamuolį perdavė Lioneliui Messi, kuris maždaug iš 16 metrų stipriu smūgiu išlygino rezultatą. Komandos daugiau nepasižymėjo, vadinasi, atsakomajame mače „Chelsea“ bus priversta bent kartą nuginkluoti „Barcelonos“ vartų sargą. Rezultatas „Chelsea“ 1 – 1 „Barcelona“ 62 min. [1:0] Willianas 75 min. [1:1] Lionelis Messi  Statistika („Chelsea“ – „Barcelona“): Kamuolio kontrolė: 27 proc. – 73 proc. Smūgiai: 11 – 7 Smūgiai į vartų plotą: 2 – 2 Kampiniai: 3 – 4 Pražangos: 17 – 13 „Bayern“ triuškino turkus Kitose antradienio UEFA Čempionų lygos aštuntfinalio rungtynėse Miuncheno „Bayern“ namuose priėmė Stambulo „Besiktas“ klubą. Nuo mačo pradžios aikštės šeimininkai kontroliavo situaciją aikštėje ir drąskė svečių iš Turkijos gybybą. Stambulo ekipos šansus stipriai apsunkino 16 min. Domagoj Vida gauta raudona kortelė, gynėjas nubaustas už paskutinės vilties pražangą prieš Robertą Lewandowskį. 38 min. nubaustas pats R. Lewandowskis, kuris smūgiuodamas per save koja kliudė varžovo veidą – lenkas už pavojingą žaidimą nubaustas geltona kortele. „Bayern“ pastangos puolime vainikuotos pačioje kėlinio pabaigoje. Thomas Miulleris 43 min. iš arti nukreipė kamuolį į „Besiktas“ vartus – 1:0. Po pertraukos 53 min. rezultatą padvigubino 21-erių prancūzas Kingsley Comanas. 66 min. varžovų triuškinimą pradėjo Thomas Miuleris, o paskutinius vinis į svečių karstą sukalė R. Lewandowskis (79' ir 88'). Miuncheno „Bayern“ 5 – 0 Stambulo „Besiktas“ 16 min. — Domagoj Vida, raudona kortelė 43 min. [1:0] Thomas Mueller 53 min. [2:0] Kingsley Coman 66 min. [3:0] Thomas Mueller 79 min. [4:0] Robertas Lewandowskis 88 min. [5:0] Robertas Lewandowskis Statistika („Bayern“ – „Besiktas“): Kamuolio kontrolė: 69 proc. – 31 proc. Smūgiai: 35 – 6 Smūgiai į vartų plotą: 12 – 1 Kampiniai: 6 – 3 Pražangos: 16 – 14 Atsakomosios rungtynės bus žaidžiamos kovo 14 dieną Stambule ir Barselonoje. Trečiadienį aštuntfinalio etape pirmąsias rungtynes žais „Sevilla“ ir „Manchester United“ bei Donecko „Šachtar“ ir „Roma“ ekipos.