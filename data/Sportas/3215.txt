Atrankos antrajame plaukime lietuviai 2 km nuirklavo per 5 min. 46,06 sek., užėmė pirmąją vietą ir pelnė kelialapį į pusfinalį. Tuo metu Lietuvos keturvietė be vairininko, kurią irkluoja Povilas Stankūnas, Saulius Ilonis, Giedrius Bieliauskas ir Dominykas Jančionis, atrankos antrajame plaukime užėmė ketvirtąją vietą (6 min. 20,03 sek.) ir dėl galimybės startuoti pusfinalyje dar turės kovoti paguodos varžybose. Pirmadienį pasaulio čempionate startuos Lietuvos porinės dvivietės, kurias irkluoja Mindaugas Griškonis ir Saulius Ritteris bei Milda Valčiukaitė ir Ieva Adomavičiūtė, o Augustas Navickas parairklavimo varžybose į kovą stos antradienį.