Ispanijos tenisininkė ketvirtfinalyje susitiks su antrąja pasaulio rakete 27-erių metų dane Caroline Wozniacki. Pastaroji sekmadienį 6:3, 6:0 nugalėjo 29-erių metų slovakę Magdaleną Rybarikovą (21-oji raketė). Į kitą etapą taip pat pateko 23-ejų metų ukrainietė Elina Svitolina (4-oji raketė) ir 22-ejų metų belgė Elise Mertens (37-oji raketė). Vyrų vienetų varžybų aštuntfinalyje pirmoji pasaulio raketė 31-erių ispanas Rafaelis Nadalis 6:3, 6:7 (4-7), 6:3, 6:3 nugalėjo 25-erių metų argentinietį Diego Schwartzmaną (26-oji raketė). 2009 metų „Australian Open“ čempionas R. Nadalis ketvirtfinalyje žais su 29-erių metų kroatu Marinu Čiličiumi (6-oji raketė). Į ketvirtfinalį taip pat iškopė 26-erių metų bulgaras Grigoras Dimitrovas (3-oji raketė) ir 23-ejų metų britas Kyle'as Edmundas (49-oji raketė). Turnyro prizų fondą sudaro 55 mln. Australijos dolerių. Sekmadienį vykusių vienetų susitikimų rezultatai: Moterys. 1/8 finalo. Caroline Wozniacki (Danija, 2) - Magdalena Rybarikova (Slovakija, 19) 6:3, 6:0 Elina Svitolina (Ukraina, 4) - Denisa Allertova (Čekija) 6:3, 6:0 Carla Suarez Navarro (Ispanija) - Anett Kontaveit (Estija, 32) 4:6, 6:4, 8:6 Elise Mertens (Belgija) - Petra Martič (Kroatija) 7:6 (7-5), 7:5. Vyrai. 1/8 finalo. Rafael Nadal (Ispanija, 1) - Diego Schwartzman (Argentina, 24) 6:3, 6:7 (4-7), 6:3, 6:3 Grigor Dimitrov (Bulgarija, 3) - Nick Kyrgios (Australija, 17) 7:6 (7-3), 7:6 (7-4), 4:6, 7:6 (7-4) Marin Čilič (Kroatija, 6) - Pablo Carreno Busta (Ispanija, 10) 6:7 (2-7), 6:3, 7:6 (7-0), 7:6 (7-3) Kyle Edmund (Didžioji Britanija) - Andreas Seppi (Italija) 6:7 (4-7), 7:5, 6:2, 6:3.