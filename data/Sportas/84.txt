Pasaulio bokso čempionas pagal WBC organizacijos versiją amerikietis D. Wilderis daro viską, kad suremtų pirštines su britu A. Joshua. Pastarasis yra pasaulio sunkaus svorio čempionas pagal WBA, IBF ir WBO organizacijų versijas. Per socialinius tinklus JAV boksininkas davė žinoti, kad brito prašomus 50 mln. JAV dolerių (41 mln. eurų) jau turi krepšyje. .@anthonyfjoshua Mate! I sent this personally this time just so there’s no miscommunication. Tell @EddieHearn to let you personally check his email this time. BTW I sent Your manager Rob McCracken the email as well. I’m looking forward to our meeting in the ring. #KingVsKing pic.twitter.com/WbH8SB5Qm5— Deontay Wilder (@BronzeBomber) April 25, 2018  Anot JAV žiniasklaidos, D. Wilderio vadybininkas patvirtino, kad A. Joshua komanda gavo pasiūlymą. Dvikova turėtų vykti rudenį arba žiemą JAV. Revanšinė dvikova sutartyje nenumatyta. Ant kortos pastatyta viskas – nugalėtojas taps pasaulio čempionu pagal visas bokso organizacijų versijas. Kitaip tariant, pirmą kartą visi planetos čempionų diržai bus surinkti „po vienu stogu“. Keturias didžiausias bokso organizacijas vienijanti dvikova kelia milžinišką susidomėjimą. Abu sportininkai per savo profesionalią karjerą dar nė karto nepralaimėjo. Praėjusiais metais legendinį Vladimirą Kličko nokautu į pensiją išleidęs A. Joshua laimėjo 21 savo kovą, iš jų 20 – nokautu, o „Bronzinio Bomberio“ pravardę turinčio D. Wilderio sąskaitoje visos 40 pergalių, iš jų 39 baigtos nokautu. 