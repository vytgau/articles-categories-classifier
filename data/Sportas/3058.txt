JAV registruota BMC komanda reagavo žaibiškai – nutraukė su ispanu sutartį, kuri galiojo iki sezono pabaigos. S. Sanchezo teigiamas dopingo testas buvo imtas likus dviem dienoms iki prestižinių „Vuelta“ lenktynių starto – rugpjūčio 9-ą dieną. S. Sanchezas BMC komandos garbę gynė nuo 2014 metų, o prieš tai jis vilkėjo „Euskaltel“ ekipos marškinėlius. Ispano organizme rastas draudžiamas peptidas GHRP-2, galintis paspartinti raumenų augimą, dar gegužę prieš „Giro d'Italia“ lenktynes aptiktas italų Stefano Pirazzi ir Nicolos Ruffoni dopingo testuose.