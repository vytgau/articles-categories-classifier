Jis finišavo per 21 min. 38,7 sek. Sidabro medalį iškovojo kitas biatlonininkas Karolis Dombrovskis (+30,3 sek.), o bronza atiteko latviui Raimo Vigants (+44,1 sek.). Ketvirtas liko Tautvydas Strolia (+46,3 sek.). Vyrų varžybose startavo 20 dalyvių iš Lietuvos, Latvijos, Vengrijos, Estijos, Libano ir Trinidado ir Tobago. Finišą pasiekė 19. Egzotinės Trinidado ir Tobago šalies atstovas Nichaolas Lau buvo paskutinis (+16.44,3). Iki priešpaskutinės vietos jam trūko daugiau nei 11 min. Moterų 5 km lenktynėse laisvuoju stiliumi nugalėjo biatlonininkė Natalija Kočergina. Taip pat Pjongčango olimpinėse žaidynėse dalyvavusi sportininkė finišavo per 12 min. 37,1 sek. Sidabro medalis atiteko kitai biatlonininkei Gabrielei Leščinskaitei (+1.08,7), bronzos – Vitalijai Kutkauskaitei (+2.06,1). Moterų grupėje varžėsi 16 slidininkių.