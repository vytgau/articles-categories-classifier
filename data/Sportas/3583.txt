Pranešama, kad F. Mayweatherio sąskaitose po pergalės prieš C. McGregorą atsidurs daugiau nei 300 milijonų JAV dolerių. Itin plačiai išreklamuotoje dvikovoje Las Vegase sekmadienį F. Mayweatheris savo varžovą įveikė 10-ajame raunde, techniniu nokautu. Kaip informavo F. Mayweatheriui atstovaujančios agentūros „Mayweather Promotions“ direktorius Leonardas Ellerbe, visas 50 savo kovų laimėjęs 40-metis boksininkas iki šiol buvo uždirbęs apie 700 mln dolerių., o po dvikovos su C. McGregoru jis taps milijardieriumi. Tokiais pinigais iki šiol galėjo puikuotis tik dvi JAV sporto superžvaigždės – krepšininkas Michaelas Jordanas ir golfo meistras Tigeris Woodsas. M. Jordanas per savo profesionalo karjerą NBA lygoje uždirbo „tik“ 93 mln. JAV dolerių, tačiau pagrindines pajamas krepšininkui generavo reklaminės sutartis, tarp kurių – iki gyvenimo pabaigos galiojanti sutartis su „Nike“. M. Jordanas, kuris yra ir Šarlotės „Hornets“ klubo savininkas, į „Forbes“ sudarinėjamų milijardierių sąrašą pirmą kartą pateko 2015-aisiais. 2009-aisiais į šį sąrašą buvo patekęs ir T. Woodsas, milžiniškus pinigus susikrovęs ir skindamas pergales, ir iš reklaminių sutarčių. Visgi įvairūs skandalai ir kritusi sportinė forma (nuo 2008-ųjų nelaimėjo nė vieno iš didžiųjų turnyrų) lėmė, kad T. Woodso pajamos sumenko ir iš „Forbes“ sąrašo T. Woodsas buvo išbrauktas. Skaičiuojama, kad 2016-aisiais jo turtas siekė 740 mln. dolerių. Patekti į milijardierių sąrašą šiuo metu pretenduoja dar vienas sportininkas – NBA superžvaigždė LeBronas Jamesas, 2015-aisiais taip pat sudaręs sutartį visam gyvenimui su kompanija „Nike“. Mayweather Promotions CEO says Floyd will now join MJ and Tiger as the only athletes with over $1B in career earnings. pic.twitter.com/V4szMQt4B9— Bleacher Report (@BleacherReport) August 27, 2017  Las Vegaso „T-Mobile“ arenoje vykusioje bokso kovoje, kurią stebėjo 20 tūkst. žiūrovų, triumfavęs F. Mayweatheris iškovojo 50-ąją karjeros pergalę iš tiek pat galimų (27-tas nokautas). Nuo 1996-ųjų nė karto taip ir nepralaimėjęs JAV atstovas šiuo pasiekimu tapo absoliučiu pasaulio rekordininku, aplenkęs legendinį Rocky Marcianą. Verta pažymėti, kad į ringą vienas geriausių visų laikų planetos boksininkų sugrįžo po dvejų metų pertraukos – paskutinį sykį jis oficialioje kovoje dalyvavo dar 2015-aisiais. Tuo metu MMA žvaigždei ir UFC veidui C. McGregorui tai buvo debiutas profesionalų bokso ringe. Airis yra vienintelis kovotojas, sugebėjęs triumfuoti dvejose UFC svorio kategorijoje. Tokį rezultatą jis užfiksavo 2016-aisiais. Great Fight! Mayweather 50-0. Kudos to McGregor. #TMT #MayweathervMcgregor pic.twitter.com/OwqTa07DeA— StevieV (@Radioguy76) August 27, 2017 IT'S OVER. Mayweather beats McGregor via TKO pic.twitter.com/EbTnntwlx8— Bleacher Report (@BleacherReport) August 27, 2017 Tiesioginės kovos transliacijos kaina Jungtinėse Amerikos Valstijose kainavo 89,99 dolerius, o norint žiūrėti aukščiausia kokybe – dar 10 dolerių daugiau. Tuo metu bilietai paskutinėje arenos eilėje kainavo nuo 1500 dolerių, o už galimybę dvikovą stebėti iš pirmosios eilės gerbėjai paklojo 24000 dolerių ir daugiau. C. McGregoro uždarbis po šios kovos kur kas mažesnis nei jo oponento – 100 milijonų dolerių ir priedas nuo parduotų transliacijų. 