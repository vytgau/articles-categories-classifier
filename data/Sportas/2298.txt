Pasaulio čempionate, be 2016 metų olimpinių žaidynių bronzos medalio laimėtojo A. Didžbalio (svorio kategorija iki 94 kg), dar dalyvaus Tomas Ličinchajus (iki 105 kg), Arnas Šidiškis ir Deividas Jucius (abu – per 105 kg. Lietuvos rinktinės lyderis A. Didžbalis startuos gruodžio 3 dieną, T. Ličinchajus – 4-ąją, o A. Šidiškis ir D. Jucius – 5-ąją. A. Didžbaliui minimalus keliamas tikslas patektį į šešetuką, o likusiems mūsų šalies atletams – į 20-tuką. Pasaulio čempionate vyrai ir moterys varžysis aštuoniose svorio kategorijose. Vyrai kovos iki 56, 62, 69, 77, 85, 94, 105 ir per 105 kg varžybose, o moterys – iki 48, 53, 58, 63, 69, 75, 90 ir per 90 kg. Iš viso planetos pirmenybėse dalyvaus 328 sportininkai iš 68 šalių. Dėl dopingo vartojimo pasaulio čempionate negalės dalyvauti Rusijos, Kinijos, Kazachstano, Armėnijos, Azerbaidžano, Ukrainos, Baltarusijos, Turkijos ir Moldovos sportininkai. Planetos pirmenybėse daugiausia medalių yra iškovoję Kinijos sunkiaatlečiai – 276 (165 – aukso). Toliau pagal apdovanojimų skaičų rikiuojasi SSRS (274; 151 – aukso), Bulgarijos (224; 79), JAV (117; 39), Rusijos (117; 37) atletai. Lietuvos sąskaitoje – vienas bronzos medalis. Jį laimėjo A. Didžbalis 2014 metais. Šias varžybas tiesiogiai transliuos vaizdo transliacijų internetu platforma viaplay.lt ir „Viasat Sport Baltic“ kanalas. Transliacijų tvarkaraštis: lapkričio 30 d. (naktį iš trečiadienio į ketvirtadienį) 00.00-7.30 val., gruodžio 1 d. 00.00-7.30 val., gruodžio 2 d. 00.00-7.30 val., gruodžio 3 d. 1.30-5.30 val., gruodžio 4 d. 1.30-5.30 val., gruodžio 5 d. 00.00 – 7.30 val., gruodžio 6 d. 00.00-7.30 val.