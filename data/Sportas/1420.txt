Didžiosios Britanijos princas Williamas (Viljamas) ir Kembridžo kunigaikštienė antradienį, pradėdami savo vizitą Švedijoje ir Norvegijoje, išbandė bandį, dar vadinamą rusišku rituliu. Šis žaidimas panašus į labiau įprastą ledo ritulį, bet žaidėjai į vartus stengiasi įmušti ne skridinio pavidalo ritinį, o kamuoliuką. Trečios atžalos besilaukiantys Williamas ir Kate (Keit) savo keturių dienų kelionės pradžioje apsilankė vienoje Stokholmo lauko čiuožyklų. Vėliau pora turėtų vykti į karališkuosius rūmus pietų su Švedijos karaliumi Carlu XVI Gustafu (Karlu XVI Gustafu) bei karalienė Silvia (Silvija), o vakarop aplankyti Nobelio muziejų. Vizito darbotvarkėje numatytas apsilankymas medicinos institute, susitikimas su akademine visuomene ir dalyvavimas diskusijoje apie Švedijos politiką susiduriant su psichinių sutrikimų problemomis – klausimu, kuriam Williamas ir Kate jau seniai skiria daug dėmesio.Britų karališkoji pora savo dviejų dienų vizitą Norvegijoje pradės ketvirtadienį.