„Karališkasis“ klubas namuose atsilikinėjo 0-1, tačiau sugebėjo triumfuoti net 7-1, o pergalė buvo aplaistyta lyderio Cristiano Ronaldo krauju. Ispanijos čempionų žvaigždei mušant šeštąjį mačo įvartį, varžovas koja pataikė jam į galvą, kuri netrukus pasruvo krauju. Portugalas galėjo tęsti rungtynes, o kruviną veidą jis nusivalė žiūrėdamas į savo atvaizdą pasiskolintame komandos gydytojo mobiliajame telefone. Seen it all now. Modern football #Ronaldo pic.twitter.com/xEW1isHrrj — Richard Crighton (@richiecrighton) January 21, 2018  C. Ronaldo šiame susitikime mušė du įvarčius, o jam talkino po du kartus taikliai taip pat smūgiavę Garethas Bale‘as ir Nacho Fernandezas bei vieną įvartį pridėjęs Luka Modričius. Ketvirtąją vietą čempionate užimančios Madrido ekipos atsilikimas nuo pirmaujančio „Barcelona“ klubo nesumažėjo, nes šis svečiuose 5-0 pervažiavo Sevilijos „Real Betis“. Net 19 taškų pranašumą prieš „Real“ turintys katalonai triumfavo dviejų Lionelio Messi, dviejų Luiso Suarezo ir vieno Ivano Rakitičiaus įvarčio dėka. Kiti rezultatai: „Alaves“ 2 – 2 „Leganes“ „Real Sociedad“ 1 – 2 „Celta Vigo“ Turnyrinė lentelė: (vieta, komanda, rungtynės, pergalės, lygiosios, pralaimėjimai, įvarčių santykis, taškai) 