Madridiečiai jau pirmame kėlinyje du kartus sulaukė teisėjų malonės ir išsiveržė į priekį 2:0 – abusyk 11 metrų baudinius realizavo Cristiano Ronaldo (16 ir 38 min.). Tiesa, antrasis baudinys buvo skirtas labai diskutuotinoje situacijoje, kai Karimas Benzema griuvo, nors ir negalėjo pasiekti kamuolio. Po pertraukos CF „Valencia“ futbolininkai dar mėgino grįžti į kovą dėl taškų, kai 59 min. Santi Mina sušvelnino rezultatą – 1:2. Tačiau mačo pabaigoje, 84 min. ir 89 min., gražūs Marcelo ir Toni Krooso įvarčiai garantavo „Real“ pergalę. Zinedine'o Zidane'o auklėtiniai, kurie savaitės viduryje patyrė krachą Karaliaus taurės ketvirtfinalyje, su 38 taškais „La Liga“ turnyro lentelėje išsaugojo ketvirtą vietą. CF „Valencia“ su 40 taškų – trečia, Madrido „Atletico“ su 43 taškais – antras ir FC „Barcelona“ su 54 taškais – pirma. 