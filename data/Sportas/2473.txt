„Lietuvai atstovaus stipriausios mūsų šalies boksininkės. Beveik visos yra dalyvavusios pasaulio ir Europos suaugusiųjų ar jaunimo čempionatuose. Po to, kai moterų boksas tapo olimpine sporto šaka ir 2012 metais buvo įtrauktas į olimpinių žaidynių programą, jis sparčiai populiarėja ir Lietuvoje. Prieš keletą metų buvo suformuota Lietuvos rinktinė ir mes nuolat dalyvauja svarbiausiose tarptautinėse varžybose“, – teigia Lietuvos moterų bokso rinktinės treneris Darius Katkevičius. Lietuvos boksininkės ir treneriai daug prisidėjo prie moterų bokso populiarinimo Baltijos šalių regione ir džiaugiasi, kad pavyko organizuoti tarptautinį turnyrą, kuris taps dar viena siekiamybe ir kitoms kaimyninėms šalims. „Lietuvos boksininkių lygis yra aukštesnis, negu kaimyninių šalių, nes mes pirmi pradėjome propaguoti moterų boksą ir esam pradininkai šiame regione. Lietuvos moterų rinktinė jau keletą metų dalyvauja pasaulio ir Europos čempionatuose. Vėliau sulaukėme prašymų iš latvių, esčių bei baltarusių, kad joms padėtume populiarinti boksą, prašymų kartu vykti į turnyrus užsienyje bei kaimynes kviesti į Lietuvą“, – sako D. Katkevičius. Lietuvos rinktinės trenerio teigimu, daug prie moterų bokso populiarumo prisidėjo ir pirmieji merginų iškovoti medaliai tarptautinėse varžybose. 2015 metais Europos jaunimo čempionato prizininke tapo panevėžietė Rūta Sutkutė, pernai Europos jaunių čempionato bronzos medalį iškovojo šilutiškė Gabrielė Diekontaitė. Abi Europos čempionatų prizininkės dalyvaus ir Pasvalyje vyksiančiose varžybose. Tarpvalstybinis bokso susitikimas Pasvalio „Pieno žvaigždžių“ arenoje šeštadienį prasidės 17 val. Tarptautinio susitikimo kovų poros: 54 kg Dalia Baldovskaja (Panevežys) – Volha Lushchyk (Baltarusija) 57 kg Rugilė Altaravičiutė (Šilutė) – Uljana Jesipenka (Baltarusija) 57 kg Kotryna Gelažnikaite (Vilnius) – Amanda Millere (Latvija) 60 kg Ana Starovoitova (Klaipeda) – Ala Jarshevič (Baltarusija) 64 kg Austėja Aučiėtė (Šilute) – Antanina Aksenava (Baltarusija) 66 kg Karolina Vasiliauskaitė (Marijampole) – Alina Kirylenka (Baltarusija) 69 kg Vytautė Kupčiūnaitė (Kaunas) – Alina Lahutsionak (Baltarusija) 75 kg Iveta Lešinskyte (Taurage) – Daria Asmalouskaja (Baltarusija) 80 kg Gabriele Diekontaitė (Šilute) – Madara Brikmane (Latvija) 81 kg Rūta Sutkutė (Panevėžys) – Anna-Lisa Piirmagi (Estija)