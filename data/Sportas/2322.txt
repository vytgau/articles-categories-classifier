Sekmadienį Gruzijos futbolo čempione po 14 metų pertraukos tapo Kutaisio „Torpedo“ komanda, išvykoje 1:0 nugalėjusi Tbilisio „Dinamo“ futbolininkus, kuriuos nuo titulo skyrė vienas neįmuštas baudinys. Lemiamose pirmenybių rungtynėse išvykoje „Torpedo“ pirmavo 1:0 – šis rezultatas Kutaisio komandai garantavo čempionų titulą. Tačiau jau per pridėtą laiką – 96 min. – arbitras į svečių vartus paskyrė abejotiną 11 m baudinį. „Torpedo“ žaidėjams beprasmiškai protestuojant, mušti baudinio stojo „Dinamo“ kapitonas Otaras Kiteišvilis. Tikslus jo smūgis čempionų titulą būtų išplėšęs Tbilisio futbolininkams. Tačiau pelnyti įvarčio ir išlyginti rezultato 21-erių puolėjui nepavyko – O. Kiteišvilio smūgį kojomis atrėmė „Torpedo“ vartininkas, 28-erių Roinas Kvaschvadzė. Lemiamą epizodą dalis „Torpedo“ žaidėjų praleido užsimerkę. Iš šūksnių supratę, kad vartininkui pavyko apsaugoti savo tvirtovę, svečių komandos žaidėjai triumfuodami supuolė į aikštės vidurį, nusivylusius šeimininkus palikdami stebėti savo džiaugsmo šokį. За такое мы и любим футбол! Это концовка чемпионата Грузии. «Торпедо» Кутаиси вели игру к заслуженной победе, но тут в их ворота поставили пенальти. И вот что было дальше… pic.twitter.com/WhyFfOJqlw— Чемпионат (@championat) November 27, 2017  „Torpedo“ finišavusiame čempionate surinko 76 taškus per 32 rungtynes ir iškovojo kelialapį į kitų metų UEFA Čempionų lygos pirmąjį kvalifikacinį etapą. „Dinamo“ su 75 taškais liko antroje vietoje ir žais UEFA Europos lygos pirmame atrankos etape. Jame dalyvaus ir trečioje vietoje likusi, čempionų titulo neapgynusi „Samtredia“ (68 taškai) komanda.