Geriausią rezultatą Lietuvos biatlono istorijoje dar pirmadienį pasiekęs T. Kaukėnas užtikrintai pradėjo 20 km individualias lenktynes – pirmame šaudymo ruože „užlenkė“ visus taikinius, tačiau antroji stotelė šaudykloje nebuvo tokia sėkminga – nepataikė dukart. Kiek ilgiau užtrukęs trečiame šaudymo ruože T. Kaukėnas prašovė tik kartą, tačiau viską nubraukė paskutinis, ketvirtasis jo sustojimas šaudykloje – geriausias Lietuvos biatlonininkas nepataikė net tris kartus. Galutinėje įskaitoje jis užėmė 78-ą vietą. Identiškai kaip rinktinės draugas šaudęs V. Strolia liko keturiomis pozicijomis žemiau.  Nugalėtoju tapo ir aukso medaliu pasidabino norvegas Johannesas Thingnesas Boe (48:03,8), sidabro medalį iškovojo slovėnas Jakovas Fakas (atsiliko nuo lyderio 5,5 sek.), bronza atiteko austrui Dominikui Landertingeriui (atsiliko 14,2 sek.). 15FEB Biathlon - Men’s 20km Individual Results 2/15 바이애슬론 - 남자 개인 20km 경기 결과 Gold🥇 BOE Johannes Thingnes / NOR🇳🇴 Silver🥈 FAK Jakov / SLO🇸🇮 Bronze🥉 LANDERTINGER Dominik / AUT🇦🇹 Congratulations!!!🎉축하합니다!! pic.twitter.com/VwFKaNc6PL — PyeongChang 2018 (@pyeongchang2018) February 15, 2018  Pasaulio taurės varžybų lyderis ir Pjongčango žaidynių persekiojimo lenktynių čempionas 29-erių metų prancūzas Martinas Fourcade'as (+42,4 sek.) paskutinėje šaudymo serijoje suklydo du kartus ir turėjo tenkintis penktąja pozicija. Jį dar aplenkė persekiojime sidabrą iškovojęs 20-metis švedas Sebastianas Samuelssonas (+29,1 sek.; 1 b. min.). T. Kaukėnas nugalėtojui pralaimėjo 7 min. 34,6 sek., o V. Strolia - 8 min. 23,2 sek. T. Kaukėnas pradžiugino Lietuvą pirmadienį, kai Pjongčango olimpinių žaidynių 12,5 km persekiojimo lenktynėse užėmė 13-ą vietą. Tai aukščiausia olimpinė pozicija nepriklausomos Lietuvos biatlono istorijoje. Istorinis buvo ir sekmadienį 10 km sprinte T. Kaukėno pasiektas rezultatas – 17-oji vieta.