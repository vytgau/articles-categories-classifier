Ketvirtfinalyje vilnietė per 3 minutes įrodė savo pranašumą prieš Vengrijos kovotoją, o pusfinalyje taip pat užteko pagrindinio kovos laiko, kad įveiktų rusę Iriną Valijevą. Finalo kovoje su šeimininkų atstove Lilla Herezeg prireikė pratęsimo, tačiau 5 min. kovos teisėjams užteko, kad pergalę skirtų Lietuvos sportininkei. Kitoms Lietuvos kovotojams pasisekė mažiau. Aistė Tatarūnaitė pirmojoje kovoje nusileido I. Valijevai, o B. Gustaitytės jaunesnioji sesuo Magdalena po 9 min. kovos turėjo susitaikyti su pralaimėjimu slovakei Kristinai Hupian. 2016-ųjų rudenį „Budoros“ trijulė stebino visus gausiais startais įvairiuose turnyruose, šiemet merginų tvarkaraštis ir vėl bus įtemptas. „Jau šį mėnesį laukia Lenkija ir Anglija“, - nusišypsojo B. Gustaitytė.