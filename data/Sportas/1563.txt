Jau netrukus – vasarį – prasidės 2018 metų žiemos olimpinės žaidynės. Švedijai, kaip ir daugumai kitų valstybių, tai ypatingos svarbos įvykis. Be to, šalis jau dabar intensyviai ruošia naują žiemos sporto šakų profesionalų kartą, kuri per kitas žiemos olimpines parveš daug medalių. Ateities čempionai ugdomi specialiose mokyklose, kur sportas derinamas kartu su rimtais mokslais. Švedijos Estešundo miesto „Jamtlands‘“ gimnazijoje, esančioje už maždaug 550 kilometrų nuo sostinės Stokholmo, daug žadantys jaunieji slidininkai ir biatlonininkai keturis kartus per savaitę nuo pat ankstyvo ryto lieja prakaitą vietos slidinėjimo komplekse, o jiems padeda geriausi treneriai. Į gimnaziją perspektyvūs ir ambicingi jaunuoliai grįžta sočių pietų. Prisikrovę pilnas lėkštes makaronų ir salotų vietos valgykloje ir kaip reikiant pasistiprinę, jie skuba į klases, kur tenka krimsti mokslus. Pasibaigus pamokoms, būsimieji čempionai traukia į sporto salę, kur laukia ištvermės ugdymo ir jėgos treniruotės. Joms pasibaigus, tenka sėsti prie namų darbų, kuriuos įveikus nebesinori nieko – tik greičiau į lovą. Nors tokia dienotvarkė iš pirmo žvilgsnio ir skamba bauginančiai, tiems, kurie tvirtai žino, ką nori pasiekti, ji neatrodo varginanti. Julia Albertson kartu su kitais gabiais jaunuoliais iš visos Švedijos globojami keturiose olimpinėse žaidynėse dalyvavusio biatlonininko iš Šveicarijos Jeano Marco Chablozo, kuris Švedijoje rado antrus namus. „Jamtlands‘“ gimnazijos sporto vadovas Michaelis Soderkvistas ir jo mokytojų bei trenerių komanda moksleiviams atstoja tėvus. Jie rūpinasi, kad perspektyvūs jaunuoliai nesiblaškytų, skirtų pakankamai laiko ne tik sportui, bet ir mokslui, ir galiausiai išpildytų savo svajonę – atstovautų Švedijai ateities olimpinėse žaidynėse. Klasėse moksleiviai irgi nesiilsi – tenka pavargti tiek su matematika, tiek su humanitariniais mokslais. Tie, kuriems pasitaiko laisvų pamokų, leidžia laiką poilsiui skirtose zonose, bendrauja ar renkasi papildomas pamokas bei treniruotes. Svarbu tai, kad ši gimnazija laukia ne tik įvairiomis žiemos sporto šakomis besidominčių jaunų žmonių – čia taip pat laukiami futbolo, krepšinio ar fechtavimosi talentai. Ilgametė Švedijos tradicija pasirūpinti, kad jauni žmonės galėtų netrukdomi siekti tiek mokslo, tiek sporto aukštumų, prisidėjo ne prie vieno garsaus sportininko sėkmės istorijos. Tokios programos be jokių papildomų mokesčių siūlomos ir kitose mokyklose. „Jeigu palygintume situaciją Jungtinėse Valstijose, kur profesionalus sportas daugiau ar mažiau prieinamas tik koledže arba privataus ugdymo įstaigose, pas mus viskas kitaip. Vidurio Europoje laikomasi vidurio. Pas mus plačiai paplitusi pelno nesiekiančių sporto klubų tradicija, tad dauguma žmonių gali sau leisti užsiimti sportu“, - sako gimnazijos mokslo direktorius Michaelas Soderkvistas. Ši gimnazija – viena iš daugybės Švedijoje tokias programas vykdančių mokyklų. Kiekvienais metais jas užplūsta daugybė perspektyvių jaunųjų sportininkų, svajojančių apie olimpinį auksą.