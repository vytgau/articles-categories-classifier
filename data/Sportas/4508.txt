Dėl vietos pagrindiniame etape kausis Simas Malakauskas. Jis pirmajame atrankos rate varžovo neturėjo, o antrajame 6:2, 6:2 nugalėjo tautietį Igną Čipkų. Lemiamame, trečiajame atrankos rate S. Malakauskas žais su italu Gabriele Noce. Kasparas Žemaitėlis pirmajame atrankos rate 6:1, 6:2 įveikė amerikietį Karlį Katlapą, o antrajame 6:4, 6:1 pranoko lietuvį Mantą Gricių. Sekmadienį K. Žemaitėlis žais su rusu Michailu Galjamovu. Antrajame atrankos rate savo pasirodymus baigė Paulius Matulevičius, Emilis Rusakevičius ir Gvidas Motuzas, pirmajame – Henrikas Traškinas, Matas Bružas, Bernardas Sokolovas, Augustas Onaitis, Matas Vasiliauskas, Justas Trainauskas, Mantas Bugailiškis, Domantas Šakinis, Paulius Grigas, Matas Supranavičius, Julius Adomavičius, Augustas Radžiukynas, Feliksas Sakalauskas, Pijus Vaitiekūnas ir Simonas Žukauskas. Į pagrindines varžybas iškart pateko favoritas Laurynas Grigelis, Julius Tverijonas, Tadas Babelis ir Robertas Vrzesinskis. Turnyro prizų fondą sudaro 15 tūkst. JAV dolerių.