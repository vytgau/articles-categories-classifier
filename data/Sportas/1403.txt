„F-1“ vykdantysis direktorius Seanas Bratchesas trečiadienį patvirtino, kad starto rikiuotės merginos ir jų glamūrinė svečių palyda tapo nesuderinama su jų prekės ženklu. „Per pastaruosius metus matėme daugybę sričių, kurias reikėtų tobulinti, kad atitiktume tą viziją, kurią taikome šiam didžiam sportui, – sakė S. Bratchesas. What would James make of it all? #gridgirls pic.twitter.com/ekCsYgSdVL — Retro Racing Company (@RetroRacingCo) January 31, 2018  Starto rikiuotės merginos buvo naudojamos pristatant įvairius prekės ženklus ir pasirašant sutartis su rėmėjais, taip pat jos dalyvavo apdovanojimo ceremonijose. „Jaučiame, kad dešimtmečius naudota praktika su starto rikiuotės merginomis gerokai paseno ir neatitinka šių laikų socialinių normų. Netikime, kad ji priimtina „Formulei-1“ ir jos tiek seniems, tiek naujiems fanams“, – tikino „F-1“ vykdantysis direktorius. Prieš 4 dienas analogišką sprendimą priėmė Profesionalų smiginio asociacija, paskelbusi, kad vyrams merginų palydos į varžybų vietą daugiau nebeliks.  Naujasis „Formulės-1“ sezonas startuoja kovo 25-ą dieną Melburne. Tačiau tai – tik viena medalio pusė. Viena iš starto rikiuotės merginų, Charlotte Gash, BBC sakė, kad tokiu „F-1“ sprendimu yra pasibjaurėjusi. „Mane tai nuvylė. Aš esu pasibjaurėjusi tokiu „F-1“ sprendimu. Tiesiog buvo paklūsta politinės mažumos nuomonei, – kalbėjo mergina. – Man pasisekė, kad tai nėra mano pagrindinis uždarbio šaltinis, tačiau yra merginų, kurios iš to gyveno“. #F1 says it's getting rid of #gridgirls. Charlotte Gash is a part-time 'grid girl'. She says she's "disgusted" and that F1 have "given in to the minority to be politically correct. pic.twitter.com/mNB7Q75kKG — BBC Radio 5 live (@bbc5live) January 31, 2018 Ch. Gash pasakojo, kad jos vaidmuo buvo publikos užėmimas, rėmėjų reklamavimas. „Mums patiko tai daryti ir labai gaila, kad tai atėmė iš mūsų“, – apgailestavo ji. Buvusi starto rikiuotės mergina Caroline Hall įkūrė savo agentūrą, kuri tokiems renginiams turi savo žmonių komandą. „Labai liūdna, kad toks sprendimas priimtas taip karštakošiškai greitai. Manau, kad buvo galima merginų vaidmenį pritaikyti šiuolaikinei vizijai užuot jas iš viso pašalinus“, kalbėjo ji ir tuo pat metu klausė, ar tikrai organizatoriams trukdė tik tai, kad šis vaidmuo buvo patikėtas tik merginoms. 