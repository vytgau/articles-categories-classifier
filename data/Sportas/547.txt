Vasarą pasaulio čempionų titulą ginsiantys vokiečiai namuose 1:1 (1:1) išsiskyrė su Ispanijos nacionaline komanda. Ispanus jau 6 min. į priekį išvedė Rodrigo, 35 min. rezultatą gražiu, tiksliu smūgiu išlygino Thomas Miuleris. Abi rinktinės ruošiasi vasarą vyksiančiam pasaulio čempionatui. Vokiečiai kovos F grupėje su Meksika, Pietų Korėja ir Švedija. Ispanai varžysis B grupėje su Iranu, Maroku ir Portugalija.  Kitose rungtynėse atrodė, kad Egiptas įveiks Europos čempionę Portugaliją, tačiau du Cristiano Ronaldo įvarčiai per teisėjo pridėtą laiką (92', 95') leido portugalams išplėšti pergalę 2:1. Egipto gretose pasižymėjo Mohamedas Salah (56'). Prancūzija 2:0 pirmavo prieš Kolumbiją, tačiau tokio pranašumo nepakako pergalei. Pirmame kėlinyje prancūzus į priekį išvedė Olivier Giroud (11') ir Thomas Lemaras (26'), tačiau Kolumbijos gretose tiksliai smūgiavo Luisas Murielis (28'), Radamelas Falcao (62'), o pergalę išplėšė Juano Quintero rezlizuotas 11 m baudinys. Jesse Lingardo vienintelis įvartis (59 min.) nuliūdino Amsterdame mačą tarp Nyderlandų ir Anglijos stebėjusius šeimininkų sirgalius. Italija buvo priversta nusileisti Argentinos futbolininkams: pergalę lėmė vėlyvi Everio Banega (75') ir Manuelio Lanzini (85') įvarčiai. Penktadienio draugiškų rungtynių rezultatai: Urugvajus 2 – 0 Čekija Azerbaidžanas 0 – 1 Baltarusija  Kipras 0 – 0 Juodkalnija Makedonija 0 – 0 Suomija Rusija 0 – 3 Brazilija Norvegija 4 – 1 Australija Bulgarija 0 – 1 Bosnija and Hercegovina  Turkija 1 – 0 Airija Graikija 0 – 1 Šveicarija Vengrija 2 – 3 Kazachstanas Tunisas 1 – 0 Iranas  Ukraina 1 – 1 Saudo Arabija  Serbija 1 – 2 Marokas Italija 0 – 2 Argentina Austrija 3 – 0 Slovėnija Vokietija 1 – 1 Ispanija Olandija 0 – 1 Anglija Lenkija 0 – 1 Nigerija Portugalija 2 – 1 Egiptas Škotija 0 – 1 Kosta Rika Prancūzija 2 – 3 Kolumbija