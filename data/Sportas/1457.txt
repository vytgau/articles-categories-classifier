„Bayern“ savo aikštėje susitiko su „Hoffenheim“ klubu ir sužaidus vos 12 minučių jau atsiliko 0:2. Visgi Roberto Lewandowskio (21 min.) ir Jerome'o Boatengo (25 min.) įvarčiai leido šeimininkams dar per pirmą pusvalandį rezultatą išlyginti – 2:2. Galutinai visą skolą su kaupu bavarai varžovams nutarė grąžinti po didžiosios pertraukos ir tikslūs Kingsley Comano (64 min.), Arturo Vidalio (66 min.) bei Sandro Wagnerio (90 min.) smūgiai leido švęsti pergalę 5:2 (2:2).  Tuo metu Dortmundo „Borussia“ ir toliau šį sezoną yra neatpažįstama: dortmundiečiai tašką namų rungtynėse su „Freiburg“ ekipa išplėšė tik 93 min. – 2:2 (1:1). Abu įvarčius svečiams pelnė puolėjas Nilsas Petersenas (21 ir 68 min.). Ypač įspūdingas buvo antrasis vokiečio įvartis, pasiektas fantastišku smūgiu iš labai toli.  Pirmenybėse užtikrintai su 50 taškų pirmauja „Bayern“. Antra – „Schalke“ su 34 taškais, o „Borussia“ su 31 tašku – tik penkta. Kitų šeštadienio rungtynių rezultatai: „Koln“ 1 – 1 „Augsburg“ „Leipzig“ 1 – 1 „Hamburg“ „Stuttgart“ 0 – 2 „Schalke“ „Werder“ 0 – 0 „Hertha“ * * * Italijoje pradėtas žaisti „Serie A“ 21-asis turas. Jo starte – kontroverskiškos rungtynės Veronoje, kuriose tik devyniese likęs vietos „Chievo“ klubas 0:2 (0:0) nusileido Turino „Juventus“. Šeimininkai laikė lygų rezultatą iki pat tol, kol neliko devyniese: 37 min. už antrą geltoną kortelę aikštę buvo priverstas palikti Samuelis Bastienas, o 61 min. tiesioginę raudoną kortelę prieš savo išvydo arbitrą užrūstinęs Fabrizio Cacciatore. Cacciatore sent off for dissent!! Chievo now down to 9 men!! #ChievoJuve pic.twitter.com/DdeijYjofF  „Juventus“ pasinaudojo tokia kiekybine persvara ir po Sami Khediros (67 min.) bei Gonzalo Higuaino (88 min.) įvarčių įsirašė į savo sąskaitą dar vieną pergalę. Turino ekipa su 56 taškais pakilo į pirmą turnyro lentelės vietą, kurią jau sekmadienį galės susigrąžinti „SSC Napoli“ (54 tšk.), namuose priimsiantis „Bologną“. 