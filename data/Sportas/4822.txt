Spaudos konferencijos pradžioje Vokietijos rinktinės futbolininkai J. Loewą ir geriausią finalo žaidėją vartininką Marcą-Andre Ter Stegeną išprausė šampanu. Germany players gatecrash Low's press conference pic.twitter.com/IIINV1WcPo — Mark Ogden (@MarkOgden_) July 2, 2017 „Reikia įtvirtinti mūsų pergales“, – sakė J. Loewas po šampano dušo. – Jūs gi žinote, koks turnyras mūsų laukia čia po metų. Šaunu, kad Vokietija iškovojo Konfederacijų taurę ir Europos jaunimo (U21) čempionatą. Tai liudija, kad mes turime tikrai daug gerų žaidėjų. Mūsų jauni vaikinai yra tikri šaunuoliai. Mes ir toliau turime tobulėti. Kas rungtyniaus pasaulio čempionate Rusijoje, nuspręsime po metų.“ J. Loewas pritarė tam, kad Čilė finalo susitikime sukūrė daugiau pavojingų mementų. „Čilės komanda – labai gera. Joje puikūs futbolininkai. Kokius momentus jie sukūrė. Todėl mūsų pergalė dar vertingesnė, nes varžovas buvo labai pajėgus. Tai mūsų vaikinams labai svarbu. Aš didžiuojuosi savo komanda ir tuo kolektyvu, kuris susiformavo Konfederacijų taurės turnyre. Nesvarbu, kiek šios rinktinės žaidėjų po metų pateks į pasaulio čempionatą. Ta patirtis ir ta sėkmė mus visus lydės visą likusį gyvenimą“, – pabrėžė Vokietijos rinktinės strategas. Best coach ever 🇩🇪❤#Mannschaft @DFB_Team_EN pic.twitter.com/mw1yiN9b0i— Hawraa Hamoud (@HawraaHamoud2) July 2, 2017 Vokiečių įvarčio autorius Larsas Stindlis paaiškino, kad laukė savo progos. „Esu labai laimingas. Jūs neįsivaizduojate, ką reiškia žaisti Vokietijos rinktinėje. Jei man prieš porą metų kas nors būtų pasakęs, kad aš atstovausiu rinktinei, būčiau nepatikėjęs. Mes esame šaunuoliai. Mums buvo sunku, nes čiliečiai spaudė nuo pat pirmų minučių. Mes pademonstravome valią, laukėme ir sulaukėme savo progos.“ Čilės rinktinės treneris Juanas Pizzi pažadėjo, kad jo auklėtiniai ir ateityje žais tokį pat patrauklų akiai futbolą, kuris sužavėjo daugelį aistruolių. „Nepaisant mūsų nusivylimo, aš esu tikras, kad mes pademonstravome viską geriausią, ką tik mokėjome. Mes, kaip futbolininkai, tuo turėtume būti patenkinti. Mes žaidėme gerai ir atakavome. Toks mūsų žaidimo stilius turėjo patikti žiūrovams. Taip, mes pralaimėjome lemiamas rungtynes, bet įsitikinome, kad galime kaip lygūs su lygiais kovoti su pajėgiausiomis pasaulio komandomis. Manau, kad mes nekeisime savo žaidimo stiliaus, akcentuosime puolimą, spausime varžovus po visą aikštę ir toliau rungtyniausime greitai. Šis pralaimėjimas mūsų futbolo stiliaus nepakeis“, - kalbėjo J. Pizzi. Čilės rinktinės lyderis Arturo Vidalis tiki sėkminga komandos ateitimi. „Truputį liūdna, kad mes pralaimėjome, bet esame patenkinti komandos žaidimu. Finale buvo lygių varžovų dvikova. Vokietijos rinktinė kartais atakavo, o kartais ilsėjosi. Tikimės, kad kitų metų pasaulio čempionate Čilė pasieks daugiau. Mūsų komanda tapo, kaip šeima“, – sakė futbolininkas. Ваш браузер не поддерживает iframe. Ваш браузер не поддерживает iframe. Vokietijos futbolas šventė dvi svarbias pergales praėjusią savaitę. Penktadienį (birželio 30-ą dieną) Vokietijos jaunimo iki 21-erių metų rinktinė (U21) tapo Europos čempione, kai finale 1:0 įveikė Ispaniją. Sekmadienį jau Vokietijos nacionalinė rinktinė stebint 57,268 tūkst. žiūrovų, pirmą kartą istorijoje iškovojo Konfederacijų taurę. Geriausiu turnyro žaidėju pripažintas 23-ejų metų vokietis Julianas Draxleris. Congrats, captian! Julian #Draxler is awarded the Golden Ball for the #ConfedCup's best player 👏 #DieMannschaft pic.twitter.com/sQC1F65oql — Germany (@DFB_Team_EN) July 2, 2017 Štai, kaip juokais dabar atrodo pasaulio futbolo reitingas: FIFA World-Ranking: 1. Germany 🇩🇪 2. Germany B 🇩🇪 3. Germany U21 🇩🇪 4. Arsenal 🇩🇪 5. Germany Women's Euros 🇩🇪 — Football Tweets (@FutballTweets) July 2, 2017 The first title in my career 😍🏆🥇 This team has earned its name! 🇩🇪#DieMannschaft #ConfedCup2017 pic.twitter.com/kB1lrbqeaN — Amin Younes (@AminYounes11) July 2, 2017 