Tai jau ketvirtos iš eilės atrankoje pralaimėtos lietuvių rungtynės. Artimiausią dvikovą rugsėjo 4-ą dieną Lietuvos rinktinė išvykoje su Slovėnija. Apie pergalę prieš pasaulio čempionato atrankos dvikovą kalbėję lietuviai sunerimo jau pirmomis minutėmis, kai varžovai vieną po kitos ėmė rengti pavojingas atakas. Arvydas Novikovas iš mūsų šalies nacionalinės ekipos buvo arčiausiai įvarčio, tačiau jo bandymai tikslo nepasiekė. Ваш браузер не поддерживает iframe. Į nokdauną aikštės šeimininkus škotai pasiuntė po dviejų įvarčių per 5-ias minutes. Pirmiausiai pasižymėjo Leighas Griffithsas (25-ą min.), o po jo – Andy Robertsonas (30-ą min). Paskutinėmis pirmojo kėlinio minutėmis ilgiau prie varžovų vartų užtrukusiems lietuviams nieko nuveikti nepavyko. Po pertraukos lūžio pasiekti E. Jankausko auklėtiniams nepavyko, o svečiai 73-ą minutę padėjo tašką šioje dvikovoje, pelnydami trečią įvartį. Po chaoso prie Ernesto Šetkaus ginamų vartų pasižymėjo Jamesas McArthuras. Galiausiai Vilniaus Lietuvos futbolo federacijos (LFF) stadione vėlyvą penktadienio vakarą skambėjo užtikrintą sėkmę liudijantys škotų dūdmaišiai. Rungtynės Lietuva 0 – 3 Škotija 25' [0 – 1] Leighas Griffithsas 30' [0 – 2] Stuartas Armstrongas 73' [0 – 3] Jamesas McArthuras Starto sudėtys Lietuva: Ernestas Šetkus, Georgas Freidgeimas, Tadas Kijanskas, Egidijus Vaitkūnas, Darvydas Šernas, Arvydas Novikovas, Vykintas Slivka, Mantas Kuklys, Artūras Žulpa, Valdemaras Borovskis, Fiodoras Černychas (C). Škotija: Craig Gordon, Kieran Tierney, Andy Robertson, Christophe Berra, Charlie Mulgrew, James McArthur, Stuart Armstrong, Scott Brown (C), Leigh Griffiths, Matthew Phillips, James Forrest. Statistika Lietuva – Škotija Smūgiai į vartus: 7 – 16 Smūgiai į vartų plotą: 3 – 7 Kampiniai: 2 – 4 Kamuolio kontrolė: 42 proc. – 58 proc. Pražangos: 15 – 16 Geltonosios kortelės: 1 – 1 Raudonosios kortelės: 0 – 0   Pirmasis mačas tarp Škotijos ir Lietuvos pernai spalio 8-ą dieną Glazge baigėsi 1:1 (0:0). Įvarčius tuomet pelnė Fedoras Černychas (59 min.) ir Jamesas McArthuras (89 min.). Prieš tai Lietuvos ir Škotijos futbolininkai tarpusavyje iš viso žaidė devynis kartus. Vieną kartą laimėjo lietuviai, penkiskart – škotai, o trejos rungtynės baigėsi lygiosiomis.