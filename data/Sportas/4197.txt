Finale E. Sodeika bei I. Žukauskaitė buvo treti visuose šokiuose - valse, tango, Vienos valse, lėtajame fokstrote bei kvikstepe. Visuose šokiuose nugalėjo ir pasaulio žaidynių čempionais tapo Vokietijos atstovai Benedetto Ferruggia ir Claudia Koehler. Sidabro medaliai atiteko rusams Dmitrijui Žarkovui bei Olgai Kulikovai. Šiose varžybose dalyvavo 23 poros. Šeštadienį vyksiančiose Lotynų Amerikos šokių varžybose dalyvaus Jokūbas Venckus ir Miglė Klupšaitė. Daugiau Lietuvos sportininkų pasaulio žaidynėse nėra. Dešimt dienų vyksiančiame renginyje varžysis apie 3,5 tūkst. sportininkų iš daugiau nei 100 šalių. Pasaulio žaidynės - daugiašakės sporto varžybos, kurios skirtos sporto šakoms ar jų rungtims, nepatekusioms į olimpinę programą, jas organizuoja Tarptautinė pasaulio žaidynių asociacija (IWAG).