Mūsų šalies duetas aštuntfinalyje ketvirtadienį žais su ukrainiečiais Sergejumi Daščenka ir Tarasu Neharu. Vyrų vienetų varžybų šešioliktfinalyje Kazimieras Dauskurtas 2-0 (21:15, 21:18) įveikė prancūzą Mickaelį Roubirą ir aštuntfinalyje susitiks su kinu Wenu Yaodongu. I. Reznikas šešioliktfinalyje 0-2 (19:21, 8:21) nusileido kinui Tang Kaifengui, o T. Dovydaitis 1/32 finalo 0-2 (19:21, 15:21) pralaimėjo indui Rohitui Bhakerui. Mišrių dvejetų varžybų aštuntfinalyje T. Dovydaitis ir Vaiva Žymantaitė 0-2 (14:21, 9:21) pralaimėjo japonams Ayumu Ohtai ir Manami Nagaharai. 