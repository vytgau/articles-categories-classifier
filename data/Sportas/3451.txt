Golfo žaidėjų kova dėl nugalėtojų vardo, kaip ir pernai, vyks 6 skirtingose grupėse. Jų nugalėtojai susirungs dar kartą – dėl pagrindinio prizo. Europos centro golfo klubo vadovas Mindaugas Glinskis sako, kad paprastai šios kovos būna ypač emocingos ir azartiškos. Pernai nugalėtojas paaiškėjo tik po papildomo smūgio. „West Express“ golfo turnyre kasmet gerinamas norinčių dalyvauti žaidėjų rekordas. Pernai varžėsi 111 dalyvių, dar apie tris dešimtis liko laukiančiųjų eilėje. Džiaugiamės, kad penktus metus vykstantis kryptingas bendradarbiavimas padeda stiprinti golfo tradicijas Lietuvoje, prisideda prie jaunųjų žaidėjų ugdymo ir atskleidžia golfą ne tik kaip sportą, bet ir kaip smagų laisvalaikio praleidimo būdą“, – sako M. Glinskis. „West Express“ vadovas Raimondas Ušeckas sako, kad šis turnyras yra ne tik graži tradicija, bet ir puiki proga pabendrauti su žaidėjais, verslo klientais bei partneriais neformalioje aplinkoje ir taip užbaigti vasaros sezoną. „Tai nėra kažkokių ataskaitų pateikimas, blogų ar gerų žinių išklausymas, o tiesiog malonus bendravimas savaitgalį žaidžiant. Džiaugiamės, kad turnyras kasmet populiarėja ir pritraukia vis didesnį dalyvių skaičių. Tai rodo, kad padėdami populiarinti golfo žaidimą Lietuvoje, einame teisinga kryptimi“, – sako R. Ušeckas. Pernai turnyrą laimėjęs, Lietuvoje gyvenantis švedas Mikaelis Ljungbergas, buvo apdovanotas vieno iš „West Express“ partnerių įsteigtu prizu – dviems bilietais į pasirinktą šalį. Čempionas verslo klase skrido į Miuncheną. „Dar nežinau ar šiemet pavyks sudalyvauti turnyre, tačiau visiems, kurie žaidžia golfą, tikrai rekomenduoju. Puiki organizacija, didelė konkurencija, įdomus aikštyno reljefas – žaidėjams tai yra tikras malonumas. Nežinau ar pavyktų apginti čempiono titulą, bet kuris žaidėjas nesvajoja apie pergalę?“, – šypteli M. Ljungbergas. „West Express“ golfo turnyras yra įtrauktas į Lietuvos golfo federacijos reitingo turnyrų kalendorių, todėl jo dalyviai turės vieną iš paskutinių galimybių pelnyti reitingo taškų. Turnyre gali dalyvauti visi Lietuvos golfo žaidėjai, kurie turi aktyvų handikapą, taip pat svečiai iš užsienio, turintys savo šalies golfo federacijos patvirtintą žaidėjo kortelę. Šio turnyro metu daug dėmesio skiriama ne tik žaidėjams, bet ir renginio svečiams. Jie galės ne tik pasimokyti žaisti golfą, bet ir sudalyvauti mini turnyre, taip pat išbandyti „Lexus“ atomobilius, pasimėgauti tailandietišku masažu, pasivaišinti Tailando virtuvės užkandžiais bei patiekalais. „West Express“ turnyro pradžia – rugsėjo 9 dieną, šeštadienį, 9 val. Grupių nugalėtojų kova dėl pagrindinio prizo – lėktuvo bilietų dviems į Bankoką su „Thai Airways“, prasidės apie 16.30 val.