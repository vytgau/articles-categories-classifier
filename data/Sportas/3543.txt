Šių metų atvirojo Prancūzijos čempionato („French Open“) čempionė J. Ostapenko antrajame rate žais su 27-erių metų rumune Sorana Cirstea (54). Nugalėtojos titulą gynusi 29-erių metų vokietė Angelique Kerber (6) pirmajame rate po 64 min. trukusios kovos 3:6, 1:6 pralaimėjo 19-metei japonei Naomi Osakai (45). Tai pirmas kartas nuo 2005 metų, kai titulą ginanti tenisininkė patyrė nesėkmę jau pirmajame rate. Pirmoji pasaulio raketė 25-erių metų čekė Karolina Pliškova pirmajame rate 6:2, 6:1 nugalėjo savo bendraamžę lenkę Magdą Linettę (72). Dėl lietaus didžioji dalis mačų buvo perkelta į trečiadienį. „US Open“ turnyro prizų fondą sudaro 50,4 mln. JAV dolerių. Antradienį įvykusių susitikimų rezultatai. Moterys. I ratas. Karolina Pliškova (Čekija, 1) - Magda Linette (Lenkija) 6:2, 6:1 Naomi Osaka (Japonija) - Angelique Kerber (Vokietija, 6) 6:3, 6:1 Jelena Ostapenko (Latvija, 12) - Lara Arruabarrena (Ispanija) 6:2, 1:6, 6:1 Madison Keys (JAV, 15) - Elise Mertens (Belgija) 6:3, 7:6 (8-6) Barbora Strycova (Čekija, 23) - Misaki Doi (Japonija) 6:1, 6:3 Yanina Wickmayer (Belgija) - Lesia Curenko (Ukraina, 28) 6:3, 6:1 Sorana Cirstea (Rumunija) - Lesley Kerkhove (Olandija) 6:1, 6:3. 