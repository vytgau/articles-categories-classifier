Tai žemiausia Lietuvos komandos vieta per visą šio reitingo sudarymo istoriją. Anksčiau žemiausia vieta 2016 metų kovą buvo 128-a. Lietuvos rinktinė turi 190 taškų – 76-iais mažiau nei prieš mėnesį. Lietuvos futbolininkai pasaulio čempionato atrankos finiše išvykoje sužaidė lygiosiomis 1:1 su Malta ir namuose 0:1 nusileido Anglijai. Pasaulio reitingo lyderės poziciją išsaugojo planetos čempionė Vokietija (1631 tšk.). Antrą vietą užima Brazilija (1619 tšk.), trečiąją – Portugalija (1446 tšk.). Estijos komanda (429 tšk.) iš 84-os vietos pakilo į 80-ąją, o Latvijos ekipa (233 tšk.) iš 148-os pozicijos šoktelėjo į 129-ąją. Pažymėtina, kad rekordinėse žemumose atsidūrė ir 2018-ųjų pasaulio čempionato šeimininkė Rusijos rinktinė, kuri FIFA reitinge nusmuko į 65-ąją poziciją (558 tšk.). Visgi tokiam rusų smukimui yra logiškas paaiškinimas – būdami pasaulio čempionato šeimininkais rusai nežaidė atrankos varžybų rungtynių, o už kontrolines rungtynes skaičiuojant taškus FIFA taiko mažesnį koeficientą. Iš viso klasifikuojama 211 rinktinių. Tarp 55 Europos šalių rinktinių Lietuva yra 49-a. Naujas FIFA reitingas (skliaustuose – vieta ankstesniame reitinge): 1. (1) Vokietija – 1631 tšk. 2. (2) Brazilija – 1619 3. (3) Portugalija – 1446 4. (4) Argentina – 1445 5. (5) Belgija – 1333 6. (6) Lenkija – 1323 7. (8) Prancūzija – 1226 8. (11) Ispanija – 1218 9. (9) Čilė – 1160 10. (12) Peru – 1160 11. (7) Šveicarija – 1134 12. (15) Anglija* – 1116 13. (10) Kolumbija – 1095 14. (13) Velsas – 1072 15. (17) Italija – 1066 16. (14) Meksika – 1060 17. (16) Urugvajus – 1034 18. (18) Kroatija – 1013 19. (26) Danija – 1001 20. (29) Olandija – 931... ...24. (19) Slovakija* – 885... ...29. (43) Škotija* – 821... ...68. (55) Slovėnija* – 524... ...80. (84) Estija – 429... ...129. (148) Latvija – 233... ...145. (120) Lietuva – 190... ...182. (191) Malta* – 69... * – Lietuvos rinktinės varžovės jau pasibaigusiose 2018 metų pasaulio čempionato atrankos varžybose Verta pažymėti, kad vietas į 2018-ųjų pasaulio čempionatą jau yra užsitikrinusios 23 rinktinės. Tai – Rusija, Brazilija, Iranas, Japonija, Meksika, Belgija, Pietų Korėja, Saudo Arabija, Kosta Rika, Vokietija, Anglija, Ispanija, Nigerija, Lenkija, Egiptas, Islandija, Serbija, Prancūzija, Portugalija, Argentina, Kolumbija, Urugvajus ir Panama. Iš visų šių komandų rusų reitingas yra prasčiausias. 63-oje vietoje pasaulyje yra Saudo Arabija, 62-oje – Pietų Korėja. Iš viso pasaulio čempionate kovos 32 rinktinės. 23👌 🇷🇺RUS 🇧🇷BRA 🇮🇷IRN 🇯🇵JPN 🇲🇽MEX 🇧🇪BEL 🇰🇷KOR 🇸🇦KSA 🇩🇪GER 🦁ENG 🇪🇸ESP 🇳🇬NGA 🇨🇷CRC 🇵🇱POL 🇪🇬EGY 🇮🇸ISL 🇷🇸SRB 🇫🇷FRA 🇵🇹POR 🇦🇷ARG 🇨🇴COL 🇺🇾URU 🇵🇦PAN— #WCQ ⚽️🏆 (@FIFAWorldCup) October 11, 2017 