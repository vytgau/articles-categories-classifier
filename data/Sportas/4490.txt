Abu minėti sportininkai dėl problemų su padangomis varžybų pabaigoje buvo priversti atlikti neplanuotus sustojimus. K. Raikkoneno viena iš bolido padangų visiškai nusidėvėjo 49-ame lenktynių rate, o po dar vieno rato prakiuro S. Vettelio padanga. K. Raikkonenas nukrito į trečią vietą, o S. Vettelis varžybas baigė septintas. Ištyrusi sugandintas padangas „Pirelli“ pranešė, jog „Ferrari“ lenktynininkams iškilo problemų dėl skirtingų priežasčių. K. Raikkoneno bolido padanga nusilupo visiškai, bet oro slėgis joje liko nepakitęs. Tuo tarpu S. Vettelio padanga prakiuro. „Pirelli“ mano, kad vokiečio padanga galėjo būti pažeista tada, kai sportininkas, kovodamas su Valtteri Bottu, užblokavo priekinius ratus. Pirelli says Vettel, Raikkonen problems totally different: https://t.co/i3gtVJznr3 #F1 #BritishGP pic.twitter.com/g1AkBgU56L  Primename, kad sekmadienį „Formulės-1“ Didžiosios Britanijos etape pergalę iškovojo trasos šeimininkas, britas Lewisas Hamiltonas („Mercedes“), antras finišo liniją kirto jo ekipos draugas, suomis Valtteri Bottas, trečias – lenktynių paskutiniuose ratuose bėdų dėl subliuškusios padangos turėjęs „Ferrari“ lenktynininkas Kimi Raikkonenas. Daugiau naujienų rasite F-1.lt