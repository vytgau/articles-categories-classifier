Prisiekęs „Manchester United“ sirgalius U. Boltas socialiniame tinkle „Twitter“ paskelbė, kad jau turi sutarti su profesionaliu futbolo klubu ir planuoja jį atskleisti antradienį. Vaizdo įraše nėra užuominų, koks futbolo klubas nusprendė suteikti aštuoniskart olimpiniam čempionui šansą, nors jamaikietis ir neturi jokios futbolo patirties. Užsienio žiniasklaida daro prielaidą, kad vargu, ar paslaptingas klubas bus remiamas „Nike“ ar „Adidas“, nes U. Boltas daugybę metų bendradarbiauja tik su „Puma“. Peržiūrą U. Boltui žadėjęs „Borussia“ klubas yra remiamas „Puma“ prekės ženklo. Teigiama, kad „Twitter“ žinutė buvo parašyta iš Anglijos, o šioje šalyje tik keturi „Premier“ lygos klubai bendradarbiauja su „Puma“: „Burnley“, „Huddersfield Town“, „Leicester City“ ir „Arsenal“. Galima spėlioti, tačiau veikiausiai teks sulaukti antradienio, kai greičiausiu planetos žmogumi tituluotas U. Boltas atskleis savo komandos pavadinimą. I've signed for a football team! Find out which one this Tuesday at 8am GMT 👀 pic.twitter.com/iFTlWxfy7x — Usain St. Leo Bolt (@usainbolt) February 25, 2018 