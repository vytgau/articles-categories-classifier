Įvarčius „Žalgiriui“ pelnė brazilas Elivelto 28-ą, Darvydas Šernas 61-ą ir rumunas Liviu Antalis, tolimu efektingu smūgiu pasižymėjęs per arbitro pridėtą laiką (90+2 min.). Svečiai iš Švedijos 16-ą min. pirmavo po Tobiaso Hyseno smūgio.  Apie 50 švedų fanų stadione elgėsi iššaukiančiai, per pertrauką susimušė su stadiono apsauga ir šiek tiek konfliktavo su „Žalgirio“ aistruoliais. Atvyko papildomos policijos pareigos, riaušių policijos autobusiukas – kartu su stadiono apsauga pareigūnams pavyko nuraminti aistras, tačiau policininkai greta švedų tribūnos budėjo visas rungtynes. Tai buvo istorinis mačas. Prieš 28-erius metus 1989-ų rugsėjo 13-ą dieną Vilniuje dabar jau neegzistuojančiame „Žalgirio“ stadione vykusias UEFA Europos taurės turnyro pirmo etapo rungtynes tarp šių dviejų komandų rezultatu 2:0 (1:0) laimėjo žalgiriečiai. Tąsyk mūsiškiams abu įvarčius pelnė Robertas Fridrikas (36-ą ir 86-ą min.). Geteborgo ekipa buvo 1982 ir 1987 metų šio turnyro nugalėtoja. Nors atsakomose rungtynėse „Žalgiris“ minimaliai (0:1) nusileido Švedijos ekipai, bet namuose sukauptos persvaros pakako, kad reprezentacinė Lietuvos komanda pirmą kartą patektų į kitą UEFA taurės turnyro antrą etapą. Prieš rungtynes buvo pagerbti ir jubiliejaus suvenyrais apdovanoti „Žalgirio“ veteranai, sveikinimo žodį stadione tarė Lietuvos Prezidentas Valdas Adamkus, o iš TV ekrano – ir šalies vadovė Dalia Grybauskaitė. Pirmą simbolinį smūgį aikštės viduryje atliko R. Fridrikas. Jau 4-ą min. Bahrudinas Atajičius išsiveržė vienas prieš 18-metį varžovų vartininką Pontusą Dahlbergą, bet jo nepergudravo. 16-ą min. svečiai iš Švedijos išsiveržė į priekį, kai skersavimą iš dešinio sparno „uždarė“ T. Hysenas – 0:1. 28-ą min. „Žalgirio“ brazilas Elivelto smūgiu galva iš arti išlygino skirtumą – 1:1. Jam tikslų perdavimą atliko Serge'as Nyuiadzi. 40-ą min. Arminas Vitkauskas išgelbėjo vilniečius atrėmęs T. Hyseno smūgį iš arti. Po pirmo kėlinio buvo lygu 1:1.  Prieš antro kėlinio pradžioje vartininkas Saulius Klevinskas pakeitė A. Vitkauską, o svečių vartų saugas Erikas Dahlinas pakeitė P. Dahlbergą. 48-ą min. Mikaelio Bomano smūgį atrėmė S. Klevinskas. Šioje atkarpoje aktyvesni buvo Geteborgo futbolininkai. 61-ą min. ką tik aikštėje po keitimo pasirodęs D. Šernas persvėrė rezultatą „Žalgirio“ naudai – 2:1. Mūsiškių puolėjas po kampinio galva nukreipė kamuolį į varžovų vartus. 58-ą min. D. Šernas pakeitė B. Atajičių. Savo ruožtu, tuo pačiu metu vietoje Mahamane'ą Traore į aikštę žengė L. Antalis. 64-ą min. naujoką iš Čilės Diego Oyarzuną pakeitė Linas Klimavičius. 69-ą min. aikštėje pasirodė Vytautas Lukša (vietoje Elivelto) ir Saulius Mikoliūnas (vietoje S. Nyiuadzi). Po kelių minučių S. Mikoliūnas patyrė traumą ir jį 74-ą min. pakeitė Rolandas Baravykas. Rungtynių pabaigoje keletą pavojingų atakų surengė „Goeteborg“ ekipa, bet patikimai žaidė S. Klevinskas. 90+2 min. D. Šernas pelnė antrą savo ir trečią komandos įvartį, bet jo teisėjas neįkaitė dėl nuošalės. Po akimirkos žalgiriečių naujokas iš Rumunijos L. Antalis atliko tolimą „šūvį“ ir į švedų vartus krito trečias įvartis – 3:1. „Žalgirio“ gražią ir pelnytą pergalę vainikavo fejerverkas virš LFF stadiono. Rezultatas: „Žalgiris“ 3 – 1 „IFK Goeteborg“ 16' Tobaias Hysen [0 - 1] 28' Elivelto [1 - 1] 61' Darvydas Šernas [2 - 1] 90+2' Liviu Antal [3 - 1]  „Žalgirio“ starto sudėtis:  „IFK Goeteborg“ starto sudėtis: Elvan i Litauen #ifkgbghttps://t.co/WQhMd2UVKS pic.twitter.com/oSq71vHasj — IFK Göteborg (@IFKGoteborg) 27 June 2017  „Žalgirio“ futbolininkai Čempionų lygos atrankos antro etapo pirmas rungtynes su Razgrado „Ludogorec“ (Bulgarija) ekipa žais liepos 12-ą dieną Vilniuje.