Viduryje korto mėginusi atremti varžovės smūgį amerikietė griuvo – visi išgyveno siaubo akimirką, kai B. Mattek-Sands ėmė klykti iš skausmo ir prašyti pagalbos. Po 20 minučių jau apgulta personalo ir medikų amerikietė buvo išgabenta į ligoninę. What a terrible thing to happen to Bethanie Mattek-Sands — her knee just crumbled. #Wimbledon pic.twitter.com/qlKaOxa1vr — Jeremy Vine (@theJeremyVine) July 6, 2017  Prieš šiurpą keliantį incidentą B. Mattek-Sands laimėjo pirmąjį setą, o antrąjį pralaimėjo. Amerikietė yra dvejetų varžybų specialistė ir Vimbldone kovojo poroje su Lucie Safarova. Į vienetų varžybas ji gavo vardinį kvietimą. B. Mattek-Sands poroje su L. Safarova yra laimėjusi paskutinių trijų Didžiojo kirčio turnyrų dvejetų turnyrus „US Open“, „Australian Open“ ir „French Open“. Be abejo, ji tikėjosi, kad pavyks surinkti visą „auksinį“ ketvertą, jei pavyktų laimėti Vimbldone. Atrodo, ši svajonė bent artimiausiu metu liks neįgyvendinta.