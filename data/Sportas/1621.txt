Stovykloje, kurioje trenerių štabas išbando mažiau patirties rinktinėje turinčius žaidėjus, tai buvo pirmosios kontrolinės rungtynės. Sudėtyje buvę futbolininkai gavo pasireikšti po kėlinį. Pirmajame kėlinyje abi komandos kontroliavo kamuolį apylygį laiko tarpą, bet Lietuva buvo pavojingesnė rengiant išpuolius prie oponentų vartų. Realiausią progą turėjo Manfredas Ruzgis, kuriam pritrūko labai mažai, kad galva pasiųstų kamuolį į vartus. Antrajame kėlinyje kovos aikštėje taip pat netrūko, bet ledai buvo pralaužti tik rungtynių pabaigoje. 87-ąją minutę lietuviai įžaidė kampinį ir po nesėkmingai pasibaigusio varžovų bandymo neutralizuoti pavojų, Martynas Medelinskas tiksliai pasiuntė kamuolį į vartus. Kitas rungtynes lietuviai žais ketvirtadienį su Danijos 19-mečių rinktine. Sekmadienį C. Falcho auklėtiniai išbandys jėgas su Jekaterinburgo „Ural“ (Rusija) klubu. Rungtynių statistika Lietuva U-21 – Larnakos AEK 1:0 (0:0) Larnakos stadionas Įvartis: 87 min. M. Medelinskas (1:0) Lietuvos startinė sudėtis: Lukas Paukštė, Rimvydas Sadauskas, Sigitas Olberkis, Ričardas Šveikauskas, Domantas Šimkus, Klaidas Janonis, Skirmantas Rakauskas, Domantas Antanavičius, Matas Vareika, Edvinas Baniulis, Manfredas Ruzgis. Antrasis kėlinys: Lukas Paukštė, Džiugas Raudonius, Tomas Dombrauskis, Martynas Medelinskas, Aldas Korsakas, Matas Ramanauskas, Domantas Putrius, Aleksandr Levšin, Dovydas Virkšas, Svajūnas Čyžas, Ernestas Mickevičius.