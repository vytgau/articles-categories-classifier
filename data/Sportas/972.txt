Lietuvos komandai po du įvarčius pelnė Janas Bakulo, Aurimas Jonkus ir Julius Goštautas, vieną –Mantas Pelakauskas. Olandijos rinktinėje rezultatyviausiai žaidė Jesse Koopmanas. Jo sąskaitoje – 7 tikslūs metimai. Atsakomosios rungtynės kovo 3 dieną vyks Alytuje. Olandijos rinktinę nuo olimpinių žaidynių Rio de Žaneire prieš dvejus metus skyrė vos vienas taškas kovoje su prancūzais. Tuo tarpu Lietuvos rinktinė į Europos vandensvydžio šeimą po 13 metų sugrįžo vos prieš trejus metus. Atrankoje į Europos čempionatą 2015 metais lietuviai liko 22-ojoje vietoje. Europos čempionatas šių metų liepos mėnesį vyks Barselonoje (Ispanija). Vietą pirmenybėse jau užsitikrino aštuonios rinktinės - Kroatijos, Graikijos, Vengrijos, Italijos, Juodkalnijos, Rusijos, Serbijos ir Ispanijos. Tai stipriausios 2016 metų Europos čempionato komandos. Dar aštuonios rinktinės kovoja atrankoje.