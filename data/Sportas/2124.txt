Pastaruosius du sezonus 35 m. veteranas atstovavo „Trakams“ ir buvo riterių kapitonas. Šiemet A. Klimavičius A lygoje pelnė penkis įvarčius, iš kurių trys buvo 11 metrų baudiniai.Vienas iš jų krito ir į „Jonavos“ vartus, kai futbolininkas penktame rate pelnė pergalingą įvartį savo ekipai. Gynėjas gimė ir augo Panevėžyje, kur nuo 2000 m. žaidė gimtojo miesto „Ekrano“ komandoje. Su šiuo klubu futbolininkas kėlė A lygos nugalėtojų taurę. Po septynerių metų Panevėžyje žaidėjas išvyko į Rusijos „Dinamo“ komandą, vėliau jo karjera pakrypo į Jakaterinburgo „Ural“, Novosibirsko „Sibir“ klubus. Po kelerių metų Rusijoje A. Klimavičius išvyko į Kazachstaną, kol 2016 m. grįžo į Lietuvą ir pradėjo žaisti „Trakuose“. Šiemet veteranas padėjo riteriams pelnyti bronzą. A. Klimavičius yra ilgametis Lietuvos nacionalinės futbolo rinktinės narys, sužaidęs daugiau nei 40-yje rungtynių. Ketvirtą vietą A lygoje iškovojusi ir kitam sezonui komandą formuojanti „Jonava“ jau anksčiau pratęsė sutartis su Aurimu Tručinsku, Martynu Dapkumi ir Klaudijumi Upstu.