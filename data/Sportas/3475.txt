Ispanas buvo itin nepatenkintas varžybų metu, kai minėtasis J. Palmeris kirto vieną iš posūkių ir nesutiko užleisti pozicijos varžovui. Vėliau teisėjai britui skyrė 5 sek. baudą, o kai pastarasis dėl technikos gedimo pasitraukė iš lenktynių, F. Alonso radijo ryšiu komandai pasakė tik vieną žodi: „Karma.“ „Į posūkį mudu atvažiavome vienas šalia kito, stabdėme vėlai. Man pavyko įveikti posūkį, tuo tarpu Jolyonas jį kirto ir atsidūrė priekyje manęs“, – pasakojo F. Alonso. „Tokiais atvejais taisyklės labai aiškiai nurodo ką turi padaryti taip pasielgęs sportininkas – jis privalo užleisti poziciją. Bet šį kartą, panašu, kad teisėjai buvo padauginę „Heineken“ alaus. Ne man spręsti kaip jie matė visą šį incidentą. Kai kovoju dėl 16-17 vietos, man tai nelabai rūpi. Bet sirgaliai nori matyti normalias lenktynes, o ne vakarėlį.“ F. Alonso mano, kad varžovui skirta 5 sek. bauda buvo per švelni. „Problemas, kurių turėjome su pavarų dėže, kilo dėl to, jog Palmeris važiavo priekyje mūsų 3-4 ratus. Jei futbole palietus kamuolį ranka skiriama bauda, tokiu atveju visada turėtų būti skiriama bauda.“ Daugiau F-1 naujienų skaitykite čia.