Abu įvarčius nugalėtojams pelnė Ovidijus Verbickas (62-ąją min. - iš 11 m, 78). Čempionate pirmaujanti „Sūduva“ po devynerių rungtynių turi 25 taškus ir antrąją vietą užimantį Vilniaus „Žalgirį“ lenkia devyniais taškais. „Palanga“ su 9 taškais po dešimties mačų turnyro lentelėje žengia penkta.  Sunkiai A lygos sezoną pradėjusi „Trakų“ komanda po truputį įgauna pagreitį. Trakiškiai šalies čempionate iškovojo antrą pergalę iš eilės, kai antradienį LFF stadione rezultatu 1:0 (0:0) palaužė „Kauno Žalgirio“ atstovus. 72 minutę dešiniuoju kraštu spurtavęs Valdemaras Borovskis atliko perdavimą į baudos aikštelę, o ten Svajūnas Čyžas galva įsuko kamuolį į vartus – 1:0. Įgiję pranašumą „Trakų“ futbolininkai didesnį dėmesį skyrė savų vartų saugumui ir nesunkiai atrėmė padrikus kauniečių bandymus išlyginti rezultatą. O paskutinę pridėto laiko minutę po dar vieno V. Borovskio rezultatyvaus perdavimo tašką rungtynėse padėjo Justinas Marazas – 2:0. Po šios pergalės „Trakai“ įsitvirtino trečioje A lygos vietoje ir iki taško priartėjo prie Vilniaus „Žalgirio“ futbolininkų. Tiesa, pastarieji yra sužaidę rungtynėmis mažiau. 