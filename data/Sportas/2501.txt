Mačas tarp ispano ir belgo truko 2 val. 38 min. – tai buvo pirmoji D. Goffino pergalė prieš R. Nadalį per tris tarpusavio akistatas. Netrukus po šio mačo 31-erių R. Nadalis paskelbė nebetęsiantis turnyro. Tokio sprendimo priežastis – kairiojo kelio skausmai. „Negaliu tęsti turnyro būdamas tokios fizinės būklės, – trumpai savo pasitraukimą komentavo ispanas. – Šis mano teniso sezonas baigtas.“ Kaip jau skelbta, kitame grupės susitikime 26-erių metų bulgaras Grigoras Dimitrovas (6) 6:3, 5:7, 7:5 nugalėjo 24-erių metų austrą Dominicą Thiemą (4). Turnyro, kuriame dalyvauja aštuoni geriausi sezono žaidėjai, prizų fondą sudaro 8 mln. JAV dolerių.