Moterų varžybų paskutinę dieną Lietuvos rinktinė 6:1 (4:1, 0:0, 2:0, 0:0) sutriuškino Kroatijos komandą ir užėmė turnyre trečiąją vietą. Mūsų komanda nuo pirmųjų minučių dominavo rungtynėse, jau 13 min. pirmavo 4:0 ir neleido varžovėms net pagalvoti apie teigiamą rezultatą. Lietuvos rinktinei šį kartą 2 įvarčius pelnė Kristina Poškutė (1 ir 45 min. po mažųjų kampinių), po kartą pasižymėjo Dovilė Juraitė (6), Viktorija Bogdanova (11), Kotryna Kartanovič (13) ir Ugnė Chmeliauskaitė (34). Aukštesnės vietos Lietuvos komandai užimti neleido Turkijos rinktinė, paskutiniąją varžybų dieną 2:1 įveikusi iki tol nesuklupusias Šveicarijos riedulininkes ir tapusi čempione. Turkijos komanda turnyre surinko 10 taškų, Šveicarijos – 9, Lietuvos – 7, Kroatijos – 3, Slovėnijos – 0. Vyrų varžybas Lietuvos rinktinė užbaigė kiek apmaudžiu pralaimėjimu Slovakijos ekipai rezultatu 1:3 (1:0, 0:0, 0:1, 0:2). Mūsų komandai jau 8 min. Kristis Bubnelis pelnė įvartį ir šią persvarą pavyko išsaugoti labai ilgai. Deja, trečiojo kėlinio pabaigoje varžovai rezultatą išlygino, o ketvirtajame pelnė dar du įvarčius. Lietuvos rinktinei tai buvo paskutinės rungtynės čempionate, tačiau kitos komandos dar rungtyniaus sekmadienį. Dėl 5-7 vietų kovojusioje C grupėje mūsų ir Slovakijos rinktinės dabar turi po 3 taškus, o Maltos – 0. Galutines komandų vietas nulems šeštadienio rungtynės tarp slovakų ir maltiečių.