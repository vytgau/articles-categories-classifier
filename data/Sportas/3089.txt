Dalyviai jėgas išbandė keturiose rungtyse: pusmaratonio, kurio rezultatai įtraukti į Lietuvos bėgimo taurės įskaitą, 10,5 km ir 3 km distancijose, o mažiausi šventės dalyviai įveikė 400 metrus. Pusės maratono distancijoje nugalėjo Ruslanas Seitkalijevas iš Vilkyčių, kuris 21,098 km nuotolį įveikė 1.13:17 val. Antrą vietą užėmė užėmė Dainius Gorskis („Lukas“), kuris nuo nugalėtojo atsiliko kiek daugiau nei 2 min. (1.15:13,3 val.), tačiau vos keliomis dešimtosiomis sekundės dalimis aplenkė trečią vietą užėmusį vilnietį Karolį Urbelionį („Vilniaus bėgimo klubas“, 1.15:13,7 val.). Moterų gretose nugalėjo Dalia Lukošienė („Bėgimo klubas“) iš Šiaulių, kuri nuotolį įveikė per 1.29:17 val. Antrą vietą užėmė Kristina Vaidelinskienė („Bėgimo klubas“, Šiauliai) – 1.31:58 val., trečia liko kaunietė Virginija Višinskienė („I Run“, 1.41:55 val.). Perpus trumpesniame nuotolyje nugalėjo šiaulietis Gintaras Andruška, kuris 10,5 km nuotolį įveikė per 37:31 min., antrą vietą iškovojo Kęstutis Lomsargis iš Klaipėdos (38:01 min.), trečias – Darius Kasparavičius (Šilutės raj., 39:01 min.). Moterų gretose nugalėjo Vilmantė Gruodytė iš Klaipėdos – 43:26 min., antrą vietą užėmė iš sostinės atvykusi Iveta Petraitytė („Vilniaus bėgimo klubas“, 45:25 min.), trečia – Inga Cimarmanaitė („Vilniaus bėgimo klubas“, 45:39 min.). 3 km rungtyje nugalėjo Nerijus Ruzveltas (9:28 min.) ir Karolina Zeleniūtė (12:27 min.). Bėgimo šventę Kretingoje užbaigė mažiausiųjų bėgimas, kuriame vaikai turėjo įveikti 400 metrus. Šis Šv. Pranciškaus taurės bėgimas Kretingoje yra vienintelis Lietuvoje išskirtinai akcentuojantis socialinių problemų viešinimą ir pagalbos galimybes bendruomenės nariams. Čia išskirtinis dėmesys šiame bėgime skiriamas Kretingos rajono visuomeninės labdaros organizacijos ,,Rūpestėliai“ besilankantiems asmenims. Besibaigiančiame Lietuvos bėgimo taurės sezone liko vos du etapai: artimiausią šeštadienį (spalio 7 d.) bėgikus kvies Pakruojo dvaro takai, o sezonas tradiciškai bus užbaigtas Rumšiškių pusės maratono bėgimu „Aplink Lietuvą“ (spalio 22 d.). Registruotis kviečiame www.begimotaure.lt svetainėje. Artimiausi etapai: 12 etapas, spalio 7 d. – bėgimas Pakruojo dvaro takais. 13 etapas, spalio 22 d. – Rumšiškių pusės maratono bėgimas „Aplink Lietuvą“.  Visi Lietuvos bėgimo taurės 2017 m. etapų įskaitinių distancijų nugalėtojai: 1. Naujametinis bėgimas „Kėdainiai-2017“ (10 km) – Tadas Pavolis / Nadežda Roždestvenskaja 2. „Obeliskas A. Kulviečiui – Jonava“ (15 km) – Justinas Beržanskis / Kamilė Vaidžiulytė 3. „Nuotykių lenktynėse aplink Rėkyvos ežerą“ (14,5 km) – Vilius Aleliūnas / Vesta Ambrazaitė 4. „Senvagė 2017“ (10,5 km) – Remigijus Šnioka / Loreta Petkevičienė 5. LAF taurės 1 val. bėgimas, XXV-oji „Sūduvos taurė“ – Paulius Bieliūnas / Gitana Akmanavičiūtė 6. „Bėk už Marijampolę 2017“(21,195 km) – Paulius Bieliūnas / Gitana Akmanavičiūtė 7. Šėtos bėgimas (10 km) – Jonas Stankevičius / Eglė Sakalaitė 8. „Aplink Elektrėnų marias“ (21,195 km) – Mindaugas Viršilas / Eurelija Venskaitytė 9. Žaslių bėgimas (7,8 km) – Mindaugas Viršilas / Teklė Emilija Gvildytė 10. „Biržų kilometrai“ (21,195 km) – Antanas Žukauskas / Gitana Akmanavičiūtė