Vyrų varžybose nugalėtojo titulą ginantis 36-erių metų šveicaras Rogeris Federeris (2-oji pasaulio raketė) 6:2, 7:5, 6:4 nugalėjo 31-erių metų prancūzą Richardą Gasquet (31-oji raketė).  Penkis kartus (2004, 2006, 2007, 2010 ir 2017 m.) „Australian Open“ čempionu tapęs Šveicarijos tenisininkas aštuntfinalyje žais su 25-erių metų vengru Martonu Fucsovicsu (80-oji raketė). Šešiskart (2008, 2011, 2012, 2013, 2015, 2016 m.) „Australian Open“ čempionas 30-metis serbas Novakas Džokovičius (14-oji raketė) šeštadienį 6:2, 6:3, 6:3 nugalėjo 29-erių metų ispaną Albertą Ramosą-Vinolasą (22-oji raketė).  N. Djokovičiui pergalės iškovoti nesutrukdė ir stiprūs klubo skausmai, dėl kurių atletas antrajame sete paprašė pertraukos ir medicininės pagalbos. Jos sulaukęs, serbas galėjo tęsti susitikimą. Kitame etape N. Džokovičius kovos su 21-erių metų Pietų Korėjos atstovu Hyeon Chungu (58-oji raketė), kuris pateikė bene didžiausią šeštadienio staigmeną ir 5:7, 7:6 (7-3), 2:6, 6:3, 6:0 eliminavo 4-ąją pasaulio raketę vokietį Alexandrą Zverevą.  Moterų vienetų varžybų trečiajame rate pirmoji pasaulio raketė 26-erių metų rumunė Simona Halep beveik keturias valandas trukusioje alinančioje kovoje 4:6, 6:4, 15:13 įveikė 24-erių metų amerikietę Lauren Davis (76-oji raketė).  2008 metų „Australian Open“ turnyro nugalėtoja 30-metė rusė Marija Šarapova (48-oji raketė) 1:6, 3:6 pralaimėjo 29-erių metų vokietei Angelique Kerber (16-oji raketė).  Turnyro prizų fondą sudaro 55 mln. Australijos dolerių. Šeštadienį vykusių vienetų susitikimų rezultatai: Moterys. III ratas. Simona Halep (Rumunija, 1) - Lauren Davis (JAV) 4:6, 6:4, 15:13 Karolina Pliškova (Čekija, 6) - Lucie Šafarova (Čekija, 29) 7:6 (8-6), 7:5 Caroline Garcia (Prancūzija, 8) - Aleksandra Sasnovič (Baltarusija) 6:3, 5:7, 6:2 Madison Keys (JAV, 17) - Ana Bogdan (Rumunija) 6:3, 6:4 Naomi Osaka (Japonija) - Ashleigh Barty (Australija, 18) 6:4, 6:2 Barbora Strycova (Čekija, 20) - Bernarda Pera (JAV) 6:2, 6:2 Angelique Kerber (Vokietija, 21) - Marija Šarapova (Rusija) 6:1, 6:3 Su-We Hsieh (Taivanas) - Agnieszka Radwanska (Lenkija, 26) 6:2, 7:5. Vyrai. III ratas. Roger Federer (Šveicarija, 2) - Richard Gasquet (Prancūzija, 29) 6:2, 7:5, 6:4 Hyeon Chung (Pietų Korėja) - Alexander Zverev (Vokietija, 4) 5:7, 7:6 (7-3), 2:6, 6:3, 6:0 Dominic Thiem (Austrija, 5) - Adrian Mannarino (Prancūzija, 26) 6:4, 6:2, 7:5 Tomaš Berdych (Čekija, 19) - Juan Martin del Potro (Argentina, 12) 6:3, 6;3, 6:2 Novak Djokovič (Serbija, 14) - Albert Ramos-Vinolas (Ispanija, 21) 6:2, 6:3, 6:3 Fabio Fognini (Italija, 25) - Julien Benneteau (Prancūzija) 3:6, 6:2, 6:1, 4:6, 6:3 Tennys Sandgren (JAV) - Maximilian Marterer (Vokietija) 5:7, 6:3, 7:5, 7:6 (7-5) Marton Fucsovics (Vengrija) - Nicolas Kicker (Argentina) 6:3, 6:3, 6:2.