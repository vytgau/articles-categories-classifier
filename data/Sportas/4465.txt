19-metis R. Vrzesinskis (2002) antrajame rate - aštuntfinalyje - žais su 23-ejų metų tautiečiu Juliumi Tverijonu (1487), kuris pirmadienį 6:2, 7:5 įveikė 20-metį rusą Ivaną Davydovą (755). Patekdamas į aštuntfinalį, R. Vrzesinskis užsitikrino vieną Teniso profesionalų asociacijos (ATP) reitingo tašką. Vienetų varžybose taip pat dalyvauja Laurynas Grigelis, T. Vaišė ir Tadas Babelis. Dvejetų varžybų pirmajame rate pirmadienį lietuviai Feliksas Sakalauskas ir Tomas Vaišė 6:2, 6:1 įveikė tautiečius Matą Supranavičių ir Justą Trainauską. Kiti lietuviai Paulius Matulevičius bei Simonas Žukauskas 4:6, 0:6 nusileido prancūzams Gabrieliui Petitui ir Francois Vibertui. Turnyro prizų fondą sudaro 15 tūkst. JAV dolerių.