Natalija Paulauskaitė užėmė 93-iąją poziciją, o Diana Rasimovičiūtė – 94-ąją. Nugalėjo be klaidų šaudžiusi italė Dorothea Wierer – 41 min. 29 sek. Antrąją vietą užėmė kartą prašovusi ir vieną baudos minutę gavusi suomė Kaisa Makarainen (+12,7 sek.), o trečiąją – klaidų šaudykloje išvengusi kanadietė Rosanna Crawford (+21,2 sek.). 32-ejų metų N. Kočergina (4 b. min.) nugalėtojai pralaimėjo 6 min. 53,5 sek., 26-erių metų N. Paulauskaitė (3 b. min.) – 8 min. 6,1 sek., o 33-ejų metų D. Rasimovičiūtė (5 b. min.) – 8 min. 7,6 sek. Lenktynėse dalyvavo 102 biatlonininkės. Bendroje pasaulio taurės įskaitoje po 11 lenktynių pirmauja Slovakijos atstovė Anastasija Kuzmina (454 tšk.). Antrąją vietą užima K. Makarainen (429 tšk.), trečiąją - D. Wierer (378 tšk.). Iš viso klasifikuotos 85 sportininkės.