Mūsų šalies plaukikas nuotolį įveikė per 54,87 sek. Greičiau plaukė tik rusas Grigorijus Tarasevičius (54,24 sek.) ir švedas Gustavas Hokfeltas (54,83 sek.). Kitas lietuvis Gytis Stankevičius (55,36 sek.) finale aplenkė vieną varžovą ir užėmė septintą vietą. Rokas Juozelskis (57,06 sek.) laimėjo šio rungties C finalą ir galutinėje įskaitoje užėmė 17-ąją vietą. D. Rapšys varžybose Švedijoje iškovojo aukso medalius 200 m plaukimo nugara ir 200 m laisvuoju stiliumi rungtyse. Vyrų 200 m plaukimo peteliške finale mūsų šalies atstovas Deividas Margevičius (2.00,98) finišavo ketvirtas. Iki trečiosios vietos jam pritrūko 1,75 sek. Vyrų 100 m plaukimo laisvuoju stiliumi C finale Povilas Strazdas (51,23 sek.) buvo ketvirtas, o galutinėje įskaitoje užėmė 20-ąją vietą.