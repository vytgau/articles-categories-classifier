Ukrainietis nuo 2005 metų reguliariai dirba salės futbolo treneriu ir yra pelnęs tarptautinį pripažinimą. 2014 metais J. Ryvkinas atvedę Ukrainos rinktinę į UEFA futsal čempionato stipriausiųjų penketą. Pažymėtina, jog naujasis treneris yra daugkartinis Ukrainos salės pirmenybių čempionas. Didelę patirtį sukaupęs strategas – Charkovo „Lokomotiv“ klubą net tris kartus paeiliui atvedė į elitinį UEFA taurės etapą. Lietuvos salės futbolo asociacija (LSFA) – atrinko iš viso tris kandidatus bei pateikė jų kandidatūras Lietuvos futbolo federacijos (LFF) Nepaprastų atvejų komitetui. LFF Nepaprastų atvejų komitetas, veikiantis tarp Vykdomojo komiteto posėdžio sesijų, nacionalinės futsal rinktinės treneriu paskyrė būtent J. Ryvkiną, nes jis atitiko daugiausiai LSFA iškeltų reikalavimų. Šis sprendimas turės būti patvirtintas artimiausiame LFF Vykdomojo komiteto posėdyje. Treneris pasiruošęs naujam iššūkiui – jau gruodžio 5 dieną lietuviai susitiks su Estijos komanda, o gruodžio 7 d. surems ginklus su latviais.