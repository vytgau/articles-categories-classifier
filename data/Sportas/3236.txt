Pasaulio čempione tapo 27-erių olandė Chantal Blaak. Ji 152,8 km (8 ratai po 19,1 km) nuvažiavo per 4 val. 6 min. 30 sek. (vid. greitis – 42,075 km/h). 2-23 vietas užėmusios dviratininkės nuo nugalėtojos atsiliko 28 sek. Sidabro medalį pelnė australė Katrin Garfoot, o bronzos – nugalėtojos titulą gynusi danė Amalie Dideriksen. Į 20-uką pateko net penkios Nyderlandų atstovės iš aštuonių. Rio de Žaneiro olimpinių žaidynių čempionė olandė Anna van der Breggen užėmė 8-ą, 2014 metų pasaulio čempionė prancūzė Pauline Ferrand Prevot – 11-ą, 2009 metų pasaulio čempionė italė Tatiana Guderzo (+36 sek.) – 38-ą, 2010 ir 2011 metų pasaulio čempionė kita italė Giorgia Bronzini (+1.19) – 45-ą, o Londono olimpinių žaidynių ir 2006, 2012 bei 2013 metų pasaulio čempionė olandė Marianne Vos (+1.50) – 47-ą vietas. Daiva Tušlaitė ir Justina Jovaišytė finišo nepasiekė. Lenktynėse dalyvavo 152 dviratininkės iš 46 šalių. Klasifikuotos 76 dviratininkės. R. Leleivytė 2010 metais pasaulio pirmenybėse finišavo aštunta, 2011 metais – devinta. Pernai ji pasaulio čempionate užėmė 19-ą vietą. Šių metų Europos čempionate Rasa finišavo 12-a. Sekmadienį 11.05-17.45 val. pasaulio čempionate vyks vyrų grupinės lenktynės (267,5 km). Jose startuos ir Lietuvos čempionas Ignatas Konovalovas. Tuo metu jaunių vaikinų grupinėse lenktynėse šeštadienį iš lietuvių aukščiausią vietą užėmė Romas Zubrickas. Ji finišavo 84-as. Nugalėjo danas Julius Johansenas. Jis 133,8 km nuvažiavo per 3 val. 10 min. 48 sek. (vid. greitis - 42,075 km/val.). 2-23 vietas užėmę dviratininkai nuo nugalėtojo atsiliko 51 sek. Sidabro ir bronzos medalius pelnė italai Luca Rastelli ir Michele Gazzoli. Į dešimtuką pateko net trys Italijos dviratininkai. Lietuvos jaunių čempionas R. Zubrickas nuo nugalėtojo atsiliko 8 min. Kęstutis Vaitaitis (+13.38) užėmė 109-ą vietą, o Mantas Januškevičius nefinišavo. Lenktynėse dalyvavo 186 dviratininkai iš 61 šalies. Finišą pasiekė 129 dviratininkai.