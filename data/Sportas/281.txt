Organizatoriai drauge su partneriais pasirūpino, kad į čempionatą būtų galima atvykti greitai ir patogiai iš tolimiausių šalies kampelių, tad didžiausią metų sporto šventę pamatys tolimausių šalies kampelių gyventojai. Oficialus čempionato vežėjas UAB „Kautra“ ledo ritulio gerbėjams paruošė puikų pasiūlymą – specialūs autobusai fanus atveš į visas Lietuvos ledo ritulio rinktinės rungtynes. Ledo ritulio fanai autobusais bus atvežami iki pat „Žalgirio arenos“, o po rungtynių parvežami atgal į miestą iš kurio atvyko. Čempionato metu autobusais ledo ritulio fanai bus vežami net iš 8 šalies miestų – Vilniaus, Elektrėnų, Klaipėdos, Marijampolės, Alytaus, Druskininkų, Vilkaviškio bei Prienų. „Norime į čempionatą atvežti kuo daugiau ledo ritulio fanų iš visos Lietuvos. „Mūsų svajonių komanda“ vadinamai rinktinei reikalingas maksimalus palaikymas, o ir pasaulio čempionatai mūsų šalyje vyksta ne kiekvienais metais, tad tikiu autobusai bus pilni“, – kalbėjo „Kautros“ marketingo grupės vadovas Mindaugas Sakalauskas. „Palaikymas rungtynių metu labai reikalingas. Žaidžiant visada jauti pilnų tribūnų energiją ir tai užveda. Tikiu, kad sirgalių Kaune čempionato metu bus daug. O mūsų rėmėjų, „Kautros“ pagalba mūsų žaidimą galės pamatyti visi norintys“,– apie galimybę autobusai atkeliauti į Kauno „Žalgirio“ areną sakė rinktinės pagrindinis vartininkas Mantas Armalis. Autobusai veš į visas penkias Lietuvos ledo ritulio rinktinės rungtynes. Vienos kelionės kaina pirmyn/atgal tik nuo 7,9 eur.