Pirmoje ATP reitingo vietoje metus baigsiančią Ispanijos teniso superžvaigždę Prancūzijoje sustabdė kelio trauma. Geriausias pasaulio tenisininkas penktadienio popietę turnyro ketvirtfinalyje turėjo kovoti su serbu Filipu Krajinovičiumi. Likus vos kelioms valandoms iki susitikimo R. Nadalis apgailestaudamas pranešė, jog žaisti negalės bei išreiškė viltį pasveikti kuo greičiau. R. Nadalis viliasi išsilaižyti žaizdas iki lapkričio 12 dieną startuosiančio „ATP Finals“ turnyro Londone, tačiau reabilitacijos forsuoti neketina. „Noriu žaisti Londone, tačiau dabar galvoju ne apie tai. Dabar mano galvoje sukasi mintys apie tai, kaip išsaugoti savo karjerą ir sugebėti toliau žaisti tenisą“, – sakė ispanas.