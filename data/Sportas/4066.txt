Antruoju savo metimu Andrius Gudžius diską švystelėjo 69,21 m, pagerino savo asmeninį rekordą ir varžovus iškart pasiuntė į lengvą nokdauną. Pirmuoju bandymu Andrius diską numetė 67,52 m, trečiuoju diskas skriejo 63,43 m. Ketvirtasis bandymas nebuvo įskaitytas. Antroje vietoje (po ketvirto metimo) – vos dviem centimetrais Andriui nusileido švedas Danielis Stahlis (69,19 m), trečias amerikietis – Masonas Finley (68,03 m). Po švedo D. Stahlio penkto metimo pakilo teisėjo raudona vėliavėlė. A. Gudžius savo penktuoju metimu rezultato taip pat nepagerino – 63,98 m. Visiems finalo dalyviams buvo likę mesti po paskutinį metimą. Tačiau A. Gudžiaus rezultato niekas nepagerino ir lietuvis iškovojo auksą! Jo antrasis metimas tapo auksiniu, naujojo pasaulio čempiono rezultatas – 69,21 m. Aukso medalį lėmė vos 2 centimetrai: antrą vietą užėmęs švedas Danielis Stahlis diską metė 69,19 m, bronzos medalį iškovojo amerikietis Masonas Finley – 68,03 m. Londone Andrius Gudžius nutraukė 12 metų trukusią medalių sausrą: būtent tiek metų praėjo nuo paskutinio lietuvių apdovanojimo planetos pirmenybėse, kai Virgilijus Alekna 2005 metais Suomijos sostinėje Helsinkyje iškovojo auksą. Top 6 after three rounds of discus throwing #IAAFworlds Live here: https://t.co/8wydaak7kA pic.twitter.com/UyiQXL3gGn— IAAF (@iaaforg) August 5, 2017  Andrius Gudzius of Lithuania wins the men's discus at #IAAFworlds after a PB 69.21m Full results here: https://t.co/wHh4qSV6Vu pic.twitter.com/Mt2UUvE3q4— IAAF (@iaaforg) August 5, 2017  *** Primename, kad vėlų penktadienio vakarą Londone (Didžioji Britanija) rungties kvalifikacijoje 26-erių disko metikas jau pirmu bandymu prasiskynė kelią į finalą. Atrankos varžybose vienintelis Lietuvos atstovas įrankį švystelėjo 67,01 m. Finalo normatyvas – 64,50 m – jam pakluso jau pirmu metimu. Kitų dviejų mėginimų kaunietis atsisakė, taupydamas jėgas prieš šeštadienį vakare laukiančią kovą dėl medalių.