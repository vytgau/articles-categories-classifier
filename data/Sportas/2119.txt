„Chelsea“ greitai atsitiesė po savaitgalį gauto antausio nuo autsaiderių „West Ham“ futbolininkų. Įvarčius įtikinamai laimėtose rungtynėse „aristokratams“ pelnė Tiemoue Bakayoko (23 min.), Willianas (43 min.) ir Pedro Rodriguezas (50 min.). Atislikimą 92 min. sumažino Laurentas Depoitre. „Chelsea“ šiuo metu turi 35 taškus ir turnyro lentelėje užima trečiąją poziciją. Tiek pat taškų turi antroje vietoje esantys, bet rungtynėmis mažiau žaidę „Manchester United“ futbolininkai. Pirmauja „Manchester City“ ekipa, kurios sąskaitoje 46 taškai po 16-os mačų. Kiti rezultatai „Burnley“ 1 – 0 „Stoke“ 89' Ashley Barnesas [1-0] „Crystal Palace“ 2 – 1 „Watford“ 71' Roberto Pereyra [0-1] 89' Bakary Sako [1-1] 92' Jamesas McArthuras [2-1] Likusios 17-ojo turo rungtynės bus žaidžiamos trečiadienio vakarą.