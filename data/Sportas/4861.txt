„Aš pasiimsiu pakelį prezervatyvų, nes niekada negali žinoti, kur tos podiumo vištytės trankosi“, – J. Bakelantsas sakė belgų laikraščiui „Het Laastse Nieuws“, paklaustas apie seksualinę abstinenciją per tris savaites truksiančias „Tour de France“ lenktynes. „Tour de France“ ir kai kuriose kitose aukšto rango dviratininkų lenktynėse merginose etapo pabaigoje nugalėtojui ir prizininkams teikia gėles, dovanas, lyderių marškinėlius ir pabučiuoja nugalėtoją į abu skruostus. Netrukus pats J. Bakelantsas ir jo atstovaujama komanda „AG2R-La Mondiale“ atsiprašė už netinkamą ir „labai blogo skonio“ komentarą. „Tour de France“ organizatoriai taip pat pareikalavo, kad dviratininkas viešai atsiprašytų už savo „seksistinį“ požiūrį. 31-erių metų J. Bakelantsas yra vedęs ir augina dukterį. Šių metų „Tour de France“ lenktynės liepos 1-ą dieną 17.30 val. Lietuvos laiku prasideda Vokietijos mieste Duseldorfe. Lenktynių finišas – liepos 23-ią Paryžiuje. Vadinamoms „podiumo merginoms“ yra draudžiama net kalbėti ir bendrauti su sportininkais. 2013 metais „Tour of Flanders“ lenktynėse Slovakijos dviratininkas Peteris Saganas įgnybo apdovanojimus teikusiai Majai Leye į sėdynę ir turėjo atsiprašyti už savo elgesį.