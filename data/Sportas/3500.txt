Nuo Vilniaus Artikatedros iki LFF stadiono ultros surengė įspūdingą eiseną, kurią lydėjo skanduotės, dainos, dūmų užtaisai, sprogimai bei deglai. Dažnas, išvydęs eiseną griebėsi telefoną ir stengėsi įamžinti efektingą, valandą trukusią futbolo sirgalių eiseną. Ne vienoje vietoje lietuviai prasilenkdavo su dar baruose laiką leidusiais Škotijos rinktinės sirgaliais. Pastarieji mūsiškius neretai palydėjo plojimais ar nuostabos kupinais žvilgsniais. Eiseną „sergėjo“ gana gausios policijos pajėgos. Maždaug apie 20:30 val. lietuviai pasiekė stadiono prieigas ir po truputį užėmė savo vietas tribūnoje, traukė vėliavas iš krepšių ir jas tvirtino prie aikštę nuo tribūnų skiriančios tvoros.  Pasaulio futbolo čempionato F grupės atrankos rungtynių tarp Lietuvos ir Škotijos pradžia – 21:45 val.