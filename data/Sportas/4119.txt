Iš Roberto Poškaus vairą perėmęs ir nuo antro klubo sezono A lygoje pradžios dirbęs D. Vencevičius kol kas lieka klube, tačiau rugpjūčio 6 d. rungtynėse su „Trakais“ ekipai jau vadovaus vyr. treneriu paskirtas M. Čepas, kuris klube dirba nuo sausio mėnesio. Nemažą dalį savo karjeros 38 m. buvęs futbolo žaidėjas, o dabar futbolo treneris praleido Vilniaus „Žalgiryje“, kuriam vadovo sunkiu klubui laikotarpiu. Jo dėka legendinis šalies klubas išliko futbolo žemėlapyje, o M. Čepas tapo vienu iš „Žalgirio“ atgimimo simbolių. Vėliau, palikęs dabartinių Lietuvos čempionų gretas, futbolo treneris 2013 m. tapo Gargždų „Bangos“ strategu, o po to beveik dvejus metus tokias pačias pareigas ėjo Utenos „Utenio“ klube, vėliau stažavosi užsienyje. Šiuo metu A lygoje „Jonava“ su 17 taškų užima 6 turnyrinės lentelės poziciją. Sudėtį atnaujinusio ir naujais vardais pasipildžiusio klubo valdyba kelia tikslą pakovoti dėl ketvirtos čempionato lentelės pozicijos.