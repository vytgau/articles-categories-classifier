DELFI TV kviečia stebėti ledo ritulio, krepšinio ir sportinių šokių varžybas. Olimpinio čempiono svajonė pildosi Olimpinis čempionas Darius Kasparaitis savaitgalį debiutuos Lietuvos ledo ritulio rinktinėje. 45 metų gynėjas gimtosios šalies rinktinės marškinėlius užsivilks Klaipėdos „Švyturio“ arenoje vyksiančiame Baltijos Iššūkio taurės turnyre. „Žaisti už Lietuvą visada buvo mano svajonė“, – vaizdo apžvalgoje pasakoja D. Kasparaitis, kuriam šią savaitę tai bus antras debiutas. Stipriausioje pasaulyje lygoje NHL net 14 sezonų žaidęs D. Kasparaitis antradienį pirmą kartą užsivilko savo gimtojo miesto Elektrėnų „Energijos“ komandos marškinėlius.  DELFI TV rodys visas Iššūkio taurės rungtynes. „Baltic Challenge Cup“ ledo ritulio turnyras Klaipėdos „Švyturio“ arena Lapkričio 10 d. (penktadienis) 16:30 Ukraina – Latvija 20:00 Lietuva – Estija Lapkričio 11 d. (šeštadienis) 13:00 Estija – Ukraina 16:30 Lietuva – Latvija Lapkričio 12 d. (sekmadienis) 13:00 Latvija – Estija 16:30 Lietuva – Ukraina Olimpinis prizininkas varžosi Klaipėdoje Penktadienį Klaipėdoje vyksta Lietuvos sunkiosios atletikos atskirų veiksmų čempionato finalai. Juose dalyvauja 70 merginų ir vaikinų, tarp jų ir Lietuvos rinktinės lyderiai, su olimpiniu prizininku Aurimu Didžbaliu priešakyje. Jiems tai bus pasirengimas lapkričio 28 dieną JAV vyksiančiam pasaulio čempionatui. Lietuvos sunkiosios atletikos atskirų veiksmų čempionatas Klaipėdos stadiono salė Lapkričio 10 d. (penktadienis) 10:00-19:00 varžybos Tikslas – Europos čempionatas Lietuvos moterų krepšinio rinktinė pradeda atrankos turnyrą į Europos čempionatą. Pirmas rungtynes lietuvės žais Kėdainiuose su Vengrija. Atrankos grupėje taip pat žais Rusijos ir Albanijos rinktinės. Į Europos čempionato finalinį etapą pateks visų aštuonių atrankos grupių nugalėtojos ir šešios geriausios antrąsias vietas užėmusios komandos. „Stengsimės būti pirmos. Mes turime būtinai patekti į Europos čempionatą“, – tvirtina Lietuvos rinktinės krepšininkė Kamilė Nacickaitė. Europos moterų krepšinio čempionato atrankos turnyras Kėdainių arena Lapkričio 11 d. (šeštadienis) 19:00 Lietuva – Vengrija LKL čempionate – dvivaldystė Lietuvos vyrų krepšinio rinktinė pasaulio čempionato atrankos turnyrą pradės po dviejų savaičių, todėl šį savaitgalį tęsis kovos Lietuvos krepšinio lygoje. LKL lyderių poziciją dalijasi po 9 pergales ir 1 pralaimėjimą turintys Kauno „Žalgiris“ ir Panevėžio „Lietkabelis“. 3-4 pozicijas besidalijančių Vilniaus „Lietuvos ryto“ ir Klaipėdos „Neptūno“ sąskaitoje – po 7 pergales ir 3 pralaimėjimus. LKL rungtynes stebėkite DELFI TV. Lietuvos krepšinio lyga Lapkričio 11 d. (šeštadienis) 17:00 Prienų „Vytautas“ – Pasvalio „Pieno žvaigždės“ (Prienų kultūros ir sporto centras) 17:20 Vilniaus „Lietuvos rytas“ – Utenos „Juventus“ („Lietuvos ryto“ arena) Lapkričio 12 d. (sekmadienis) 16:30 Kėdainių „Nevėžis“ – Panevėžio „Lietkabelis“ (Kėdainių arena) 17:20 „Šiauliai“ – Kauno „Žalgiris“ (Šiaulių arena) 19:00 Alytaus „Dzūkija“ – Klaipėdos „Neptūnas“ (Alytaus arena) Prasideda sezonas trumpajame baseine Lietuvos plaukimo federacijos taurės varžybose Anykščiuose varžosi net 350 plaukikų iš Lietuvos ir kaimyninės Baltarusijos. Varžybos taps pirmuoju testu šį sezoną trumpajame baseine Lietuvos rinktinės nariams Danui Rapšiui, Andriui Šidlauskui, Deividui Margevičiui, kurie rengiasi Europos čempionatui Kopenhagoje. Lietuvos plaukimo federacijos taurės varžybos Anykščių „Bangenio“ baseinas Lapkričio 10 d. (penktadienis) 10:00 parengiamieji plaukimai 17:00 finalai Lapkričio 11 d. (šeštadienis) 9:00 parengiamieji plaukimai 15:30 finalai Europos čempiono bokso turnyras Panevėžyje jau 19 metus iš eilės vyksta Europos čempiono Vitalijaus Karpačiausko tarptautinis bokso turnyras. „Cido“ arenoje kovoja beveik šimtas boksininkų iš12 valstybių. „Lietuvoje boksas savo populiarumą išlaiko, nes turime senas tradicijas, išauga pas mus ir Europos čempionai bei prizininkai ir tie, kurie perėjo į profesionalų boksą“, – vaizdo apžvalgoje sako tituluočiausias Lietuvos boksininkas, dabar treneriu dirbantis V. Karpačiauskas. Vitalijaus Karpačiausko tarptautinis bokso turnyras Panevėžio „Cido“ arena Lapkričio 10 d. (penktadienis) 16:00 pusfinaliai Lapkričio 11 d. (šeštadienis) 15:00 finalai Lietuvos vicečempionės žais su anglėmis Lietuvos vicečempionės Kauno „ACME-Žalgiris“ rankininkės vienintelės šį sezoną iš Lietuvos moterų rankinio komandų gins Lietuvos garbę Europos turnyruose. Europos rankinio federacijos (EHF) Iššūkio taurės turnyro pirmame etape žalgirietės susitiks su Anglijos sostinės ekipa. Namų susitikimui kaunietės pasirinko Jonavos areną. EHF Iššūkio taurės turnyras Jonavos arena Lapkričio 11 d. (šeštadienis) 13:00 Kauno „ACME-Žalgiris“ – Londono „Great Danes“ Baltijos lygoje lietuviai priims estus Baltijos tinklinio lygoje Lietuvos klubai savaitgalį namuose susitiks su turnyrinėje lentelėje aukščiau esančiomis Estijos komandomis. Po 8 turų lygos debiutantai Raseinių „Norvelitos“ tinklininkai savo sąskaitoje turi 4 pergales ir užima 7 vietą, Šiaulių „Elga-Master Idea“ su 2 pergalėmis užima 12 vietą. Baltijos lygoje žaidžia 14 komandų. Baltijos vyrų tinklinio lyga Lapkričio 11 d. (šeštadienis) 17:00 Raseinių „Norvelita“ – „Rakvere Vorkpalliklubi“ (Karpynės g. 2, Raseinių raj.) 17:00 Šiaulių „Elga-Master Idea“ – Tartu „BIGBANK“ (Gumbinės g. 18, Šiauliai) Lapkričio 12 d. (sekmadienis) 17:00 Raseinių „Norvelita“ – Tartu „BIGBANK“ (Karpynės g. 2, Raseinių raj.) 17:00 Šiaulių „Elga-Master Idea“ – „Rakvere Vorkpalliklubi“ (Gumbinės g. 18, Šiauliai) A lygoje prasidės priešpaskutinis turas Lietuvos futbolo čempionato 32-asis turas prasidės sekmadienį „Trakų“ ir Klaipėdos „Atlanto“ rungtynėmis. Dar dvejos priešpaskutinio turo rungtynės vyks trečiadienį, o čempionatas baigsis kitą sekmadienį lapkričio 19 dieną. A lygoje pirmaujanti Marijampolės „Sūduva“ antroje vietoje esantį Vilniaus „Žalgirį“ lenkia vienu tašku, trečią vietą užimantys „Trakai“ nuo lyderių atsilieka 5 taškais. Lietuvos futbolo A lyga Lapkričio 12 d. (sekmadienis) 15:00 „Trakai“ – Klaipėdos „Atlantas“ (LFF stadionas) Lapkričio 15 d. (trečiadienis) 18:00 Marijampolės „Sūduva“ – „Jonava“ („Arvi“ stadionas) 20:00 Vilniaus „Žalgiris“ – Utenos „Utenis“ (LFF stadionas) Sportinių šokių varžybos Kaune Laikinojoje sostinėje savaitgalį vyks vieno didžiausių šalyje sportinių šokių varžybos „Kaunas Open“. Kauno sporto halėje suksis daugiau negu 500 šokėjų porų. DELFI TV sportinių šokių varžybas rodys šeštadienį ir sekmadienį. Sportinių šokių varžybos „Kaunas Open 2017“ Kauno sporto halė Lapkričio 11 d. (šeštadienis) 9:30 varžybų pradžia 19:00 finalinės pasaulinio reitingo varžybos Lapkričio 12 d. (sekmadienis) 10:00 varžybų pradžia 19:00 finalinės pasaulinio reitingo varžybos