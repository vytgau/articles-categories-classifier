Tarp jų buvo ne vienas įvairių amžiaus grupių šalies jaunimo rinktinių narys. Prestižiniame U-21 sunkiasvorių finale taip pat susitiko du Lietuvos rinktinės atstovai: Petras Rudžionis įveikė Europos jaunimo pirmenybių prizininką Orestą Abazorių. Svorio kategorijoje iki 70 kg triumfavo Europos jaunių vicečempionas Andrius Dubickas. Merginų U-21 sunkiasvorių nugalėtojos taurė atiteko žemyno čempionatų ir Lietuvos suaugusiųjų pirmenybių prizininkei Magdalenai Gustaitytei. Nugalėtojomis taip pat tapo Aistė Tatarūnaitė (iki 65 kg), Emilija Korotkovaitė (iki 60 kg), Darija Lauraitytė (iki 55 kg). Turnyre varžėsi vaikai ir jaunimas nuo 10-ies iki 21-erių metų, suskirstyti į septynias amžiaus grupes. Inauguracines varžybas surengę Kauno klubai „Osu“ ir „Shori“ ateityje jas tikis paversti tradicinėmis. 