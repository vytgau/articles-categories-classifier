17-ąją vietą pasaulio reitinge užimantis 32-ejų metų amerikietis finale sekmadienį po 2 val. 32 min. trukusios kovos 6:7 (4-7), 6:4, 6:4 nugalėjo 20-metį Vokietijos atstovą Alexanderį Zverevą (5-oji pasaulio raketė). Tai buvo pirmasis J. Isnerio laimėtas „Masters 1000“ serijos turnyras. Anksčiau jis tris kartus pralaimėjo tokio lygio turnyro finaluose. Už pergalę turnyre J. Isneriui atiteko 1000 ATP reitingo taškų ir 1,341 JAV dolerių. A. Zverevas turėjo tenkintis 600 reitingo taškų ir 654 tūkst. dolerių. Šiame turnyre dalyvavęs 27-erių metų Lietuvos tenisininkas Ričardas Berankis pirmajame rate 1:6, 4:6, 6:7 (4-7) pralaimėjo 28-erių metų Moldovos tenisininkui Radu Albotui (93). Turnyro prizų fondą sudaro beveik 8 mln. JAV dolerių.