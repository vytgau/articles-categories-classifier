„Dėl vėjo stokos varžybos galėjo ir neįvykti. Vis dėlto, dalyvių kantrybė atsipirko ir, startą šiek tiek atidėjus, tiek žurnalistai, tiek rėmėjai galėjo startuoti ėmus dvelkti kad ir nestipriam, tačiau jachtoms judėti jau leidžiančiam vėjui“, - teigė vyriausiasis varžybų teisėjas Rolandas Žentelis. Įvairių žiniasklaidos kanalų atstovams šios varžybos „RS-280“ klasės jachtomis šį sezoną jau buvo antros. Pirmas regatos etapas įvyko gegužės mėnesį per „RS-280“ jachtų klasės sezono atidarymą Kaune. Antrame regatos etape pirmąją vietą iškovojo „Lietuvos ryto“ komanda su jachta „Hornas“ (kapitonas Šarūnas Abraitis). Antrą vietą užėmė TV3 komanda su jachta „Presto“ (kpt. Marius Alekna). Trečią vietą iškovojo 15min.lt komanda su jachta „Zig Zag“ (kpt. Aivaras Mieliauskas). Žurnalistų regatos rezultatai po dviejų etapų: 1. „Lietuvos ryto“ komanda su jachta „Hornas“ (kpt. Šarūnas Abraitis) – 6 taškai; 2. 15min.lt komanda su jachta „Zig Zag“ (kpt. Aivaras Mieliauskas) – 10 tšk.; 3. „Verslo žinių“ komanda su jachta „Raganosis“ (kpt. Saulius Pajarskas) – 14 tšk.; 4. TV3 komanda su jachta „Presto“ (kpt. Gintaras Kažemėkaitis) – 17 tšk.; 5. LNK komanda su jachta „Levante“ (kpt. Mantas Kavaliauskas) – 19 tšk.; 6. LRT komanda su jachta „Barta“ (kpt. Simonas Steponavičius) – 19 tšk.; 7. DELFI komanda su jachta „Verdenė Plius“ (kpt. Gražvydas Lukoševičius) – 27 tšk. Trečias žurnalistų regatos etapas įvyks spalio mėnesį, per „RS-280“ jachtų klasės sezono uždarymą. „Kuršių marių regata“ - tai didžiausias ir giliausias tradicijas turintis buriavimo renginys Lietuvoje, kuris šiemet vyks jubiliejinį 50-ą kartą. Startavusi 1954 metais, regata šiandien jau tapo ne tik buriavimo varžybomis, į kurias susirenka profesionaliausi Lietuvos buriuotojai, bet ir kasmetine Klaipėdos ir Nidos švente, džiuginančia šių miestų gyventojus ir svečius. Šiemet regata vyks rugpjūčio 5-12 dienomis Smiltynėje ir Nidoje.