Įvarčius nugalėtojams pelnė brazilas Casemiro 24-ą ir Isco 52-ą min., o „United“ puolėjas Romelu Lukaku 62-ą min. sušvelnino santykį. 🏆 Real Madrid retain the #SuperCup! 🏆 👏👏👏 pic.twitter.com/7XLEkgwYUl — Champions League (@ChampionsLeague) August 8, 2017  Dėl UEFA Supertaurės žaidžia Čempionų lygos ir Europos lygos laimėtojai. „Real“ praėjusį sezoną triumfavo pirmame turnyre, o „Manchester United“ – antrame. Madrido „karaliai“ UEFA Supertaurę į viršų kėlė jau keturis kartus. Pernai jie 3:2 nugalėjo „Sevilla“ futbolininkus. Liepos mėnesį abi komandos aiškinosi santykius Tarptautinės čempionų taurės (ICC) turnyro rungtynėse JAV. Tada pergalę po 11 metrų baudinių serijos 2:1 džiaugėsi „United“. 2-ą min. Garethas Bale'as turėjo pirmą progą įvarčiui. Vėliau iniciatyvą perėmė „United“ futbolininkai, kurie spaudė varžovus prie pat jų baudos aikštelės. 16-ą min. po Casemiro smūgio galva kamuolys pataikė į anglų vartų skersinį. Netrukus brazilas stipriai pasiuntė kamuolį virš vartų. 21-ą min. jau Isco spyrė virš vartų. Po minutės Luka Modričius pavojingai veržėsi dešiniu atakos sparnu. Įvartis pribrendo 24-ą min., kai po Dani Carvajalo perdavimo kamuolį į vartus nukreipė vienas prieš vartininką iššokęs Casemiro. Ваш браузер не поддерживает iframe. 31-ą min. buvo paskelbta 3 min. trukmės atsivėsinimo pertaukėlė. Po įvarčio ir pauzės žaidimas kiek aprimo. 43-ią min. Karimo Benzema smūgį atrėmė vartininkas Davidas de Gea. 45-ą min. jau Romelu Lukaku privertė padirbėti madridiečių vartininką Keylorą Navasą. Po pirmo kėlinio „Real“ klubas pirmavo – 1:0.  47-ą min. Toni Kroosas pavojingai šovė į vartus, o po akimirkos tą patį padarė Marcelo. 52-ą min. į „United“ vartus krito antras įvartis. G. Bale'as ir Isco sužaidė gražią „sienelę“ ir vienas prieš vartininką iššokęs Isco pasiuntė kamuolį į tinklą – 2:0. Ваш браузер не поддерживает iframe. Tiesa, po akimirkos Mančesterio futbolininkai privalėjo sušvelninti santykį, bet Paulis Pogba galva kamuoliu pataikė į vartininką, o R. Lukaku iš arti smūgiavo virš vartų. 61-ą min. G. Bale'as sukirto kamuolį į skersinį, o 62-ą min. R. Lukaku sušvelnino skirtumą – 1:2. Puolėjas nukreipė kamuolį į vartus, kai jį prieš pat save po Nemanja Matičiaus smūgio atmušė vartininkas K. Navasas. Ваш браузер не поддерживает iframe. Po savo įvarčio aktyviau žaidė „United“ futbolininkai, kurie sukūrė dar kelias pavojingas progas. 81-ą min. M. Rashfordas neišnaudojo auksinės galimybės išlyginti rezultatą, o kitoje aikštės pusėje G. Bale'as iš aštraus kampo iškovojo tik kampinį. 83-ią min. aikštėje po keitimo pasirodė Cristiano Ronaldo. Dėl Marouane Fellaini traumos ir pertaukėlės atsigerti antras kėlinys buvo pratęstas net 7 min. 90-ą min. madridietis Marco Assencio neįmušė iš arti. C. Ronaldo baudos smūgis buvo labai netaiklus, bet po akimirkos nuaidėjo pergalingas jam ir „Real“ teisėjo švilpukas – 2:1. Rezultatas: „Real“ 2 – 1 „Manchester United“ 24' Casemiro [1 - 0] 52' Isco [2 - 0] 62' Romelu Lukaku [2 - 1] „Real“: Keylor Navas (GK), Marcelo, Sergio Ramos, Raphael Varane, Dani Carvajal, Toni Kroos, Casemiro, Luka Modrič, Isco (74' Lucas Vazquez), Gareth Bale (74' Marco Asensio), Karim Benzema (83' Cristiano Ronaldo). „Manchester United“: David de Gea (GK), Matteo Darmian, Chris Smalling, Victor Lindeloef, Antonio Valencia (C), Ander Herrera (56' Marouane Fellaini), Nemanja Matič, Paul Pogba, Henrich Mchitarian, Jesse Lingard (46' Marcus Rashford), Romelu Lukaku. Ваш браузер не поддерживает iframe. Statistika: „Real“ – „Manchester United“ Kamuolio kontrolė: 59 proc. – 41 proc.; Perdavimų tikslumas: 89 proc. – 84 proc.; Smūgiai (iš jų į vartų plotą): 14 (6) – 10 (6); Blokuoti smūgiai: 2 - 3; Kampiniai: 8 – 2; Nuošalės: 1 – 2; Pražangos: 10 – 17; Geltonos/raudonos kortelės: 2/0 - 2/0. Įdomybės: – 8-uonis pastaruosius kartus iš 9-ių Supertaurę iškovojo Ispanijos komandos. Tik 2013 metais tą hegemoniją buvo nutraukęs Miuncheno klubas „Bayern“ (Vokietija). – Dažniausiai – 14-a kartų – UEFA Supertaurė atiteko Ispanijos klubams, 9-ynis – Italijos, 7-ynis – Anglijos. – Anglijos atstovai pastarąjį kartą Supertaurę iškovojo 2005 metais, kai triumfavo „Liverpool“. – „Man United“ taurę iškovojo tik vieną kartą (1991) iš trijų galimų. „Real“ šventė 4-ias pergales (2002, 2004, 2016 ir 2017 metais) 6-iose rungtynėse. – „Real“ tapo antra komanda istorijoje, taurę laimėjusia du kartus iš eilės (2016 ir 2017). 1989 ir 1990 tai pavyko „AC Milan“ (Italija). – Jose Mourinho pralaimėjo UEFA Supertaurės rungtynes trečią kartą iš tiek pat galimų. Prieš tai jis su „Porto“ (Portugalija) pralaimėjo „AC Milanui“, o vėliau su Londono „Chelsea“ (Anglija) nusileido „Bayern“ (2013). — Tai buvo 11-os „Real“ ir „Man United“ tarpusavio rungtynės. Ispanų sąskaitoje 5-ios pergalės, o anglų – 2-i. Dar 4-ios dvikovos baigėsi lygiosiomis. 🏆 UEFA Super Cup 2017#CH4MPIONS pic.twitter.com/uq9QPe4Okc — Real Madrid C.F. (@realmadrid) August 8, 2017