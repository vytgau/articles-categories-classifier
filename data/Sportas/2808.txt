Marselio „Olympigue“ pirmavo nuo 16 min., o aikštės šeimininkus į priekį išvedė Luizas Gustavas, tolimu šūviu maždaug iš 30-ies metrų nuginklavęs PSG vartininką Alphonse'ą Areolą. Tačiau 33 min. Neymaras tiksliu smūgiu į vartų kampą išlygino rezultatą. Aikštės šeimininkai vėl atsidūrė arčiau pergalės, kai Florianas Thauvinas 78 min. persvėrė rezultatą. PSG problemos tuo nesibaigė: 85 min. už pražangą prieš varžovą geltona kortele nubaustas Neymaras po poros minučių prieš save išvydo raudoną kortelę. PSG atakos metu Neymarą dukart varžovų žaidėjai aikštės viduryje bandė sustabdyti ir tą iš nugaros pavyko padaryti Lucasui Ocampui. Nuo vejos pakilęs ir dėl varžovų kieto žaidimo neapsikentęs Neymaras stumtelėjo L. Ocampą, šis lyg pakirstas krito ant vejos. Supuolę abiejų komandų žaidėjai vos nesukėlė masinį apsistumdymą, galiausiai teisėjas geltona kortele nubaudė situacijos kaltininkus, o tai reiškė Neymaro pašalinimą iš aikštės. Tačiau mažumoje likę PSG futbolininkai parodė charakterį ir sugebėjo išplėšti tašką. Jau tiksint teisėjo pridėtai minutei Edinsonas Cavani buvo neleistinai sustabdytas netoli Marselio „Olympigue“ baudos aikštelės, o realizuoti baudos smūgį stojo pats E. Cavani. Maždaug iš 25 metrų po jo stipraus šūvio kamuolys atsitrenkęs į skersinį atšoko į už vartų linijos – 2:2. Po lygiųjų čempionate pirmaujančios PSG ekipos sąskaitoje – 26 taškai, Marselio klubas rikiuojasi 5-oje pozicijoje – 18 taškų (po 10 rungtynių). Kitose X turo sekmadienio rungtynėse Liono „Olympique“ išvykoje net 5:0 (0:1) sutriuškino „Troyes“ ekipą, o nugalėtojams Memphis Depay pelnė „hat-tricką“ (48', 65', 70'). „Nice“ namuose 1:2 nusileido „Strasbourg“ futbolininkams. Sekamdienio „Ligue-1“ X turo rezultatai „Nice“ 1 – 2 „Strasbourg“ 23 min. [0:1] Nuno Da Costa 49 min. [0:2] Nuno Da Costa 53 min. – Ernest Seka („Strasbourg“) – raudona kortelė 54 min. [1:2] Pierre Lees-Melou „Troyes“ 0 – 5 „Lyon“ 21 min. [0:1] Bertrand Traore 48 min. [0:2] Memphis Depay 65 min. [0:3] Memphis Depay 70 min. [0:4] Memphis Depay (11 m baudinys) 90 min. [0:5] Mariano Diaz Marselio „Olympique“ 2 – 2 „Paris Saint Germain“ 16 min. [1:0] Luizas Gustavo 33 min. [1:1] Neymaras 78 min. [2:1] Florianas Thauvinas 87 min. – raudona kortelė Neymarui (antra geltona) 90+2 min. [2:2] Edinsonas Cavani  „Ligue 1“ turnyro lentelė (vieta, komanda, rungtynės, pergalės, lygiosios, pralaimėjimai, įmušti, praleisti įvarčiai, įvarčių santykis, taškai): 