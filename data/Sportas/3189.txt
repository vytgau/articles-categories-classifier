Visgi 23-ejų D. Kviatas sugrįš prie vairo Ostine, kadangi JAV GP etapas sutampa su finaliniu japonų „Super Formula“ serijos etapu, kuriame šį sezoną lenktyniauja P. Gasly. Buvo laukiama, kad 21-erių metų prancūzas „Toro Rosso“ sudėtyje pakeis Carlosą Sainzą jaunesnįjį, kuris galėjo sezono pabaigą praleisti „Renault“ ekipoje, bet „Renault“ nesugebėjo susitarti su Jolyonu Palmeriu, kad pastarasis užleistų savo vietą ispanui finalinėse sezono lenktynėse. Per šį sezoną D. Kviatas yra iškovojęs 4 taškus ir lenktynininkų rikiuotėje yra 19-as. Daugiau F-1 naujienų skaitykite čia.