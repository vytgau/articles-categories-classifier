„Jie pranešė mums, kad tikrai dalyvaus 2020 metais Tokijuje vyksiančiose vasaros olimpinėse žaidynėse ir 2022 metais Pekine vyksiančiose žiemos olimpinėse žaidynėse“, – sakė Th. Bachas. Šiaurės Korėja taip pat dalyvavo vasario mėnesį Pietų Korėjoje vykusiose žiemos olimpinėse žaidynėse, kurios, Pietų Korėjos teigimu, tapo galimybe vesti dialogą tarp abiejų Korėjų ir sumažinti įtampą. Olimpinių žaidynių atidarymo ceremonijoje abiejų Korėjų atletai žygiavo kartu. Kiek anksčiau Pietų Korėjos susivienijimo ministras Cho Myoung-gyonas Šiaurės Korėjos dalyvavimą žaidynėse apibūdino labai svarbiu įvykiu, kuris atvėrė duris taikos kūrimui Korėjos pusiasalyje. Kaip praneša oficiali Šiaurės Korėjos naujienų agentūra KCNA, susitikimo metu Šiaurės Korėjos vadovas padėkojo Th. Bachui už pagalbą „gerokai sumažinant įtampą Korėjos pusiasalyje“.