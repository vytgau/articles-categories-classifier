Finalą didmeistrišku rezultatu laimėjo Jamaikos atstovė Alia Atkinson (1.02,67), o trečią liko JAV plaukikė Breeja Larsona (1.04,81). Moterų 100 metrų krūtine finalo rezultatai: 1. Alia Atkinson (Jamaika) – 1.02,67; 2. Rūta Meilutytė (Lietuva) – 1.03,79; 3. Breeja Larsona (JAV) – 1.04,81; ... 4. Melanie Margalis (JAV) – 1.05,27; 5. Fanny Lacluyse (Belgija) – 1.05,44; 6. Rikke Pedersen (Danija) – 1.05,59; 7. Tessa Wallace (Australija) – 1.06,43; 8. Grace Zhao (JAV) – 1.07,30. Atrankos varžybose Pauliaus Andrijausko auklėtinė R. Meilutytė nuotolį įveikė lėčiau 0 per 1 min. 4,75 sek., laimėjo savo plaukimą, o bendroje įskaitoje užėmė pirmą vietą kartu su identišką rezultatą užfiksavusia jamaikiete A. Atkinson. Trečia liko amerikietė B. Larson, kuri nuo lyderių atsiliko 0,64 sek. Eindhovene nedalyvauja visos trys pasaulio čempionato prizininkės: amerikietės Lilly King ir Katie Meili bei rusė Julija Jefimova. Primename, kad antrame pasaulio taurės etape Berlyne (Vokietija) praėjusį savaitgalį R. Meilutytė 100 metrų distancijoje liko tik devinta ir į finalą nepateko. Pirmame etape Maskvoje šio nuotolio nebuvo varžybų programoje. Eindhovene R. Meilutytė šeštadienį dar plauks 50 metrų krūtine. Pasaulio taurės varžybos vyksta trumpame 25 metrų baseine.