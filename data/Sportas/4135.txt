Įvarčius nugalėtojams pelnė puolėjas iš Pietų Afrikos Dino Ndlovu (45 min.) ir saugas iš Ispanijos Michelis (86 min.). Šeimininkų atstovo Ziguy Badibangos per teisėjo pridėtą laiką antrame kėlinyje realizuotas 11 m baudinys buvo pavėluotas. Mačas buvo įdomus tuo, jog aikštėje susitiko dvi komandos iš nepripažintų respublikų. Tiesa, „Qarabag“ tik formaliai atstovauja Agdamui – miestui-vaiduokliui Armėnijos kontroliuojamame Kalnų Karabache. Klubas kartu su absoliučia dauguma azerbaidžanietiškos populiacijos dalies iš Agdamo pasitraukė per 1993-iųjų karą, kuomet miestas buvo smarkiai sugriautas. Nuo to laiko „Qarabag“ rungtyniauja Azerbaidžano sostinėje Baku. Šiame dešimtmetyje smarkiai biudžetą išauginęs klubas jau tris kartus žaidė UEFA Europos lygos grupių varžybose, bet į Čempionų lygos turnyrą dar nebuvo prasimušęs. Tuo metu „Šerif“ reziduoja Rusijos remiamos Padniestrės respublikos sostinėje Tiraspolyje, tačiau dalyvauja Moldovos čempionate ir atstovauja šiai šaliai tarptautinėje arenoje. Ваш браузер не поддерживает iframe.