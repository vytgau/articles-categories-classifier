Šeštadienio vakarą PSG futbolininkai savų žiūrovų akivaizdoje net 6:2 susidorojo su trečią vietą užimančia „Bordeaux“ ekipa (15 tšk.). Vien per pirmąsias 21-ą minutę šeimininkai pasižymėjo trimis įvarčiais – po vieną pelnė Neymaras, Edinsonas Cavani ir Thomasas Meunieris. Nors 31-ąją minutę svečiams iš Bordo įvartį įmušė Younousse Sankhare, dar iki ilgosios pertraukos PSG klubas atsakė dviem: 40-ą minutę Neymaras realizavo 11 metrų baudinį, o 45-ąją tikslų smūgį atliko Julianas Draxleris. Antrame kėlinyje Paryžiaus komanda apsukas sumažino, bet sugebėjo dar kartą nuginkluoti varžovų vartų sargą – šeštąjį įvartį pelnė Kylianas Mbappe. Paskutinę rungtynių minutę pasižymėti pavyko ir „Bordeaux“ klubui. Įvarčio autorius – 11 metrų baudinį realizavęs Malcomas. Tuo metu rungtynės tarp „Amiens“ ir „Lille“ komandų buvo nutrauktos dėl sugriuvusios sirgalių tribūnos apsauginės tvoros. Svečių iš Lilio gretose 15-ąją minutę pasižymėjo Fode Ballo, o sirgaliai taip džiaugėsi pelnytu įvarčiu, kad neatlaikė apsauginė tvora ir fanų minia iškrito iš tribūnos. Skelbiama, kad sužeista 18 futbolo gerbėjų. Amiens vs Lille: Fans injured after stadium barrier collapses. #Amiens pic.twitter.com/KmplyMYwHQ— FRIHO HD (@FRIHO_HD) September 30, 2017 Rezultatai: „Paris Saint Germain“ 6 – 2 „Bordeaux“ „Amiens“ 0 – 1 „Lille“ (nutrauktos) „Dijon“ 1 – 1 „Strasbourg“ „Guingamp“ 1 – 1 „Toulouse“ „Nantes“ 1 – 0 „Metz“ „Rennes“ 0 – 1 „Caen“ Turnyro lentelė: