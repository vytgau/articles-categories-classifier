Prieš bokso sunkiasvorių dvikovą, kurį vyko šeštadienį Kardife, į drabužinę, kur ruošėsi A. Joshua, užsuko spalvingomis ir skambiomis kalbomis viešumoje garsėjantis Z. Ibrahimovičius. Tekvondo juodąjį diržą turintis švedas turi kovinių sporto šakų patirties. Tačiau su boksininku jis kalbėjo ne apie fizinę, bet proto kovą. „Zlatanas mėgsta boksą ir jo nusiteikimas sporte yra fenomenalus, tačiau jis man priminė žodžius, kuriuos pasakiau po dvikovos su Vladimiru Kličko šiais metais“, – dalijosi susitikimo detalėmis su „Sky Sports“ pasaulio sunkaus svorio bokso čempionas, savaitgalį ketvirtą kartą apgynęs titulą. „Zlatanas man priminė, kad aš sakiau „Aš nesu tobulas, bet stengiuosi toks būti“. Jis pasakė: „Ne, ne, ne. Tai, ką tu turi pasakyti, yra tai: „Aš esu tobulas ir aš visai nesistengiu“. We are perfect and we are not trying @anthony_joshua A post shared by IAmZlatan (@iamzlatanibrahimovic) on Oct 30, 2017 at 4:44am PDT Vėliau Z. Ibrahimovičius taip komentavo A. Joshua pasirodymą: „Jis nėra toks geras bokse kaip aš futbole, tačiau jis eina teisinga linkme“. A. Joshua po teisėjų sprendimo sustabdyti kovą 10-ame raunde – kraujavo abu C. Takamo prakirsti antakiai – iškovojo 20-ą pergalę savo karjeroje per tiek pat dvikovų.  Britas kitais metais ketina surinkti visų organizacijų čempionų diržus po vienu stogu. A. Joshua lauks ne mažiau intriguojančios dvikovos su WBC organizacijos čempionu Deontay Wilderiu ir WBO čempionu Josephu Parkeriu. 