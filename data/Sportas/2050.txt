Prancūzijoje dominavimą tęsia Paryžiaus „PSG“ komanda, kuri svečiuose 4:1 sutriuškino „Rennes“ futbolininkus. Šiame mače šou surengė Neymaras – brazilas mušė du įvarčius ir atliko rezultatyvius perdavimus kitus du įvarčius pelniusiems Kylianui Mbappe ir Edisonui Cavani. 75-ąją ir 76-ąją minutėmis paskutiniuosius du įvarčius pelniusiai Paryžiaus ekipai pergalės iškovoti jau nebesutrukdė ir 89-ąją minutę raudoną kortelę užsidirbęs gynėjas Presnelis Kimpembe. Čempionate pirmaujantys Unai Emery auklėtiniai artimiausius persekiotojus „Monaco“ po 18 turų lenkia 9 taškais. Kiti „Ligue 1“ rezultatai: „Caen“ 0 - 0 „Guingamp“ „Dijon“ 3 - 0 „Lille“ „Montpellier“ 1 - 3 „Metz“ „Strasbourg“ 2 - 1 „Toulouse“ „Troyes“ 1 - 0 „Amiens“ 📊 Après les matchs de la soirée, il est bon de regarder où en est son équipe préférée au classement ! Alors qu'en pensez-vous ? 🤔 pic.twitter.com/L9TQYh40k0 — Ligue 1 Conforama (@Ligue1Conforama) December 16, 2017  Tuo metu Ispanijoje pasikeitė antrąją vietą užimanti komanda. Į šią poziciją sugrįžo Madrido „Atletico“. Sostinės ekipa 79-ąją minutę Fernando Torreso pelnyto įvarčio dėka 1:0 palaužė „Alaves“ klubą ir iškovojo 36-ąjį tašką.  Diego Simeone kariauna už nugaros su 34 taškais paliko „Valencia“ futbolininkus, kurie patyrė antrą nesėkmę per pastaruosius tris mačus. 87-ąją minutę skaudžiai lemiamą įvartį praleidusi „Valencia“ svečiuose 1:2 neatsilaikė prieš „Eibar“ vienuolikę.  Trečiosiose vakaro rungtynėse Bilbao „Athletic“ ir San Sebastijano „Real Sociedad“ sužaidė be įvarčių 0:0.  Atletico climb above Valencia to go second in #LaLigaSantander! ⬆️⬇️ pic.twitter.com/W5De3ViASJ — LaLiga (@LaLigaEN) December 16, 2017