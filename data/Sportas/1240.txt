Penktadienį „Juventus“ komanda svečiuose 2:0 (0:0) pranoko „Fiorentina“ ekipą ir bent jau laikinai buvo pakilusi į pirmą vietą. Pergalę čempionų titulą ginančiai „Juvei“ garantavo Federico Bernardeschi (56 min.) ir Gonzalo Higuaino (86 min.) įvarčiai. Šeštadienį „Napoli“ klubas jautė spaudimą nesuklysti. Neapolio klubas namuose priėmė Romos „Lazio“ ekipą. Nors trečią minutę svečiai išsiveržė po Stefano de Vrijo įvarčio, „Napoli“ testą išlaikė: prieš pertrauką rezultatą išlygino Jose Maria Callejonas (43 min.), o po pertraukos dar trys „Napoli“ įvarčiai garantavo pergalę 4:1 (1:1). Po pertraukos į svao vartus kamuolį nukreipė Wallace (54 min.), 56 min. pasižymėjo Mario Rui, pranašumą įtvirtino Driesas Mertensas (4:1). Po pergalės „Napoli“ savo sąskaitoje turi 63 taškus ir vienu tašku lenkia antroje vietoje esantį Turino „Juventus“ klubą. Trečioje pozicijoje – Milano „Inter“ (48 taškai), 4-ta – „Roma“ (47), penktas – „Lazio“ klubas (46). Visi „Serie A“ 24 turo rezultatai: Vasario 9 d. „Fiorentina“ 0 – 2 „Juventus“ Vasario 10 d. „SPAL 2013“ 0 – 4 AC „Milan“ „Crotone“ 1 – 1 „Atalanta“ SSC „Napoli“ 4 – 1 „Lazio“ Vasario 11 d. „Sassuolo“ 0 – 0 „Cagliari“ Veronos „Chievo“ 0 – 1 „Genoa“ „Inter“ 2 – 1 Bologna“ „Sampdoria“ 2 – 0 Veronos „Hellas“ „Torino“ 2 – 0 „Udinese“ „Roma“ 5 – 2 Benevento“ „Serie A“ turnyro lentelė (vieta, komanda, rungtynės, pergalės, lygiosios, pralaimėjimai, įvarčių santykis, taškai): 