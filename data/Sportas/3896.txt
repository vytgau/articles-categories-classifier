Tiesa, mačo pradžia nieko gero nežadėjo: jau 3 min. šeimininkų gretose pasižymėjo Alfredo Morelosas. 21 min. rezultatas tapo lygus po Simono Murray'aus įvarčio. „Rangers“ nuo 36 min. žaidė be Ryano Jacko: po grubios pražangos futbolininkui parodyta raudona kortelė. 39 min. tas pats S. Murray'us smūgiavo į vartus, kamuolį lietė ir Vykintas Slivka bei nuo „Rangers“ gynėjo Jameso Taverniero kamuolys suspurdėjo vartų tinkle. Po pertraukos 65 min. pirmąjį įvartį Škotijos čempionate pelnė ir pats V. Slivka: po komandos draugo tikslaus perdavimo nestabdydamas kamuolio jį tiksliai nukreipė į kairįjį vartų kampą – 3:1. Mačo pabaigoje 81 min. rezultatą sušvelnino J. Tavernieras 2:3. 89 min. V. Slivka buvo pakeistas, o Deividas Matulevičius aikštėje nepasirodė. Sužaidus du turus Škotijos čempionate „Hibernian“ su dar trimis ekipomis dalijasi pirmąją vietą.  Rezultatas „Rangers“ 2 – 3 „Hibernian“ 3 min. [1:0] Alfredo Morelosas 21 min, [1:1] Simonas Murray 36 min. – Ryanas Jackas („Rangers“, raudona kortelė) 39 min. [1:2] Jamesas Tavernieras (į savo vartus) 65 min. [1:3] Vykintas Slivka 81 min. [2:3] Jamesas Tavernieras