Šios komandos prisijungė prie anksčiau kelialapius užsitikrinusių Ispanijos, Anglijos, Vokietijos, Saudo Arabijos, Pietų Korėjos, Belgijos, Meksikos, Japonijos, Irano, Brazilijos ir Rusijos rinktinių. Nigerijai kelią į planetos pirmenybes atvėrė pergalė 1:0 prieš artimiausią persekiotoją Zambiją. Vienintelį rungtynių įvartį 74-ąją minutę pelnė po keitimo aikštėje pasirodęs Londono „Arsenal“ puolėjas Alexas Iwobi. B grupėje likus vienam turui, 13-ąjį tašką iškovojusi Nigerijos rinktinė su 7 taškais likusiai Zambijai tapo nepavejama. Sekmadienį antrąja kelialapį į Rusiją užsitikrinusia Afrikos šalimi gali tapti Egiptas, kurio futbolininkams reikia nugalėti E grupės autsaiderį Kongą. Kitose Afrikos zonos atrankos grupėse itin arti patekimo į pasaulio čempionatą yra Tuniso ir Senegalo rinktinės. Atkakliausias paskutiniojo turo mūšis laukia C grupėje, kur dėl kelialapio susikaus Maroko ir Dramblio Kaulo Kranto rinktinės. Afrikos zonos turnyrinė lentelė: (pozicija, komanda, rungtynės, pergalės, lygiosios, pralaimėjimai, įvarčių santykis, taškai)  Šiaurės ir Centrinės Amerikų bei Karibų jūros regiono (CONCACAF) atrankos varžybose šeštadienį buvo žaidžiamos vienerios rungtynės, kuriose Kosta Rika per teisėjo pridėtą laiką Kendallo Wastono pelnyto įvarčio dėka išplėšė lygiąsias 1:1 su Hondūru. 16-ąjį tašką iškovojusi Kosta Rikos rinktinė atrankoje užsitikrino antrąją vietą. Hondūrui iš rankų išleista pergalė reiškia žūtbūtinį mūšį paskutiniajame ture, kuriame reikės įveikti atrankos lyderius meksikiečius ir tikėtis JAV bei Panamos nesėkmių. CONCAF zonos turnyrinė lentelė: (pozicija, komanda, rungtynės, pergalės, lygiosios, pralaimėjimai, įvarčių santykis, taškai)