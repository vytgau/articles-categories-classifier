Antrame rate D. Medvedevas buvo laikomas aiškiu favoritu dvikovoje su belgu Rubenu Bemelmansu, tačiau rusas buvo itin nepatenkintas teisėjos iš Portugalijos Marianos Alves sprendimais. Penktame sete jis išsiveržė į priekį 2:0, tačiau tuomet pralaimėjo penkis geimus iš eilės ir pareikalavo, kad arbitrė būtų pakeista. D. Medvedevo prašymas buvo atmestas, o iš karto po pralaimėjimo jis išsitraukė iš krepšio piniginę ir numetė prie teisėjos pakylos kelias monetas. Medvedev throws money at the umpire after losing and having 5 overrules against him 😂. #Wimbledon #Wimbledon2017 #Tennis pic.twitter.com/j0rCWu1SwX — Sdc (@sdc1982) July 5, 2017  Per spaudos konferenciją Rusijos tenisininkas buvo paklaustas, ar jo poelgis reiškia, kad žaidėjas laikė teisėją šališka. „Negalvojau apie tai. Nežinau, kodėl taip pasielgiau. Galbūt dėl neadekvačių teisėjos sprendimų. Tiesiog buvau labai nusivylęs rezultatu. Mane jis varė į neviltį po tokios skambios pergalės. Visa dvikova klostėsi ne taip gerai, kaip norėjau, todėl buvau labai nusivylęs“, – komentavo D. Medvedevas. Jis tikino, kad nesusivaldė ir pagautas emocijų metė tas monetas. Rusas atsiprašė už „blogą elgesį“ ir sakė, jei pamatys teisėją, atsiprašys asmeniškai. Tai ne pirmas kartas, kai D. Medvedevas įsivelia į skandalus. Praėjusiais metais „Savannah Challenger“ turnyre jis stojo akistaton su juodaodžiu amerikiečiu Donaldu Youngu. Rusas skundėsi, kad teisėja Sandy French palaikė jo varžovą dėl tos pačios odos spalvos. Praeidamas pro ją D. Medvedevas ištarė: „Žinau, kad jūs esate draugai. Aš tuo visiškai neabejoju“. Rusų tenisininkas tuomet buvo diskvalifikuotas dėl nesportiško elgesio.  Londone (Didžioji Britanija) vykstančio Vimbldono teniso turnyro vyrų vienetų varžybų antrajame rate trečiadienį pirmoji pasaulio raketė 30-metis britas Andy Murray'us 6:3, 6:3 6:2 nugalėjo 32-ejų metų Vokietijos atstovą Dustiną Browną (97-oji pasaulio raketė). Susitikimas truko 1 val. 36 min. Nugalėtojo titulą ginantis Didžiosios Britanijos tenisininkas trečiajame rate susitiks su 30-mečiu italu Fabio Fognini (29). 2008 ir 2010 metų Vimbldono turnyro nugalėtojas 31-erių metų ispanas Rafaelis Nadalis (2) 6:4, 6:2, 7:5 įrodė pranašumą prieš 27-erių metų amerikietį Donaldą Youngą (43) ir kitame etape žais su 21-erių metų rusu Karenu Chačanovu (34). Moterų vienetų varžybų antrajame rate antroji planetos raketė 25-erių metų rumunė Simona Halep 7:5, 6:3 įveikė 21-erių metų brazilę Beatriz Haddah Maią (97). Trečiajame rate rumunė kovos su 31-erių metų kine Peng Shuai. 27-erių metų latvė Anastasija Sevastova (19) 0:6, 4:6 pralaimėjo 25-erių metų britei Heather Watson (102). H. Watson trečiajame rate susitiks su 27-erių metų baltaruse Viktorija Azarenka (683). Vimbldono turnyro prizų fondą sudaro 31,6 mln. svarų sterlingų. Trečiadienio jau pasibaigusių susitikimų rezultatai. Moterys. II ratas. Simona Halep (Rumunija, 2) - Beatriz Haddad Maia (Brazilija) 7:5, 6:3 Elina Svitolina (Ukraina, 4) - Francesca Schiavone (Italija) 6:3, 6:0 Johanna Konta (Didžioji Britanija, 6) - Donna Vekič (Kroatija) 7:6 (7-4), 4:6, 10:8 Dominika Cibulkova (Slovakija, 8) - Jennifer Brady (JAV) 6:4, 6:4 Venus Williams (JAV, 10) - Qiang Wang (Kinija) 4:6, 6:4, 6:1 Madison Brengle (JAV) - Petra Kvitova (Čekija, 11) 6:3, 1:6, 6:2 Viktorija Azarenka (Baltarusija) - Jelena Vesnina (Rusija, 15) 6:3, 6:3 Heather Watson (Didžioji Britanija) - Anastasija Sevastova (Latvija, 18) 6:0, 6:4 Caroline Garcia (Prancūzija, 21) - Ana Bogdan (Rumunija) 6:4, 6:3 Naomi Osaka (Japonija) - Barbora Strycova (Čekija, 22) 6:1, 0:6, 6:4 Shuai Peng (Kinija) - Carla Suarez Navarro (Ispanija, 25) 6:2, 6:2. Ana Konjuh (Kroatija, 27) - Irina-Camelia Begu (Rumunija) 7:6 (7-3), 2:6, 6:3 Maria Sakkari (Graikija) - Kristyna Pliškova (Čekija) 6:7 (6-8), 6:4, 6:4 Carina Witthoeft (Vokietija) - Arina Sabalenka (Baltarusija) 7:6 (7-5), 3:6, 6:3. Vyrai. I ratas. Paolo Lorenzi (Italija, 32) - Horacio Zeballos (Argentina) 7:6 (7-3), 4:6, 7:6 (10-8), 7:5. Vyrai. II ratas. Andy Murray (Didžioji Britanija, 1) - Dustin Brown (Vokietija) 6:3, 6:2, 6:2 Rafael Nadal (Ispanija, 4) - Donald Young (JAV) 6:4, 6:2, 7:5 Marin Čilič (Kroatija, 7) - Florian Mayer (Vokietija) 7:6 (7-2), 6:4, 7:5 Kei Nishikori (Japonija, 9) - Sergei Stachovsky (Ukraina) 6:4, 6:7 (7-9), 6:1, 7:6 (8-6) Jo-Wilfried Tsonga (Prancūzija, 12) - Simone Bolelli (Italija) 6:1, 7:5, 6:2 Jerzy Janowicz (Lenkija) - Lucas Pouille (Prancūzija, 14) 7:6 (7-4), 7:6 (7-5), 3:6, 6:1 Gilles Muller (Liuksemburgas, 16) - Lukaš Rosol (Čekija) 7:5, 6:7 (7-9), 4:6, 6:3, 9:7 Roberto Bautista Agut (Ispanija, 18) - Peter Gojowczyk (Vokietija) 6:2, 6:1, 3:6, 6:3 Sam Querrey (JAV, 24) - Nikoloz Basilašvili (Gruzija) 6:4, 4:6, 6:3, 6:3 Steve Johnson (JAV, 26) - Radu Albot (Moldova) 6:3, 6:3, 4:6, 6:3 Fabio Fognini (Italija, 28) - Jiri Vesely (Čekija) 7:6 (7-3), 6:4, 6:2 Karen Chačanov (Rusija, 30) - Thiago Monteiro (Brazilija) 3:6, 7:6 (7-5), 7:6 (7-3), 7:5 Aljaž Bedene (Didžioji Britanija) - Damir Džumhur (Bosnija ir Hercegovina) 6:3, 3:6, 6:3, 6:3 Benoit Paire (Prancūzija) - Pierre-Hugues Herbert (Prancūzija) 7:6 (7-4), 6:1, 6:4 Ruben Bemelmans (Belgija) - Daniil Medvedev (Rusija) 6:4, 6:2, 3:6, 2:6, 6:3 Kevin Anderson (PAR) - Andreas Seppi (Italija) 6:3, 7:6 (7-4), 6:3.