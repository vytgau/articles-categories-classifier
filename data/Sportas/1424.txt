25-erių metų kaunietis T.Snapkauskas savo karjerą pradėjo gimtajame mieste, FBK „Kaunas“ komandoje. Išvykęs iš Kauno jis žaidė Šiaulių „Šiaulių“ ir Marijampolės „Sūduvos“ ekipose. Gynėjo ir saugo pozicijose galintis rungtyniauti futbolininkas 2015 m. sugrįžo į Kauną, kur du pastaruosius sezonus atstovavo Kauno „Stumbrui“. Prie „Kauno Žalgirio“ taip pat prisijungė ir Lietuvoje ilgą laiką rungtyniaujantis rusas J. Mamajevas. 33-ejų metų vidurio saugas tris sezonus priklausė „Trakų“ komandai, iš kurios ir atvyksta į Kauną. Rezultatyvių perdavimų meistras per savo karjerą yra rungtyniavęs Vokietijos, Rusijos, Ukrainos, Latvijos ir Lenkijos klubuose. Komandos naujokus bus galima išvysti vasario 2 d. 13.00 val. Nacionalinės futbolo akademijos stadione, kur „Kauno Žalgiris” kontrolinėse rungtynėse susitiks su Suvalkų „Wigry“ (Lenkija) ekipa.