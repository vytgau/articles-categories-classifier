Nyderlanduose vykstančiame UEFA Europos moterų futbolo čempionate šeštadienį C grupės mače susitiko dar pergalės skonio nejutusios rinktinės: Islandija ir Šveicarija. Po pralaimėjimą patyrusioms komandoms tai buvo žūtbūtinis mūšis siekiant patekti į kitą etapą. Pirmos į priekį išsiveržė islandės po 33 min. Fanndis Fridriksdottir pelnyto įvarčio. Bet besibaigiant kėliniui 43 min. rezultatą išlygino šveicarė Lara Dickenmann. Po pertraukos 52 min. Šveicariją į priekį išvedė Ramona Bachmann – 2:1. Atkakliame mūšyje netrūko gražios kovos ir aštrių momentų. Tačiau vienas epizodas turėjo išgąsdinti ne vieną silpnesnių nervų futbolo sirgalių. 59 min. Islandijos futbolininkė kamuolį iš krašto skersavo į vartininkės baudos aikštelę, čia kamuolio siekė islandė Gunnhildur Jonsdottir ir Šveicarijos vartininkė Gaelle Thalmann. Abi futbolininkės nematė viena kitos ir pašokusios į orą skaudžiai susitrenkė galvomis. Abi žaidėjos po stipraus smūgio krito ant vejos, o šveicarė pasruvo krauju. Mačas buvo sustabdytas daugiau nei penkioms minutėms. Atrodė, kad vartininkei prireiks keitimo, šveicarių strategas nuo atsarginių suolelio ruošėsi jau išleisti antrą vartininkę. Visgi, Šveicarijos pagrindinė vartų sargė nesiteikė keičiama ir sutvarstyta galva toliau tęsė rungtynes. Amazing from Switzerland goalkeeper Gaelle Thalmann. Blood pouring from her head after a sickening clash... pic.twitter.com/8g8z4OvwLk— Eurosport UK (@Eurosport_UK) July 22, 2017  Šveicarijos vartininkė sėkmingai tęsė mačą ir apgynė vartus nuo puikiai savo sirgalių palaikomos Islandijos rinktinės atakų. Aikštės arbitras prie pagrindinio laiko pridėjo net 11 minučių, tačiau šveicarės sėkmingai apsigynė ir išplėšė svarbią pirmą pergalę, leidžiančią kovoti dėl patekimo į kitą etapą. Šveicarijai paskutiniame mače su prancūzėmis bus būtina pergalė arba, palankiai susiklosčius kitoms rungtynėms, tenkins ir rezultatyvios lygiosios. C grupės kitame mače prancūzės su austrėmis išsiskyrė lygiosiomis 1:1. Tuo tarpu islandėms paskutinis mačas su Austrija tebus garbės reikalas ir šansas prieš paliekant Europos pirmenybes skambiai trinktelėti durimis. Europos futbolo moterų čempionate varžosi 16 rinktinių, suskirstytų į 4 grupes. Į ketvirtfinalį pateks po dvi stipriausias grupės komandas. Nugalėtojų titulą gina vokietės. Bad head clash, but Thankfully both players back up ok. Video: Eurosport UEFA Women's EURO #WEURO2017 #womensfootball #ISLSUI pic.twitter.com/b4wjIwIERj— WomensSoccerUnited (@WSUasa) July 22, 2017 break in play for a bad head clash: Iceland 1 - 2 Switzerland, UEFA Women's EURO 2017 #WEURO2017 #womensfootball #fyririsland #ISLSUI pic.twitter.com/LOvbRU5PxZ— WomensSoccerUnited (@WSUasa) July 22, 2017 Icelandic Thunderclap Just love the Fans: Iceland V Switzerland, UEFA Women's EURO 2017 #WEURO2017 #womensfootball #fyririsland #ISLSUI pic.twitter.com/fF985iOWib— WomensSoccerUnited (@WSUasa) July 22, 2017