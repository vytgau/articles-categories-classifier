J. Buttonas prisiminė 2010 m. Turkijos GP, po kurio L. Hamiltonas kaltino jį nepaisius komandos nurodymų. „Tuomet sezonui įpusėjus aš buvau surinkęs daugiau taškų nei Lewisas. Ar jam patiko tai, jog jo komandos draugas tada buvo greitesnis už jį? Turbūt, kad ne. Bet jis konkurencingas žmogus, tad neabejoju, kad jam patiko tas iššūkis. Štai kodėl mes darome tai, ką darome“, – rašoma brito knygoje. „Su manim Lewisas neturėjo didesnių problemų, mes sutarėme gana gerai. Bet tada nebuvo sunku pastebėti, jog jis buvo truputi nepatenkintas. Viskas pakrypo į blogąją pusę Turkijos GP metu. Lenktynių metu mes vos nesusidūrėme trasoje.“ Turkijoje vykusiose lenktynėse L. Hamiltonas liko nepatenkintas tuo, jog J. Buttonas jį aplenkė. Vietoje to, jog išsiaiškintu apie tai kas įvyko su ekipa, britas apkaltino J. Buttoną komandos nurodymų nesilaikymu. „Ant apdovanojimų pakylos buvo galima pastebėti, jog jis buvo nepatenkintas. Jis priėjo prie manęs ir paklausė: „Ar tu mane aplenkei nepaisydamas komandos nurodymų?“ Jėzau, jis gi nugalėjo lenktynėse. Pasakiau jam: „Ne. Nelenkiau tavęs nepaisydamas komandos nurodymų. Man niekas nedraudė tavęs lenkti.“ „Tada jis ėmė galvoti, kad komanda stojo į mano pusę ir nusistatė prieš jį. Bet jis taip ir nepaaiškino kodėl ekipa turėjo taip pasielgti. Išskyrus mūsų inžinierius, tuo metu komandoje niekam nerūpėjo, kuris iš mūsų atvažiavo pirmas, o kuris antras.“ J. Buttono nesužavėjo ir L. Hamiltono elgesys 2012 m. Belgijos GP metu, kuomet jo komandos draugas savo „Twitter“ paskyroje paskelbė telemetrijos duomenis. „Ką jis tuo metu galvojo iki šiol negaliu pasakyti. Bet visas tas nepasitenkinimas, kurį jis tuomet demonstravo, buvo nukreiptas į komandą, ne į mane. Bet man toks jo elgesys nepatiko. Niekas neviešina tokių dalykų.“ „Dėl dalykų, kuriuos jis parodė visiems, daug ir sunkiai dirbama. Ir tokie dalykai yra slepiami nuo varžovų. Aš tuomet išreiškiau savo nuomonę apie tai. Mano oficiali versija buvo „nusivylęs“. Tuo metu žinojau, kad tai nebuvo asmeniška. Galbūt truputi kvaila. Taip jis bandė parodyti, kad yra labiau nepatenkintas komanda, o ne manimi.“ „Vėliau buvo paskelbta, kad pasibaigus sezonui Lewisas pasitrauks ir kitais metais atstovaus „Mercedes“ ekipai kartu su Nico Rosbergu. Buvo truputi gaila, nes man patiko su juo kovoti. Bet už trasos ribų jis buvo truputi keistas.“ G. Buttonas F-1 čempionu tapo 2009-aisiais. L. Hamiltonas kol kas F-1 čempionu yra tapęs tris kartus (2008, 2014 ir 2015). 32-ejų britas greičiausiai laimės ir pastarąjį 2017-ųjų sezoną. Daugiau F-1 naujienų skaitykite čia.