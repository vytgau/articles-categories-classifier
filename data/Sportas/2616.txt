Mančesteryje sekmadienio pavakarę svečiavosi Londono „Arsenal“ futbolininkai, tačiau jie neturėjo šansų namo parsivežti pergalę. „Man City“ šventė užtikrintą pergalę 3:1. Šeimininkus jau 19-ą mačo minutę į priekį išvedė „sienelę“ idealiai su komandos draugu sužaidęs Kevinas de Bruyne, o po pertraukos prabėgus vos penkioms minutėms skirtumą padvigubino 11 metrų baudinį realizavęs Sergio Aguero. Ir nors 65-ą minutę Alexandre'ui Lacazette'ui pavyko sušvelninti „Arsenal“ atsilikimą, tačiau intriga ilgai neišsilaikė – vos po devynių minučių dviejų įvarčių persvarą J. Guardiolos kariaunai atstatė Gabrielis Jesusas. Po 11 turų „Man City“ savo kraityje turi 31 tašką ir prieš antroje vietoje žengiantį „Man United“ klubą turi net 8 taškų pranašumą, nes pastarasis Londone 0:1 turėjo pripažinti Londono „Chelsea“ ekipos pranašumą. Pergalingą įvartį 55-ą minutę įmušė ispanas Alvaro Morata. Rezultatai: „Tottenham Hotspur“ 1 – 0 „Crystal Palace“ „Manchester City“ 3 – 1 „Arsenal“ „Chelsea“ 1 – 0 „Manchester United“ „Everton“ 3 – 2 „Watford“ Turnyro lentelė: 