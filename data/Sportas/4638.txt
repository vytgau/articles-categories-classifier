60-metis ledo ritulio treneris turi Rusijos ir JAV pilietybes. A. Nikiforovas U-18 rinktinę treniruos metus su galimybe sutartį pratęsti dar metams. Kartu su A. Nikiforovu į rinktinę grįžta penkerius metus U-18 rinktinės vyriausiuoju treneriu dirbęs Vilniaus „Geležinio vilko“ ledo ritulio mokyklos vadovas Andrejus Jadkauskas. Vilnietis tapo pirmuoju A. Nikiforovo asistentu. A. Jadkauskas užmezgė stiprius ryšius su daugiau nei 20 metų JAV jaunimo komandoje dirbančiu A. Nikiforovu, kuris kasmet padėdavo tobulėti Lietuvos vaikams „Geležinio vilko“ vasaros stovyklose. A. Nikiforovas praeityje dirbo Elektrėnuose ledo ritulio treneriu ir prisidėjo prie Dariaus Kasparaičio, Dainiaus Zubraus atvedimo į aukščiausią ledo ritulio ešeloną. Lietuvos U-18 rinktinė 2018-ųjų pasaulio ledo ritulio čempionato II diviziono A grupėje Taline (Estija), kitais metais balandžio 1-7 dienomis kovos su Lenkijos, Estijos, Korėjos, Didžiosios Britanijos ir Australijos rinktinėmis. U-18 rinktinė dvejus metus šiame divizione užėmė trečią vietą. 2015-aisiais Slovėnijoje žaidusi laipteliu aukščiau rinktinė užėmė paskutinę vietą IB divizione. 2014-aisiais Didžiojoje Britanijoje rinktinė laimėjo IIB divizioną.