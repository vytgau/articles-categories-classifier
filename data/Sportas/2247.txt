Pirmame kėlinyje 38 min. svečius į priekį išvedė Giacomo Bonaventura. Po pertraukos 50 min. George Puscasas išlygino rezultatą, tačiau po 7 min. pranašumą Milano klubui grąžino Nikola Kaliničius (1:2). Nuo 75 min. svečiai žaidė mažumoje – už antrą gautą geltoną kortelę pašalintas Alessio Romagnoli. Atrodė, kad „Benevento“ neišvengs dar vienos eilinės nesėkmės, tačiau 5-tą teisėjo pridėtą minutę aikštės šeimininkų džiaugsmui rezultatą po standartinės situaijos išlygino prie „Milan“ vartų atskubėjęs vartininkas Alberto Brignoli. Jis tiksliai galva nukreipė kamuolį į vartus ir netrukus atsidūrė visos komandos glėbyje. Dar po poros minučių nuaidėjęs arbitro švilpukas skelbė mačo pabaigą ir pirmąjį lygos naujokų iškovotą tašką. „Benevento“ su vienu tašku užima paskutinę 20-ą vietą. Komanda „Serie A“ pirmenybes pradėjo pralaimėjusi 14 kartų iš eilės – tai pats blogiausias visų laikų komandos startas sezone kalbant apie stipriausias penkias Europos lygas. Šį rekordą, kuris 87-erius metus priklausė „Manchester United“ ekipai, „Benevento“ pamušė dar lapkričio 19-ąją. Tuo tarpu AC „Milan“ su 21 tašku užima 7-ą poziciją. Milano klubui išvykoje nepadėjo ir pokyčiai trenerių štabe: klubas misiją sugrąžinti blėstančią šlovę šį pirmadienį patikėjo klubo legendai Gennaro Gattuso. Aršumu aikštėje garsėjęs buvęs atraminis saugas vienos tituluočiausių Europos komandų trenerio poste pakeitė kitą praeityje įžymų futbolininką Vincenzo Montellą. Benevento keeper score 90+5 minute AMAZING DIVING HEADER to equalise 2-2 against AC Milan 🇮🇹 ⚽️ pic.twitter.com/e6WApHgH4j— 🇬🇧 UK Grime (@UKGrime) December 3, 2017  Italijos „Serie A“ lygoje „Napoli“ ekipos penktadienio nesėkme pasinaudojo Milano „Inter“, kuris sekmadienį 5:0 (2:0) sutriuškino Veronos „Chievo“ klubą. „Hat-tricku“ pasižymėjo Ivanas Perisičius. Kroatas „Serie A“ yra iš viso įmušęs 7 įvarčius. Milano „Inter“ su 39 taškais pakilo į pirmą vietą, tašku mažiau turi „Napoli“ klubas. Trečioje pozicijoje – Turino „Juventus“ (37 taškai). Turas baigėsi Genujos „Sampdoria“ ir Romos „Lazio“ akistata. Pirmieji į priekį išsiveržė aikštės šeimininkai, antrame kėlinyje 56 min. pasižymėjo Duvanas Zapata. Tačiau mačo pabaigoje pavyko svečiams išplėšti pergalę: 80 min. pasižymėjo Sergej Milinkovič-Savičius, o jau per teisėjo pridėtą laiką iš atri kamuolį į vartus nukreipė po keitimo aikštėje pasirodęs Felipe Caicedo. Po pergalės „Lazio“ turi 32 taškus ir užima 5-tą vietą, „Sampdoria“ lieka laipteliu žemiau (26 t.). Visi „Serie A“ sekmadienio rezultatai: „Benevento“ 2 – 2 AC „Milan“ 38 min. [0:1] Giacomo Bonaventura 50 min. [1:1] George Puscas 57 min. [1:2] Nikola Kaliničius 90+5 min. [2:2] Alberto Brignoli „Bologna“ 1 – 1 „Cagliari“ 42 min. [0:1] Joao Pedro 81 min. [1:1] Mattia Destro „Fiorentina“ 3 – 0 „Sassuolo“ 32 min. [1:0] Giovanni Simeone 42 min. [2:0] Jordan Veretout 71 min. [3:0] Federico Chiesa „Inter“ 5 – 0 Veronos „Chievo“ 23 min. [1:0] Ivanas Perisičius 38 min. [2:0] Mauro Icardi 57 min. [3:0] Ivanas Perisičius 60 min. [4:0] Milanas Skriniaras 90 min. [5:0] Ivanas Perisičius  „Sampdoria“ 1 – 2 „Lazio“ 56 min. [1:0] Duvan Zapata 80 min. [1:1] Sergej Milinkovič-Savič 90+1 min. [1:2] Felipe Caicedo Šeštadienio rezultatai „Torino“ 1 – 1 „Atalanta“ 45 min. [1:0] Nicolas N'Koulou 54 min. [1:1] Josipas Iličičius Turnyro lentelė (vieta, komanda, rungtynės, pergalės, lygiosios, pralaimėjimai, įmušti, praleisti įvarčiai, įvarčių santykis, taškai): 