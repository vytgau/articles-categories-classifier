2018 metų pasaulio futbolo čempionato Europos zonos atrankos varžybų paskutiniojo – dešimtojo – turo rungtynėse I grupėje pirmadienį Islandijos rinktinė namuose 2:0 (1:0) nugalėjo Kosovo komandą ir pirmą kartą istorijoje pateko į planetos pirmenybes. Šeimininkams įvarčius pelnė Gylfi Sigurdssonas (40 min.) ir Johannas Gudmundssonas (68). Kovoje dėl antrosios vietos Kroatijos rinktinė svečiuose 2:0 (0:0) įveikė Ukrainos komandą. Abu įvarčius nugalėtojams pelnė Andrejus Kramaričius (62 ir 70). Kitose grupės rungtynėse Suomija namuose sužaidė lygiosiomis 2:2 (0:0) su turkais. Islandijos rinktinė su 22 taškais tapo grupės nugalėtoja. Antrąją vietą užėmusi Kroatija (20 tšk.) dėl vietos pasaulio čempionate kovos atkrintamosiose varžybose. Treti grupėje liko ukrainiečiai (17 tšk.), ketvirti – turkai (15 tšk.). D grupės nugalėtoja tapo ir kelialapį į pasaulio čempionatą iškovojo Serbijos rinktinė. Serbai pirmadienį namuose 1:0 (0:0) įveikė Gruzijos ekipą. Pergalingą įvartį 74-ąją min. pelnė Aleksandras Prijovičius. Į antrąją vietą pakilo Airijos futbolininkai. Jie lemiamame mače išvykoje 1:0 (0:0) įveikė į trečiąją poziciją smuktelėjusią ir viltis žaisti planetos čempionate praradusią Velso komandą. Airijos komandoje pasižymėjo Jamesas McCleanas (57). Kitame susitikime Austrijos komanda svečiuose 1:0 (0:0) nugalėjo Moldovos ekipą. Serbija D grupėje surinko 21 tašką, į atkrintamąsias varžybas patekusi Airija – 19, Velsas – 17. Ketvirtoje pozicijoje liko austrai (15 tšk.). G grupėje jau ankščiau pirmą vietą užsitikrinę Ispanijos futbolininkai išvykoje 1:0 (0:0) nugalėjo Austrijos ekipą ir iškovojo devintąją pergalę. Pergalingą įvartį 76-ąją min. pelnė Asieras Illarramendi. Italijos rinktinė svečiuose 1:0 (0:0) nugalėjo Albaniją, o Makedonija savo žiūrovų akivaizdoje 4:0 (2:0) sutriuškino Lichtenšteiną. Ispanijos komanda surinko 28 taškus, antrąją vietą užėmę italai – 23. Trečiąją poziciją išsaugojo Albanija (13 tšk.), o ketvirtas liko Izraelis (12 tšk.). Pasaulio čempionato Europos zonos atrankos varžybose dalyvauja 52 komandos, suskirstytos į devynias grupes. Į pasaulio čempionatą patenka grupių nugalėtojai, o aštuonios geriausios antrąsias vietas užimsiančios rinktinės dėl likusių keturių kelialapių kovos atkrintamosiose varžybose. Vietą 2018 metų pasaulio futbolo čempionate iki šiol užsitikrinusios rinktinės: Rusija, Belgija, Anglija, Vokietija, Islandija, Lenkija, Serbija, Ispanija, Egiptas, Nigerija, Iranas, Japonija, Korėjos Respublika, Saudo Arabija, Kosta Rika, Meksika, Brazilija. Pirmadienio atrankos rungtynių rezultatai: D grupė Moldova 0 – 1 Austrija 55' [raudonoji kortelė] Arturas Ionita (Moldova) 69' [0 – 1] Louisas Schaubas Serbija 1 – 0 Gruzija 74' [1 – 0] Aleksandaras Prijovičius Velsas 0 – 1 Airija 57' [0 – 1] Jamesas McCleanas #WCQ | Group D (EUROPE) FINAL STANDINGS 1⃣🇷🇸SRB (21 pts) (Q) 2⃣🇮🇪IRL (19) 3⃣🏴󠁧󠁢󠁷󠁬󠁳󠁿WAL (17) 4⃣🇦🇹AUT (15) 5⃣🇬🇪GEO (5) 6⃣🇲🇩MDA (2) — #WCQ ⚽️🏆 (@FIFAWorldCup) October 9, 2017  G grupė Albanija 0 – 1 Italija 81' [0 – 1] Giorgio Chiellini Makedonija 4 – 0 Lichtenšteinas 36' [1 – 0] Visaras Musliu 39' [2 – 0] Aleksandaras Trajkovskis 66' [3 – 0] Enisas Bardhi 68' [4 – 0]Arijanas Ademi Izraelis 0 – 1 Ispanija 76' [0 – 1] Asieras Illarramendi #WCQ | Group G (EUROPE) FINAL STANDINGS 1⃣🇪🇸ESP (28 pts) (Q) 2⃣🇮🇹ITA (23) 3⃣🇦🇱ALB (13) 4⃣🇮🇱ISR (12) 5⃣🇲🇰MKD (11) 6⃣🇱🇮LIE (0) — #WCQ ⚽️🏆 (@FIFAWorldCup) October 9, 2017 I grupė Suomija 2 – 2 Turkija 57' [0 – 1] Cenkas Tosunas 76' [1 – 1] Paulus Arajuuri 83' [1 – 2] Cenkas Tosunas 88' [2 – 2] Niklas Moisanderis Islandija 2 – 0 Kosovas 40' [1 – 0] Gylfi Sigurdssonas 68' [2 – 0] Johannas Bergas Gudmundssonas Ukraina 0 – 2 Kroatija 62' [0 – 1] Andrejus Kramaričius 70' [0 – 2] Andrejus Kramaričius #WCQ | Group I (EUROPE) FINAL STANDINGS 1⃣🇮🇸ISL (22 pts) (Q) 2⃣🇭🇷CRO (20) 3⃣🇺🇦UKR (17) 4⃣🇹🇷TUR (15) 5⃣🇫🇮FIN (9) 6⃣🇽🇰KVX (1) — #WCQ ⚽️🏆 (@FIFAWorldCup) October 9, 2017