Lemiamą įvartį pelnęs C. Ronaldo tapo pirmuoju žaidėju Čempionų lygos istorijoje, kuriam pavyko pelnyti mažiausiai po įvartį 11-oje rungtynių iš eilės. Kartu tai buvo ir rekordinis 70-as jo įvartis Čempionų lygos atkrintamųjų varžybų etape. „Mano pulsas šoktelėjo į viršų, tačiau sugebėjau save nuraminti, nes žinojau, kad ši situacija lems viską. Ačiū Dievui, pataikiau ir mes keliaujame toliau“, – apie 11 m baudinį per pridėtą rungtynių laiką kalbėjo C. Ronaldo. Aikštės arbitras prieš portugalui stojant prie 11 m žymos parodė raudonąją kortelę emocijų nevaldžiusiam 40-mečiui „Juventus“ kapitonui Gianluigi Buffonui. Pastarąjį vartuose pakeitęs lenkas Wojciechas Szczesny neturėjo jokių šansų – Madrido ekipos lyderis varžovą nuginklavo stipriu smūgiu į viršutinį vartų kampą. CR7 tai buvo 150-os Čempionų lygos rungtynės, daugiau už portugalą žaidė tik buvęs bendraklubis Ikeras Casillas (167) ir „Barcelonos“ legenda Xavi (151). Visų laikų rezultatyviausių žaidėjų sąraše C. Ronaldo ir toliau didina atotrūkį. Jo sąskaitoje jau 120 įvarčių ir tai dar ne pabaiga. Antrąją vietą su 100 įvarčių užima „Barcos“ dievukas Lionelis Messi. Cristiano Ronaldo's #UCL numbers 🤯🤯🤯 pic.twitter.com/Ni4GmDuHts— UEFA Champions League (@ChampionsLeague) April 11, 2018  Rezultatyviausi UEFA Čempionų lygos žaidėjai: 1. Cristiano Ronaldo* – 120 2. Lionelis Messi* – 100 3. Raulis – 71 4. Ruudas van Nistelrooy – 56 5. Karimas Benzema* – 51 6. Thierry Henry – 50 7. Zlatanas Ibrahimovičius* – 49 8. Andrejus Ševčenka – 48 9. Filippo Inzaghi – 46 10. Robertas Lewandowskis* – 45 11. Didier Drogba – 44 12. Alessandro Del Piero – 42 12. Thomas Muelleris* – 42 (*) – dar nebaigę karjeros žaidėjai  C. Ronaldo asmeniniai rekordai klubų futbole: