Pristatydamas savo programą vienintelis savo kandidatatūrą iškėlęs kandidatas į prezidentus papasakojo, kad futbole yra visą gyvenimą - mokėsi Vilniaus futbolo mokykloje, buvo Lietuvos 17-mečių ir 19-mečių rinktinių narys, žaidė „Atleto“, „Panerio“, „Inkaro“, „Romar“, „Vėtros“ komandose, teisėjavo, o dabar yra tarptautinės kategorijos teisėjų inspektorius. Pastarąjį dešimtmetį P. Malžinskas yra aktyvus Vilniaus futbolo bendruomenės narys. „Kompetencija, atvirumas, skaidrumas ir bendruomeniškumas - tai tos vertybės, kuriomis turėsime vadovautis. Atsakomybė ir atskaitomybė už nuveiktus darbus vers judėti pirmyn“, - konferencijoje kalbėjo naujasis VRFS vadovas. VRFS šiuo metu turi 55 narius, konferencijoje dalyvavo ir savo nuomonę pareiškė 35 narių atstovai. Poste P. Malžinskas pakeis verslininką Gintautą Žemaitį.