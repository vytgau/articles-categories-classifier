Antradienį buvo duotas jau trečiojo, „Swedbank“ vardo, 50-osios „Kuršių marių regatos“ etapo startas. Šis etapas buvu sudarytas iš neilgos, tačiau didelio meistriškumo ir sparčių bei techniškų manevrų reikalaujančios olimpinės distancijos. DELFI TV žurnalistas Rytis Kazlauskas ir Lietuvos buriuotojų sąjungos generalinis sekretorius Linas Tamkvaitis specialios transliacijos metu kalbėjosi apie buriavimo subtilybes ir regatos įdomybes. „Kuršių marių regata“ - tai didžiausias ir giliausias tradicijas turintis buriavimo renginys Lietuvoje, kuris šiemet vyksta jubiliejinį 50-ąjį kartą. Startavusi 1954 metais, regata šiandien jau tapo ne tik buriavimo varžybomis, į kurias susirenka profesionaliausi Lietuvos buriuotojai, bet ir kasmetine Klaipėdos bei Nidos švente, džiuginančia šių miestų gyventojus ir svečius. Šiemet regata vyks rugpjūčio 5-12 dienomis Smiltynėje ir Nidoje.