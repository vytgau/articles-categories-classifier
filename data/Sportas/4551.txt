Ištraukus Europos taurės trečio atrankos etapo burtus „Sūduvos“ komanda, kuri pirmose antro atrankos etapo rungtynėse išvykoje 2:0 nugalėjo Liepos „Liepaja“ (Latvija) ekipą, sėkmės atveju žaistų su „Sion“ (Šveicarija) klubu. „Trakai“, kurie pirmą mačą išvykoje 1:2 pralaimėjo Noršiopingo „IFK Norrkoping“ (Švedija) futbolininkams, trečiame etape žaistų su Titovo „Škendia“ (Makedonija) ir Helsinkio HJK (Suomija) poros nugalėtojais. Pirmą dvikovą 3:1 laimėjo namie žaidę makedonai. „Žinoma, kad domimės tuo, tačiau dėmesio per daug neskiriame. Mūsų visų mintys sutelktos tik į kitą ketvirtadienį – į rungtynes, kuriose privalome atsirevanšuoti „Norrkoping“ ekipai ir žengti į trečią etapą. Kai tai nutiks, tada galvosime ir apie kitą varžovą“, – sakė klubo direktorius Virmantas Lemežis. Priminsime, kad atsakomose rungtynėse su švedais „Trakams“ jau galės padėti diskvalifikaciją atlikęs Arūnas Klimavičius ir dėl kojos skausmo negalėjęs žaisti vartininkas Ignas Plūkas. Pirmame etape „Shkendia“ klubas savo varžovę Kišiniovo ekipą „Dacia“ (Moldova) nugalėjo bendru rezultatu 7:0. HJK pirmas rungtynes 0:1 pralaimėjo Velso „Connah’s Quay Nomads“ komandai, tačiau atsakoiose rungtynėse atsirevanšavo 3:0. Sėkmės su „Norrkoping“ klubu atveju, „Trakai“ Europos taurės kampaniją pratęstų namų rungtynėmis. Atsakoma dvikova būtų žaidžiama svečiuose.