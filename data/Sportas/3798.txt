„Toro Rosso“ paskubėjo pasinaudoti papildoma C. Sainzo sutartie sąlyga, o „Red Bull“ sukritikavo lenktynininką už panašius žodžius. Prisimindamas visą šią istoriją, ispanas pareiškė, kad apskritai nežada nutraukti sutarties su kompanija, kuri jį atvedė į „Formulės-1“ lenktynes. „Ar galima anuliuoti susitarimą su komanda? Viskas priklauso nuo situacijos. Kaip ir gyvenime apskritai, taip ir „Formulėje-1“ kontraktas turi labai didelę reikšmę. Man regis, neverta eiti prieš kieno nors valią. Kai dėl mano situacijos, tai aš patenkintas tuo, ką dabar turiu ir nesiruošiu nutraukti kontrakto. Man atrodo, tada viskas buvo išpešta iš konteksto – tiek mano pasisakymai, tiek ir reakcija į juos. Bet mes viską išsiaiškinome ir dabar viskas tapo aiškiau. Dabar visi ramiai nusiteikę ir mes esame pilnai patenkinti“, – sakė C. Sainzas. Didžiojoje Britanijoje starto metu tarp dviejų „Toro Rosso“ pilotų įvyko incidentas, dėl ko C. Sainzui teko pasitraukti iš lenktynių. Po tos avarijos ispanas sakė, kad nori, pamiršti kas įvyko ir judėti toliau. Jis ir toliau tvirtina, kad komandoje rami atmosfera ir jokių konfliktų nėra. „Taip atsitinka, – komentavo ispanas. – Man atrodo, kad sezono eigoje visada bus lenktynių, kuriose santykiai su komandos draugu paaštrės ir kokios nors kitos lenktynės, kai komandos vadovas tavo adresu pasakys ką nors kritiško. Man pasisekė, kad man šis sezonas klostosi puikiai, aš pasiekiau gerų rezultatų komandai ir uždirbau daug taškų. Manau, tuo galima didžiuotis.“ Daugiau F-1 naujienų skaitykite čia.