Tai atskleidė pats 31-erių metų futbolininkas, besitikintis, kad šį sezoną jam dar pavyks išbėgti į aikštę. „Būsiu pasiruošęs žaisti UEFA Čempionų lygos finale“, – savo klubo televizijai šypsojosi vartų sargas. Nors iš pradžių buvo prognozuojama, jog M. Neueris nežais iki sausio, dabar teigiama, kad jo reabilitacija užtruks bent iki balandžio. Pėda atletui lūžo dar šių metų balandį, o rugsėjį treniruotės metu ši trauma atsinaujino. Vokietijos čempionų titulą ginančiame „Bayern“ klube M. Neuerį pavaduoja Svenas Ulreichas. Neseniai trenerių rokiruotę atlikusi Miuncheno ekipa šiuo metu Vokietijos pirmenybėse 5 taškais atsilieka nuo Dortmundo „Borussia“ komandos.