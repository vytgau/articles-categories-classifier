Po penkis medalius iškovojo jaunės Auksė Pikūnaitė (3-1-1; „El-Eko Sport“ - PKKSC) ir Erika Župerkaitė (2-3-0; „El-Eko Sport“ - PRSSG - PKKSC). Moterų varžybose keturis medalius pelnė Viktorija Šumskytė (1-3-0; „El-Eko Sport“ - PRSSG - PKKSC), o jaunių varžybose po keturis medalius iškovojo Karolis Galeckas (1-2-1; Kauno SM „Gaja“), Edvinas Mazurevičius (0-2-2; PRSSG - „Fortūna“) ir Ona Šikailovaitė (0-1-3; „El-Eko Sport“ - PRSSG - PKKSC). Po tris aukso medalius iškovojo O. Baleišytė, A. Pikūnaitė ir Lukas Šuvalskis (Kauno SM „Gaja“). Sirguliavusi Simona Krupeckaitė („El-Eko Sport“ - LOSC) iškovojo du aukso ir vieną bronzos medalį. Dviračių treko karalienė laimėjo sprinto ir komandų sprinto lenktynes bei trečia buvo keirine. Pastarojoje rungtyje Simona į priekį praleido savo komandos draugę Miglę Marozaitę ir O. Baleišytę. M. Marozaitė dar tapo komandų sprinto lenktynių nugalėtoja, o sprinte pelnė sidabro medalį. Vasilijus Lendel („El-Eko Sport“ - PKKSC) laimėjo sprinto lenktynes, o keirine buvo antras. Keirino rungtį laimėjo jo komandos draugas Svajūnas Jonauskas. Jis sprinte užėmė antrą vietą. Iš viso išdalinti 24 medalių komplektai. Apdovanojimai įteikti 37 dviratininkams. Lietuvos dviračių treko čempionato nugalėtojai moterys sprintas – Simona Krupeckaitė komandų sprintas – Simona Krupeckaitė, Miglė Marozaitė keirinas – Miglė Marozaitė 3 km asmeninės persekiojimo lenktynės – Olivija Baleišytė atkrintamosios lenktynės – Olivija Baleišytė grupinės lenktynės dėl taškų – Olivija Baleišytė vyrai sprintas – Vasilijus Lendel komandų sprintas – Justas Beniušis, Rojus Adomaitis, Darijus Džervus keirinas – Svajūnas Jonauskas 4 km asmeninės persekiojimo lenktynės – Venantas Lašinis atkrintamosios lenktynės – Rokas Gelžinis skrečas – Rokas Gelžinis grupinės lenktynės dėl taškų – Venantas Lašinis moterys, jaunės, jauniai skrečas – Viktorija Šumskytė jaunės sprintas – Auksė Pikūnaitė komandų sprintas – Auksė Pikūnaitė, Rugilė Jurgelevičiūtė 2 km asmeninės persekiojimo lenktynės – Auksė Pikūnaitė atkrintamosios lenktynės – Erika Župerkaitė grupinės lenktynės dėl taškų – Erika Župerkaitė jauniai sprintas – Gedvinas Serafinas komandų sprintas – Karolis Galeckas, Lukas Šuvalskis, Gediminas Kubelskas 2 km asmeninės persekiojimo lenktynės – Lukas Šuvalskis atkrintamosios lenktynės – Gedvinas Serafinas grupinės lenktynės dėl taškų – Lukas Šuvalskis. *** Spalio 28 dieną pirmą kartą po Lietuvos nepriklausomybės atkūrimo surengtas Lietuvos dviračių kroso čempionatas. Panevėžio kūltūros ir poilsio parke vykusių varžybų nugalėtoju tarp vyrų tapo panevėžietis Domas Manikas („MyBike“). Jis 8 ratus po 3 km (24 km) įveikė per 1 val. 8 min. 50 sek. Sidabro medalį pelnė Arnoldas Valiauga. Jis nuo nugalėtojo atsiliko 1 min. 58 sek. Bronzos medalis atiteko Arnui Pelaičiui. Jaunių grupėje nugalėtoju paskelbtas Viktoras Laskovas („El-Eko Sport“), o veteranų – Andrejus Dolgovas („Top Team - Ultrabike“). Mėgėjų varžybose tarp moterų nugalėjo Kristina Noreikienė, tarp vyrų – Arūnas Noreika (abu – „Focus Vilnius), o tarp jaunių – Lukas Prokopavičius (Panevėžio triatlono klubas). Iš viso dviračių kroso varžybose dalyvavo 29 dviratininkai.