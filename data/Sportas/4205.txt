Kaip DELFI pasakojo planetos pirmenybėse dirbantys Kinijos žurnalistai, taip Fu Yuanhui elgiasi visada. Bet draskyti sau odą – ne tas pats, kas iš streso kramtyti nagus. Darbuodamasi nagais sprinterė optimizuoja kraujotaką ir šildo rankų raumenis, kurie iškart po starto turi dirbti maksimaliu krūviu. Nors po 50 m plaukimo nugara finalo ant apdovanojimų pakylos kinė turbūt nesiryžtų pasirodyti be pečius ir rankas dengiančios sportinės aprangos, svarbiausia, kad ant krūtinės jai spindi medalis. Beje, DELFI fotografo Domanto Pipo nuotrauka, kurioje užfiksuota ypač aktyvi Fu Yuanhui pasiruošimo startui „procedūra“, buvo išrinkta geriausiu dienos kadru ir publikuota oficialiame čempionato dienraštyje „Water Wonder“. Auč!