Šioje estafetėje iš viso varžėsi 10 komandų. Pirmą vietą iškovojo Brazilijos ketveriukė, atplaukusi per 3 min. 37,46 sek. Finalas vyks šeštadienį 16.30 val. Lietuvos laiku (Taivano laiku – 20.30 val.). 400 m laisvo plaukimo stiliaus varžybose Viktė Labanauskaitė liko 30-ta iš 39 dalyvių (4 min. 32,02 sek.) ir savo pasirodymą baigė. Priminsime, kad D. Rapšys šioje Universiadoje jau iškovojo 2 aukso ir 1 bronzos medalį ir tapo pirmuoju lietuviu vienoje Universiadoje iškovojusiu net tris medalius.