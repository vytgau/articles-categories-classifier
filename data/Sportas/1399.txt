Kauniečiai jau antrąją minutę atitrūko nuo varžovų, kai daugumą realizavo Ilja Lašinas (01:25). Kėlinio viduryje rezultatą padvigubino Dovydas Streckis (10:58). Antrajame kėlinyje kauniečiams įvarčius pelnė Remigijus Guoga (20:28), Dmitrijus Beliakovas (25:00) ir Erminas Gutauskas (29:31). Vienintelį įvartį Vilniaus klubui pelnė Arnas Misiukas (24:28, dauguma). Trečiajame kėlinyje tašką rungtynėse dviem įvarčiais padėjo neseniai dantis įsidėjęs ir klubo reklaminiu veidu tapęs Vytautas Jagelavičius (44:47, dauguma) ir D. Beliakovas (58:32). „Kaunas Hockey“ turėjo 32 bandymus įvarčiui pasiekti, „Geležinis vilkas“ – 22. „Kaunas Hockey“ iki minimumo sumažino atsilikimą nuo antrojoje vietoje žengiančio Vilniaus „Hockey Punks“ klubo. Trečiadienį Elektrėnuose vykusiose Lietuvos ledo ritulio čempionato rungtynėse netrūko kuriozinių įvarčių, o lyderės pozicijoje nuo pat sezono pradžios esanti Elektrėnų „Energija“ 6:3 (1:1, 2:2, 3:0) nugalėjo antroje vietą užimančią Vilniaus „Hockey Punks“ komandą. Sirgalius jau pačioje pirmoje susitikimo minutėje nustebino greitas „Hockey Punks“ komandos žaidėjo Šarūno Kuliešiaus (1 min.) įvartis į Nerijaus Dauksevičiaus ginamus vartus. Visgi „Energija“ greitai mobilizavosi ir rezgė pavojingus išpuolius. 7-ą susitikimo minutę ant nubaustųjų žaidėjų suolelio sėdo vilnietis Rokas Bacevičius, o pirmą kiekybinę persvarą šeimininkai išnaudojo produktyviai. Rolando Aliukonio nuo mėlynos linijos smūgiuotą ritulį atrėmė „Hockey Punks“ vartininkas, tačiau pirmasis prie jo suskubo Danielius Nomanovas (8 min.) ir išlygino rezultatą - 1:1. Antrojo kėlinio pradžioje vėl sužibėjo „Energijos“ kapitonas D. Nomanovas (27 min.), kuris pelnė itin sudėtingą įvartį iš beveik nulinio kampo. Netrukus ant nubaustųjų žaidėjų suolelio sėdo šeimininkų gynėjas Artūras Katulis, tačiau svečiai ne tik kad nepasinaudojo kiekybine persvara, bet ir sugebėjo į greitą ataką paleisti Aimą Fiščevą (31 min.), kuris tiksliu smūgiu pelnė trečią „Energijos“ įvartį. Nors atrodė, kad intriga šiose rungtynėse gali nebesugrįžti, tačiau vilniečiai nepasidavė. Kėlinio viduryje Rokas Bacevičius (33 min.) po sumaišties prie „Energijos“ vartų pelnė antrą svečių įvartį, o po trijų minučių Edvardas Ivankevičius atlikdamas perdavimą kurioziškai įmušė ir trečią „Hockey Punks“ įvartį (3:3). Trečiame kėlinyje „Energija“ įjungė aukštesnę pavarą, o su baudos minutėmis nesugebėję susitvarkyti svečiai nebeišlaikė lygaus rezultato. Per penkių minučių atkarpą Lukas Veželis (45 min.), Dovydas Kulevičius (49 min.) ir Donatas Vitte (50 min.) pelnė po įvartį, o trijų taškų pranašumą susikrovę šeimininkai jį išlaikė iki pat rungtynių pabaigos.   „Energija“ per 15 Lietuvos čempionato reguliariojo sezono rungtynių yra iškovojusi 14 pergalių ir su 42 taškais yra vienvaldė lygos lyderė. Elektrėniškiams trūksta vos vienos pergalės, kad jie užsitikrintų reguliariojo sezono nugalėtojų vardą. Pirmosios dvi reguliariojo čempionato vietos pateks tiesiai į pusfinalį, likę keturi klubai santykius aiškinsis ketvirtfinalyje. Kitos Lietuvos ledo ritulio čempionato rungtynės vyks penktadienį Vilniuje, kur Pramogų arenoje 21 val. „Geležinis vilkas“ priims „Hockey Punks“. Lietuvos ledo ritulio čempionato turnyro lentelė (vieta, komanda, rungtynės, pergalės, pergalės po baudinių serijos, pralaimėjimai po baudinių serijos, pralaimėjimai, įvarčiai, taškai): 