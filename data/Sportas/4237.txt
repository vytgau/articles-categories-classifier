Jamaikos kapitonui Andre Blake'ui dėl traumos palikus aikštę, į jo komandos vartus krito pirmasis įvartis – 45-ąją minutę baudos smūgį sėkmingai atliko Jozy Altidore'as. Tačiau vos už penkių minučių jamaikiečiams pavyko atstatyti pusiausvyrą, kai po pakelto kampinio pasižymėjo Je-Vaughnas Watsonas. Visgi sėkmė buvo JAV atstovų pusėje – likus dviems minutėms iki pagrindinio laiko pabaigos jiems pergalę ir titulą išplėšė tikslus Jermaine'o Tayloro šūvis. Amerikiečiai, vadovaujami Bruce'o Arenos, nepralaimėtų rungtynių seriją pratęsė iki 14-os (9 pergalės ir 5 lygiosios), o pats treneris tapo pirmuoju specialistu „Gold Cup“ trofėjų laimėjusiu trečią kartą. Naudingiausiu turnyro žaidėju pripažintas JAV rinktinės kapitonas Michaelas Beadley, atsiėmęs „Auksinį kamuolį“.  We love gooooooold!#USA | #GoldCup2017 pic.twitter.com/edcj8NC4dC 