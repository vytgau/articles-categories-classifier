Favoritu laikomas Bralonas Taplinas laimėjo trečiąjį 400 m atrankos bėgimą finišo liniją kirsdamas per 46,37 sek. ir, atrodė, nesunkiai užsitikrino vietą pusfinalyje. Tačiau netrukus paaiškėjo, kad iš Karibų jūros salų valstybės Grenados kilęs atletas pažeidė taisykles peržengdamas savo bėgimo tako liniją. Lygiai taip pat taisyklėms nusižengė kiti finišavę bėgikai – jamaikietis Stevenas Gayle'as, latvis Austris Karpinskis ir Alonzo Russellas ir Bahamų. Pirmasis bėgikas iš Kataro Abdalleleh Harounas gavo raudonąją kortelę dėl klaidingo starto. Tai pirmas kartas didžiausiose lengvosios atletikos varžybose, kai diskvalifikuojami visi bėgimo dalyviai.