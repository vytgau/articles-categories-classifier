Aikštės šeimininkų gretose pasižymėjo Ivanas Ignatjevas (20-ą min.), švedas Viktoras Claessonas (46-ą min.) ir Sergejus Petrovas (66-ą min.). Svečiams įvarčius pelnė Slavoljubas Srničius (57-ą min.) ir Aleksandras Pešičius (71-ą min.). Susitikimui teisėjavo Gediminas Mažeika. Jam talkino asistentai Vytautas Šimkus ir Vytenis Kazlauskas, o ketvirtas arbitras buvo Jurijus Paškovskis. 59-ą min. „Krasnodar“ žaidėjo serbo Mihailo Rističiaus smūgiuotas kamuolys pataikė į vartų skersinį ir atsimušė už vartų linijos, tačiau arbitrai to nepastebėjo ir įvarčio neužfiksavo. Ваш браузер не поддерживает iframe. „Kamuolys nusileido beveik metrą už vartų linijos. Įvartį matė visi 24-uri tūkst. žiūrovų tribūnose, bet štai vyriausiasis teisėjas iš Lietuvos ir jo asistentas įvarčio nepamatė ar nenorėjo pamatyti“, – epizodą komentavo klubo „Krasnodar“ oficiali svetainė internete. Ginčytinas epizodas nuo 4:59 min.:  „Ten buvo akivaizdus įvartis. Sunku buvo to nepamatyti. Nežinau, kaip skirtųsi galutinis rezultatas, jei tas įvartis būtų įskaitytas“, - po rungtynių sakė „Krasnodar“ klubo legionierius iš Švedijos ir antro įvarčio autorius V. Claessonas.