Rungtynėse su grupės favoritėmis lietuvaitės sėkmingai gynėsi iki 38 minutės, tačiau prieš pertrauką praleido tris įvarčius. Aukštesnio meistriškumo Danijos komanda po pertraukos pasižymėjo dar du kartus. Rungtynių pabaigoje Lietuvos komandai baudos smūgiu gražų paguodos įvartį pelnė Paulina Potapova.  Kitose 3 grupės rungtynėse Marijampolėje Slovakija rezultatu 3:2 pranoko Rumunijos ekipą. Pirmadienį Lietuvos futbolininkės žais su Rumunija. Rungtynių statistika: WU-19 Danija – Lietuva 5:1 (3:0). Alytaus miesto stadionas Teisėja – Vera Opeikina (Rusija). Įvarčiai: 38 min. Signe Holt Andersen, 40 ir 81 min. Sarah Jankovska, 43 min. Sofie Svava, 52 min. Agnete Nielsen (Danija); 85 min. Paulina Potapova (Lietuva). Lietuva: Aušra Klevečkaitė, Urtė Šmigelskaitė, Paulina Narbutaitė, Deimantė Griesiūtė, Viktorija Čiapaitė (68 min. Agneta Patilskytė), Alina Neznanova (68 min. Simona Rumčikaitė), Justina Baltrūnaitė (68 min. Indrė Apkevičiūtė), Anika Kyžaitė, Paulina Potapova, Liucija Vaitukaitytė, Gabija Gedgaudaitė.