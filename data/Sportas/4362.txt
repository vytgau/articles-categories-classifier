„Prieš tai, kai sudarysim sutartį, mums reikia aptarti visas sandorio smulkmenas. Mes artėjame prie sezono ekvatoriaus. Greitai prasidės rugpjūčio atostogos ir tuo metu vyks pirmos konsultacijos dėl kontraktų. Aš jau ne kartą sakiau, kad mano pagrindine užduotimi lieka užsitikrinti ilgalaikę ateitį „Mercedes“ komandoje. Būtent to aš dabar ir tikiuosi“, – V. Botto žodžius cituoja leidinys „Autosport“. „Formulės-1“ automobilių lenktynių pasaulio čempionate po 10-ies „Didžiojo prizo“ („Grand Prix“) etapų V. Bottas bendroje įskaitoje su 154-iais taškais užima trečią vietą. Pirmenybių lyderis yra vokietis Sebastianas Vettelis (177 tšk.), vienu tašku lenkiantis britą Lewisą Hamiltoną (176 tšk.). 11-as etapas – Vengrijos „Didžiojo prizo“ lenktynės – vyks liepos 30-ą dieną Budapešto „Hungaroring“ trasoje.