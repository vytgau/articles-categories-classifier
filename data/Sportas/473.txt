„Sulaukiau klausimo ir galiu atsakyti. Taip, Tai būtų viena iš galimybių mano karjeroje. Juolab, kad anksčiau taip jau buvo daroma ir sėkmingai“, – per spaudos konferenciją prieš dvikovą su J. Parkeriu kalbėjo britas. Legenda Floydas Mayweatheris grįžo į ringą ir bokso dvikovoje su UFC žvaigžde Conoru McGregoru pernai šventė pergalę. Dabar amerikietis pradėjo mišrių kovų treniruotes, kad pasiruoštų revanšinei dvikovai su airiu jau pagal MMA taisykles. Ateityje kažką panašaus įsivaizduotų ir A. Joshua, tačiau turi vieną sąlygą. „Turiu būti viską pasiekęs savo karjeroje, ką galiu. Mayweatheris taip pat dominavo savo sporte, kurį taip mylėjo“, – sakė sunkiasvoris boksininkas. UFC prezidentas Dana White'as patvirtino, kad stebės Kardife vyksiančią dvikovą tarp A. Joshua ir J. Parkerio. Ant kortos pastatyta daug – net trys pasaulio čempiono titulai pagal skirtingas organizacijų versijas. History Will Be Made, #JoshuaParker 🇬🇧 🏟 🇳🇿 pic.twitter.com/XfDULJpkig— BOXING CORNER 24/7 (@boxingcorner247) March 26, 2018  Planetos čempionas pagal WBA ir IBF versijas A. Joshua tiki, kad gali nokautuoti WBO organizacijos titulą turintį varžovą šeštadienį „Principality“ stadione įrengtame ringe. „Jis greitas ir gali smūgiuoti, tačiau aš tik kartoju tai, ką girdėjau sakant kitus žmones, – kalbėjo visas savo 20 pergalių nokautais laimėjęs britas. – Bet aš tikrai būsiu pasirengęs 12 raundų kovai. Man tai ne problema“.  J. Parkeris neabejojo, kad ringą paliks su trimis čempiono diržais ant peties. „Esu pasirengęs ir pasitikiu savo jėgomis. Nuvešiu tuos diržus į Naująją Zelandiją. Mums patinka iššūkiai. Joshua yra didelis iššūkis, todėl labai noriu su juo boksuotis. Esu pasirengęs tapti istorijos dalimi. Darysiu tai ne tik dėl savęs, bet ir dėl komandos, šeimos ir savo šalies“, – sakė J. Parkeris. FACE OFF! #JoshuaParker 🍿 🇬🇧🇳🇿 pic.twitter.com/JoQ1MZ3zsi — BOXING CORNER 24/7 (@boxingcorner247) March 27, 2018