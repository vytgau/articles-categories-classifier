Pergalingą įvartį pelnė „Napoli“ rezultatyvumo rekordininkas iš Slovakijos Marekas Hamšikas, pasiuntęs kamuolį į vartus 17-ą minutę. Praėjusią savaitę klubo legendą Diego Maradoną aplenkęs saugas pasižymėjo trečiose rungtynėse iš eilės ir dabar savo sąskaitoje turi 117-ą taiklių smūgių Neapolio ekipos gretose. 48 taškus surinkę Maurizio Sarri auklėtiniai keturiais lenkia antroje vietoje žengiantį Turino „Juventus“ ir užsitikrino neoficialų campioni d'inverno – žiemos čempionų – titulą. Tiesa, labai juo džiaugtis nederėtų, nes „Napoli“ prieš du sezonus tapo vienintele komanda per pastarąjį dešimtmetį, kuri pirmavo įpusėjus čempionatui, bet sezono pabaigoje liko be trofėjaus. „Crotone“ (15 taškų) lieka iškritimo zonoje, užimdama 18-ą poziciją. Ваш браузер не поддерживает iframe.