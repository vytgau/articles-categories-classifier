Susitikimas truko 1 val. 25 min. 27-erių metų R. Berankis, kuris pasaulio reitinge yra 141-as, šiame mače atliko septynis neatremiamus padavimus, o jo varžovas – penkis. Po sėkmingų pirmųjų padavimų R. Berankis laimėjo net 83 proc. galimų taškų (33/40). Antrajame rate – aštuntfinalyje – R. Berankis žais arba su 24-erių metų belgu Christopheriu Heymanu (351), arba su 29-erių metų italu Andrea Arnaboldi (225). Patekdamas į aštuntfinalį, R. Berankis užsitikrino šešis ATP reitingo taškus ir 730 eurų premiją. 26-erių metų Laurynas Grigelis (271) – pirmajame rate antradienį susitiks su 30-mečiu kroatu Franko Škugoru (307). Turnyro Italijoje prizų fondą sudaro 43 tūkst. eurų.