T. Kaukėnas startavo 17-as – kartu su net šešių olimpinių medalių laimėtoju norvegu Emiliui Hegle'u Svendsenu, 45 sekundėmis vėliau nei naujasis olimpinis čempionas vokietis Arnd Peifferis. Tik du kartus keturiose šaudyklose (20 šūvių) suklydęs T. Kaukėnas (34:31,8 min.) pasiekė naujas istorines aukštumas – užėmė tryliktą vietą! Tai yra geriausias Lietuvos biatlonininkų pasirodymas per visą olimpinių žaidynių istoriją. Mūsiškį tik pačioje pabaigoje aplenkė latvis Andrejus Rastorgujevas (34:29,3). Dviem klaidom daugiau padaręs V. Strolia (37:47,3) buvo 43-ias.   Favoritu laikytas tituluotasis prancūzas Martinas Fourcade'as (32:51,7), sekmadienį likęs tuščiomis, lenktynes pradėjo aštuntas, tačiau triumfavo be jokių klaustukų ir pasidabino aukso medaliu. Sidabrą iškovojo 20-metis švedas Sebastianas Samuelssonas (+33:03,7), pajudėjęs vos iš 14-os pozicijos, o bronzą pelnė vokietis Benediktas Dollas (33:06,8), startavęs šeštas. Jo tautietis A. Peifferis iš pirmos vietos nusirito į aštuntą. Estai Kalevas Ermitsas (+4.51,3) ir Rolandas Lessingas (+6.02,7) liko atitinkamai 41-as ir 53-ias. Persekiojimo varžybose iš viso konkuravo 60 greičiausių biatlonininkų. Tomas Kaukėnas 13-as!!! #PyeongChang2018 #LTeam #VisosLietuvosKomanda #biatlonas #persekiojimas #Lietuva #olimpietis #olimpines #zaidynes #Lithuania #biathlon #biathlonlife #13th A post shared by LTeam (@lteam_official) on Feb 12, 2018 at 4:39am PST  Lenktynių eiga: T. Kaukėnas ir vėl drumsčia lyderių planus: lietuvis be klaidų atliko pirmus dešimt šūvių ir pakilo į dešimtą vietą. Jis savo atsilikimą pirmaujančio A. Peifferio sumažino iki 35 sekundžių. V. Strolia po pirmų dviejų šaudymo ruožų su viena klaida – 44-as. Šaudant į trečią taikinį T. Kaukėnas padarė vieną klaidą ir smuktelėjo į 12-ą poziciją. Į viršų šoktelėjo M. Fourcade'as, šaudęs be klaidų ir susikrovęs didesnę nei 20 sek. persvarą. Netrukus T. Kaukėną trasoje aplenkė latvis A. Rastorgujevas ir vokietis Erikas Lesseris. Du sykius nepataikęs V. Strolia nukrito į 47-ą vietą. Paskutiniame šaudymo ruože T. Kaukėno ranka sudrebėjo tik vieną sykį ir mūsiškis – vėl dešimtas! Toli priekyje atsiplėšė ir pergale jau džiaugėsi M. Fourcade'as. T. Kaukėnas finišavo naujoje aukščiausioje vietoje Lietuvos biatlono istorijoje – 13-tas! V. Strolia liniją kirto 43-ias. It's #gold for @martinfkde in men's #biathlon 12.5km pursuit. 👏👏👏 Congratulations to Martin, now a three times #Olympics champion! #PyeongChang2018 pic.twitter.com/DihoUny2KY — Olympics (@Olympics) February 12, 2018  T. Kaukėnui tai yra antrosios olimpinės žaidynės. Prieš ketverius metus Sočyje (Rusija) jis buvo 48-as sprinte, 40-as – persekiojimo lenktynėse ir 23-ias – 20 km asmeninėse lenktynėse. Tuo metu V. Strolia yra olimpiados debiutantas. T. Kaukėno ir V. Strolios dar laukia du startai: ketvirtadienį – individualios 20 km lenktynės ir sekmadienį – 15 km masinio starto lenktynės (jei pateks).