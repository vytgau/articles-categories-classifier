Mykolui Maciulevičiui taip pat atiteko prizas už kovos dvasią. Tai – aukščiausia vieta, kurią yra pasiekę Lietuvos sportininkai šiose varžybose per visą dalyvavimo istoriją. „Mumeishi 3‘s“ turnyras vyksta 45 metus iš eilės ir pritraukia dalyvių iš viso pasaulio. Kendo – šiuolaikinis japoniškas fechtavimasis, kildinamas iš senųjų japoniško kardo mokyklų. Kendo atstovai kaunasi vilkėdami apsauginius šarvus (bogu) ir naudodami bambukinius kardus (shinai). Smūgiai atliekami visa jėga, bet tik į tam tikras šarvais apsaugotas vietas: šalmą, pirštinę, pilvo apsaugos šoną ir gerklę. Kovos baigtį vertina trys teisėjai. Taškas kovotojui įskaitomas tik tuo atveju, jei kirtis buvo atliktas pagal techninius reikalavimus ir su dvasine išraiška – kovos riksmu (kiai).