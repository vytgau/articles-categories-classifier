Šiaulių sporto gimnazijos imtynininkė svorio kategorijoje iki 70 kilogramų (4 dalyvės) nugalėjo Lenkijos sportininkes Aleksandrą Mentelską, Agatą Čwiklą bei Patrycją Pochowską. Viktorija Augustauskaitė ir Ineta Dantaitė svoryje iki 60 kilogramų (9 dalyvės) užėmė trečiąsias vietas. Viktorija įveikė baltarusę Tacianą Timofejevą ir Zofią Polowczyk iš Lenkijos. I. Dantaitė nugalėjo varžoves iš Lenkijos Klaudią Wcislo, Julią Aochowską ir Pauliną Danisz, tačiau nusileido savo treniruočių partnerei, tame pačiame svoryje kovojusiai Viktorijai Augustauskaitei. Kamilė Šernauskaitė (52 kg), Laura Stanelytė (56 kg) ir Auksė Rutkauskaitė (65 kg) pralaimėjo mažuosius finalus dėl bronzos ir tenkinosi penktomis vietomis. Varžybose Lenkijoje galynėjosi 168 imtynininkės. Po turnyro Lietuvos komanda liko Lenkijoje, kur kartu su šios šalies, Kanados, Estijos ir Ukrainos sportininkėmis dalyvaus tarptautinėje treniruočių stovykloje ir ruošis lapkričio mėnesį vyksiančiam pasaulio jaunimo (iki 23 metų) čempionatui.