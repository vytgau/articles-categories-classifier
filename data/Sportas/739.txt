25-erių metų lietuvis žaidė ketvirtame ir penktame kėlinukuose. Ketvirtame kėlinyje D. Neverauskas savo metimais eliminavo du varžovų žaidėjus ir neleido „Phillies“ pelnyti taškų. Penktame kėlinyje lietuvis savo metimais eliminavo vieną žaidėją, bet Carlosui Santanai ir Odubeliui Herrera pavyko sėkmingai atmušti D. Neverausko metimus ir Filadelfijos klubas pelnė vieną tašką. D. Neverauskas kovoja dėl vietos pagrindinėje „Pirates“ sudėtyje. Galutinė sudėtis turėtų būti paskelbta pasibaigus ikisezoninių rungtynių ciklui. D. Neverauskas pernai tapo pirmuoju lietuviu, debiutavusiu MLB pirmenybėse. Reguliariajame sezone jis į aikštę išbėgo 24 mačuose.