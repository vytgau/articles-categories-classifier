Prasideda Eurolygos sezonas Kauno „Žalgirio“ krepšininkai penktadienį pradeda kovas Eurolygoje. Pirmasis Lietuvos čempionų varžovas – Belgrado „Crvena Zvezda“. Vaizdo apžvalgoje treneris Rūtenis Paulauskas sako, kad favoritą sunku nuspėti, nes „Žalgiriui“ dar trūksta susižaidimo, o „Crvena Zvezda“ subūrė pajėgią komandą su NBA lygos patirties turinčiu Eurolygos čempionu Pero Antičiumi priešakyje. ULEB Eurolyga Kauno „Žalgirio“ arena (Mindaugo pr. 50) Spalio 13 d. (penktadienis) 20:00 Kauno „Žalgiris“ – Belgrado „Crvena Zvezda“  Intriguojančios LKL rungtynės Didžiausia šio savaitgalio LKL intriga laukia sostinėje, kur „Lietuvos rytas“ priims Klaipėdos „Neptūną“. Po šešių turų lygoje pirmauja visas šešias pergales iškovojęs Panevėžio „Lietkabelis“, po penkias pergales turi „Neptūnas“ ir „Žalgiris“, vilniečių sąskaitoje – 4 pergalės. „Jeigu „Žalgiris“ norės išlaikyti Eurolygoje šviežumą, jie LKL čempionate turės remtis ir jaunais žaidėjais. Todėl nuvažiavus į Panevėžį, Klaipėdą ar Vilnių, jiems nebus lengva. „Lietkabelis“, „Neptūnas“ ir „Lietuvos rytas“ yra realiausi pretendentai būti ketverte, bet kaip jie išsidėstys, labai sunku pasakyti“, – teigia R. Paulauskas LKL rungtynes stebėkite DELFI TV. Lietuvos krepšinio lyga Spalio 14 d. (šeštadienis) 15:00 Alytaus „Dzūkija“ – Utenos „Juventus“ (Alytaus arena) 17:00 Pasvalio „Pieno žvaigždės“ – Prienų „Vytautas“ („Pieno žvaigždžių“ arena) 17:20 Vilniaus „Lietuvos rytas“ – Klaipėdos „Neptūnas“ („Siemens“ arena) Spalio 15 d. (sekmadienis) 17:00 Kauno „Žalgiris“ – „Šiauliai“ („Žalgirio“ arena) 18:15 Panevėžio „Lietkabelis“ – Kėdainių „Nevėžis“ („Cido“ arena) Prasidėjo LMKL sezonas Antradienį prasidėjo Lietuvos moterų krepšinio lygos sezonas. Dar trejos rungtynės vyks savaitgalį. Šį sezoną LMKL varžosi septynios komandos. DELFI TV rodys šeštadienį vyksiančias „Kibirkšties“ rungtynes su „Fortūna“. Lietuvos moterų krepšinio lyga Spalio 13 d. (penktadienis) 18:00 Marijampolės „Sūduva“ – „Šiauliai-Universitetas“ (ŽSM krepšinio salė) Spalio 14 d. (šeštadienis) 15:00 Kauno „Aistės-LSU“ – Kauno raj. „Hoptrans-Sirenos“ („Kaustos“ sporto salė) 15:00 Vilniaus „Kibirkštis“ – Klaipėdos „Fortūna“ („Lietuvos ryto“ arena) Kauniečių debiutas Europos turnyruose Europos rankinio federacijos (EHF) Iššūkio taurės turnyre šeštadienį Kauno KTU komanda namuose sieks panaikinti šešių įvarčių deficitą rungtynėse su Diferdandžo „Red Boys“. Pirmose rungtynėse Liuksemburge kauniečiai pralaimėjo rezultatu 26:32. „Esame nusiteikę kovoti ir manau, kad panaikinti šešių įvarčių deficitą tikrai turime galimybių. Reikia nedaryti tiek kvailų klaidų, kurių padaryta tikrai per daug“, - vaizdo apžvalgoje sako Kauno KTU treneris Darius Taločka. EHF Iššūkio taurės varžybos Garliavos sporto centras (Vasario 16-osios g. 8) Spalio 14 d. (šeštadienis) 17:00 Kauno KTU – Diferdandžo „Red Boys“ Rankinio lygoje – Dzūkijos derbis Lietuvos rankinio lygoje savaitgalį vyks dvejos rungtynės. Čempionai Klaipėdos „Dragūno“ rankininkai svečiuose susitiks su „Utenos“ komanda, o Varėnoje vyks Dzūkijos derbis – „Ūla“ priims Alytaus „Varsą“. Lietuvos vyrų rankinio lyga Spalio 14 d. (šeštadienis) 13:00 HC „Utena“ – Klaipėdos „Dragūnas“ (Utenos daugiafunkcis sporto kompleksas) 13:00 Varėnos „Ūla“ – Alytaus „Varsa-Stronglasas“ (Ąžuolo gimnazija) A lygoje atgijo intriga kovoje dėl aukso Lietuvos futbolo A lygoje pergalingai rungtyniaujanti Marijampolės „Sūduva“ šeštadienį gali sumažinti atsilikimą nuo pirmaujančio Vilniaus „Žalgirio“, kuris ketvirtadienį 0:1 pralaimėjo „Trakų“ komandai. „Sūduva“ nuo lyderių atsilieka 8 taškais, tačiau yra sužaidusi dvejomis rungtynėmis mažiau. „Sūduvos“ šeštadienį laukia rungtynės su autsaideriu „Kauno Žalgiriu“. Lietuvos futbolo A lyga Spalio 14 d. (šeštadienis) 13:00 Utenos „Utenis“ – „Jonava“ („Utenio“ stadionas) 15:00 „Kauno Žalgiris“ – Marijampolės „Sūduva“ (S. Dariaus ir S. Girėno stadionas) Imtynininkai švenčia jubiliejų Šiemet imtynėms Lietuvoje – 110 metų. Šiai datai paminėti šeštadienį vyks vienas didžiausių mūsų šalyje imtynių turnyrų – pasaulio čempiono Rimanto Bagdono turnyras. Vilniuje daugiau negu 200 imtynininkų iš aštuonių šalių varžysis visų trijų olimpinių imtynių sporto šakų – graikų-romėnų, laisvųjų bei moterų imtynių varžybose. R. Bagdono turnyras Vilniuje rengiamas nuo 2002 metų. Tarptautinis Rimanto Bagdono imtynių turnyras Vilniaus lengvosios atletikos maniežas (Žemaitės g. 6) Spalio 14 d. (šeštadienis) 10:00 kvalifikacinės kovos 16:00 finalinės kovos Didžiausios žirgų konkūrų varžybos Lietuvoje Šiaulių arenoje jau penktus metus iš eilės vyksta didžiausios mūsų šalyje žirgų konkūrų varžybos. Pasaulio taurės etape varžysis daugiau negu 50 raitelių ir beveik 200 žirgų iš 9 valstybių: Lietuvos, Latvijos, Estijos, Lenkijos, Vengrijos, Rumunijos, Norvegijos, Baltarusijos ir Rusijos. Tarptautinės žirgų konkūrų varžybos – pasaulio taurės etapas Šiaulių arena (J. Jablonskio g. 16) Spalio 13 d. (penktadienis) 12:00 varžybų pradžia Spalio 14 d. (šeštadienis) 15:00 varžybų pradžia Spalio 15 d. (sekmadienis) 14:00 varžybų pradžia Badmintonininkai varžysis sostinėje Vilniuje šeštadienį vyks tarptautinis badmintono turnyras. Šeštus metus iš eilės vyksiančiame turnyre varžysis daugiau negu 100 badmintonininkų ne tik iš kaimyninių Latvijos, Lenkijos ir Baltarusijos, bet ir iš Danijos ir Olandijos. „CBC International“ badmintono turnyras DELFI sporto centras (Ozo g. 14c, Vilnius) Spalio 14 d. (šeštadienis) 10:00 varžybų pradžia 21:00 varžybų pabaiga