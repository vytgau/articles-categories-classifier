Prieš savaitę pasaulio čempionate devintą vietą užėmusi K. Sosna iškovojo trečią pergalę šį sezoną. Ji 60 km (3 ratai po 20 km) nuvažiavo per 2 val. 59 min. 43 sek. Sidabro medalį pelnė Ieva Venckutė (VMSC/„Sietynas“, +1 val. 3 min. 45 sek.). Š. Pacevičius tris ratus įveikė per 2 val. 32 min. 18,2 sek. Antrus metus iš eilės sidabras atiteko Domui Manikui („El-Eko Sport-MyBike“, +1 min. 23,8 sek.). Bronzos medalį pelnė Paulius Natalevičius („Focus Vilnius“, +1 min. 26,1 sek.). Ketvirtą vietą užėmė Edgaras Kovaliovas („Top Team-Ultrabike“, +4 min. 37,6 sek.), penktą - Martynas Utkinas („Top Team-Ultrabike“, +4 min. 39,6 sek.), o šeštą - Tadas Malinauskas („Focus Vilnius“, +5 min. 13,9 sek.). 