„Velomaratonas“ šįmet ypatingas – išsiplėtė, be dviratininkų pakvietė paspirtukų, riedlenčių ir riedučių entuziastus. Tad ir padės jiems išskirtinės pajėgos ant specialių dviračių – „Velopolicija“. Ji rūpinsis dalyvių saugumu bei tvarka“, – sako „Velomaratono“ komunikacijos vadovas Rytis Sabas. Specialiai policijai sukurti dviračiai yra išskirtinės geometrijos, skirti universaliam važiavimui įvairia danga. Grandinės žvaigždės yra sustiprintos, sumontuoti diskiniai stabdžiai. Šviesos žibintai sumontuoti pagal Vakarų Europos valstybių standartus – kai dviratis sustoja, automatiškai įsižiebia ir galinis, ir priekinis žibintai. Policijos dviračiai aprūpinti aukštesnės kategorijos „Shimano“ mazgais. Šiuos dviračius „Velomaratono“ organizatoriai po renginio perduos nuolatiniam policijos naudojimui. Drauge „Velomaratone“ patruliuos ir „velomedikai“, kuriems specialius dviračius taip pat parūpino „Baltik Vairas“. Rugpjūčio 20-ąją startuosiantis 8-asis „Velomaratonas“ žada dar daugiau pramogų dviračių sporto mylėtojams. Dviratininkų ir miesto svečių lauks pramogų miestelis, įvairios rungtys. Kaip visada prie starto linijos rikiuosis „Toyota Sport“ ir „ERGO mėgėjų“ važiavimų dviratininkai, mažieji „Sportland“ vaikų važiavimo dalyviai. Pirmąsyk vyks atskiri paspirtukų, riedlenčių ir riedučių važiavimai. Renginio organizatoriai kviečia registruotis ČIA.