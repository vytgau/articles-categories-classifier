Atstovaudamas britų komandai, ispanas trečius metus iš eilės pilotuoja nekonkurencingą bolidą. Sportininkas Azerbaidžane vykusiose lenktynėse iškovojo pirmuosius taškus šiemet. Bet dar prieš tai perspėjo komandą, kad ji turi iškovoti bent vieną pergalę iki rugsėjo mėnesio jei nori jį išlaikyti savo gretose. „Šiuo metu yra sunku tikėti šiuo projektu“, – duodamas interviu „AutosportME“ sakė F. Alonso. „Pastaruosius du su puse metų nebuvome tokie stiprūs, kokie norėjome būti. Laikas bėga. Man tai paskutiniai sutarties su „McLaren“ metai. Viskas turi pasikeisti gana stipriai, kad pamatytume teigiamus ženklus. Per gana trumpą laiką turi nutikti kažkas tokio, kas priverstu mus galvoti, jog ateityje šis projektas bus sėkmingas.“ Nepaisant visų problemų, F. Alonso teigimu, atmosfera „McLaren“ komandoje išlieka gera. „Atmosfera yra gera. Komanda, kuri nori nugalėti, yra vieninga. Mes žinome ko mums trūksta. Važiuoklė yra gera, taktiniai sprendimai yra geri, atmosfera yra gera. Bet mums trūksta variklio galios. Darysime viską ką galime, kad padėtume „Honda“. Bet iki šiol rezultatai nėra tokie, kokių mes norėtume.“ Daugiau F-1 naujienų skaitykite čia.