Vilniečiai sulauks didelio palaikymo Kaune Kai „Žalgirio“ krepšininkai žaidžia Vilniuje, neretai „Siemens“ arenoje susirinkę žiūrovai savo simpatijas padalija per pusę, tuo tarpu Kaune svečius palaiko tik saujelė ištikimiausių gerbėjų. Šįkart bus kitaip. „Lietuvos ryto“ klubas skelbia, kad „Žalgirio“ arenoje vilniečius palaikys bent pusė tūkstančio, iš sostinės vyksiančių sirgalių. „Intriga visada buvo, yra ir bus. Tai tituluočiausi Lietuvos klubai, surenkantys gerbėjų armiją tiek namuose, tiek ir išvykoje. Aišku, dabar pasitempė ir kitos komandos, kurios sudaro didesnę konkurenciją“, – interviu laidai „Lietuvos sportas“ sako Lietuvos rinktinės treneris Dainius Adomaitis, kuris apžvelgia ir LKL trejetuke esančių Panevėžio „Lietkabelio“ ir Klaipėdos „Neptūno“ komandų žaidimą. „Žalgirio“ ir „Lietuvos ryto“ bei kitas LKL rungtynes žiūrėkite DELFI TV.  Lietuvos krepšinio lyga Gruodžio 9 d. (šeštadienis) 17:00 Pasvalio „Pieno žvaigždės“ – Kėdainių „Nevėžis“ („Pieno žvaigždžių“ arena) 17:20 Prienų „Vytautas“ – Panevėžio „Lietkabelis“ (Prienų kultūros ir sporto centras) Gruodžio 10 d. (sekmadienis) 15:00 Klaipėdos „Neptūnas“ – Utenos „Juventus“ („Švyturio“ arena) 17:20 Kauno „Žalgiris“ – Vilniaus „Lietuvos rytas“ („Žalgirio“ arena) 19:00 Alytaus „Dzūkija“ – „Šiauliai“ (Alytaus arena) LMKL čempionės viešės sostinėje Lietuvos moterų krepšinio lygos lyderių poziciją dalijasi po 8 pergales ir 1 pralaimėjimą turinčios Marijampolės „Sūduva“ ir Kauno raj. „Hoptrans-Sirenos“. Čempionės titulą ginanti „Sūduva“ svečiuose susitiks su trečioje vietoje esančia Vilniaus „Kibirkštimi“, kuri pergalės atveju sumažintų atsilikimą nuo lyderių iki vienos pergalės. „Kibirkšties“ ir „Sūduvos“ rungtynes stebėkite DELFI TV. Lietuvos moterų krepšinio lyga Gruodžio 8 d. (penktadienis) 17:00 „Šiauliai-Universitetas“ – Kauno „Aistės-LSU“ (Saulės akademijos sporto salė) 14:00 Ukmergės „Vilkmergė“ – Klaipėdos „Fortūna“ (Ukmergės technologijų ir verslo mokykla) 15:00 Vilniaus „Kibirkštis“ – Marijampolės „Sūduva“ („Lietuvos ryto“ arena) Baltijos lygoje – Lietuvos komandų akistata Baltijos vyrų rankinio lygoje tarpusavyje susikaus A grupėje 3-4 vietas besidalijančios Vilniaus „Šviesos“ ir Klaipėdos „Dragūno“ komandos. Baltijos lygoje rungtyniauja 12 klubų, po tris Lietuvos ir Estijos, po du iš Latvijos ir Ukrainos, po vieną iš Suomijos ir Baltarusijos. „Lyginant su kaimynėmis iš Baltijos šalių, mus lenkia estai, jų klubai finansiškai yra daug stipresni. Jie siūlo du, tris ar net keturis kartus didesnius kontraktus žaidėjams. Reikia mūsų sportininkams didinti maistpinigių normą, nes ji Lietuvoje dar nuo 1997 metų yra nedidinta“, – vaizdo apžvalgoje teigia šalies čempiono „Dragūno“ klubo ir Lietuvos rinktinės treneris Artūras Juškėnas. Baltijos rankinio lyga LEU sporto salė (Studentų g. 39, Vilnius) 17:00 Vilniaus „Šviesa“ – Klaipėdos „Dragūnas“ Dar dvejos rungtynės šeštadienį vyks Lietuvos rankinio lygoje, kurioje vienvaldžiu lyderiu tapo Kauno „Granitas“, laimėjęs visus septynis kartus. Lietuvos rankinio lyga 13:00 HC „Utena“ – HC „Vilnius“ (Daugiafunkcinis sporto centras) 13:00 Varėnos „Ūla“ – Šiaulių „Dubysa“ (Ąžuolo gimnazija) Tinklininkės kovos dėl taurės Dėl pirmojo šio sezono trofėjaus kovos Lietuvos tinklininkės. Alytuje vyksiančių Lietuvos tinklinio federacijos taurės finalinio ketverto varžybų favoritėmis laikomos šeimininkės, nes taurės turnyre nedalyvauja kitos, Baltijos lygoje rungtyniaujančios stipriausios šalies komandos – Jonavos „Achema“ ir Kauno ASU. Lietuvos tinklinio federacijos taurė Alytaus tinklinio centras (Miklusėnų g. 36) 18:30 Vilniaus universitetas 20:30 Alytaus „Prekyba-Parama“ – Gargždų SC 14:00 Vilniaus universitetas – Gargždų SC 16:00 Alytaus „Prekyba-Parama“ – Vilniaus „Western Union“ 11:00 Vilniaus „Western Union“ – Gargždų SC 13:00 Alytaus „Prekyba-Parama“ – Vilniaus universitetas Riedulininkės žais dėl „Žalgirio“ taurės Panevėžyje vyks moterų uždarų patalpų riedulio turnyras „Žalgirio“ taurei laimėti. Tradiciniame turnyre žais Lietuvos, Baltarusijos ir Ukrainos komandos. A grupėje Lietuvos čempionė Šiaulių „Gintra-Strektė-Universitetas“ susitiks su Šiaulių sporto gimnazijos komanda bei baltarusių Gardino „Ritm“ ir „Minsk“ ekipomis. B grupėje rungtyniaus Vilniaus „Žuvėdra-Tauras“, Kelmės „Aušra“, baltarusių Smolevičių „Viktorija“ ir ukrainiečių Sumų „Sumčanka“ komandos. DELFI TV rodys sekmadienį vyksiančias lemiamas rungtynes nuo 15 val. „Žalgirio“ taurės riedulio turnyras Panevėžio rankinio centras (Durpyno g. 3A) 10:00 varžybų pradžia 18:00 varžybų pabaiga 15:00 rungtynės dėl 5 vietos 16:00 rungtynės dėl 3 vietos 17:00 finalas Lietuvos fechtavimas švenčia jubiliejų Lietuvos fechtavimas švenčia 70 metų jubiliejų. Jubiliejus bus pažymėtas Kaune vyksiančiose Lietuvos fechtavimo taurės varžybose – vienose iš didžiausių varžybų Lietuvoje. Jose špagas sukryžiuos beveik šimtas fechtuotojų ne tik iš Lietuvos, bet ir iš Latvijos. Lietuvos fechtavimo taurės varžybos Policijos mokyklos sporto salė (Griunvaldo g. 16, Kaunas) 10:00 moterų špagos rungtis 13:00 vyrų špagos rungtis 17:00 finalinės kovos Lietuviai egzaminuos baltarusių jaunimą Aukščiausioje Baltarusijos lygoje rungtyniaujantys Elektrėnų „Energijos“ ledo ritulininkai savaitgalį namuose dukart susitiks su Baltarusijos septyniolikmečių rinktine. Baltarusijos antrame pagal pajėgumą divizione „Energija“ per 26 rungtynes iškovojo 6 pergales ir su 19 taškų užima dvyliktą vietą, tarp keturiolikos komandų. Baltarusijos Aukščiausioji ledo ritulio lyga Elektrėnų ledo rūmai (Draugystės g. 20) 17:00 Elektrėnų „Energija“ – Baltarusijos U-17 rinktinė 13:00 Elektrėnų „Energija“ – Baltarusijos U-17 rinktinė