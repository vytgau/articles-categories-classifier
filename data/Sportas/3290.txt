„Tokio žaidėjo pakvietimas į klubą – ne vienos dienos darbas. Esu įsitikinęs, kad tokio kalibro futbolininkas ne tik sustiprins komandą, tačiau ir dar labiau motyvuos mūsų jaunąją kartą. Tikrai didžiuojuosi tuo, kad pavyko šį sandorį užbaigti iki galo“, – apie garsųjį naujoką kalbėjo klubo direktorius Virmantas Lemežis. D. Bilialetdinovas į Lietuvą atvyko šeštadienį ir stebėjo savo naujosios komandos rungtynes su „Sūduva“. Šiandien sutvarkius visus dokumentus rusas oficialiai tapo komandos dalimi. Per savo karjerą futbolininkas Rusijos čempionate sužaidė per 200 rungtynių bei pelnė 41 įvartį. Geriausi jo metai prabėgo atstovaujant Maskvos „Lokomotiv“ ekipai. Tas karjeros etapas Diniarui garantavo kontraktą su „Everton“. Atstovaudamas jam – futbolininkas sužaidė 59 rungtynes ir pasižymėjo 8 kartus. Įsimintiniausias jo įvartis – į tuomet Anglijos madas diktavusio „Manchester United“ vartus. „Trakų“ – „Jonavos“ rungtynės antradienio vakarą, 20.00 val. LFF stadione. 