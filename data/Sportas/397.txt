Agia Napoje apsistojusi rinktinė pradės vieną paskutinių pasiruošimo etapų prieš Europos čempionatą. Komandos laukia savaitės trukmės intensyvus treniruočių ir rungtynių tvarkaraštis bei oro sąlygos, panašesnės į tas, kuriomis reikės varžytis už daugiau nei mėnesio. Antradienį draugiškoserungtynėse merginos Nikosijoje išbandys jėgas su Lakatamijos „Enosis Neon THOI“ komanda, o ketvirtadienį rungtyniaus su Nikosijos „Omonia“. Abu šie klubai turi komandas Kipro moterų čempionate. Europos merginų čempionato finalinio etapo grupių sudėtis paaiškės balandžio 6-ąją Kaune ištraukus burtus. Čempionato rungtynės vyks gegužės 9-21 Alytuje, Šiauliuose ir Marijampolėje.