Pusvidutinio svorio kategorijos (iki 66,7 kg) dvikovoje E. Stanionis nepaliko vilčių trejais metais vyresniam JAV atstovui Oscarui Valenzuelai. Nors kovai buvo numatyti 6 raundai, Lietuvos boksininkas savo oponentą „iš rikiuotės“ išvedė jau pirmajame. O. Valenzuelą lietuvis užklupo galingų smūgių kruša. Vieną iš smūgių oponentas praleido į korpusą, suklupo, ir teisėjas priėmė sprendimą nutraukti kovą vos jai prasidėjus. Dar prieš šį nokautą E. Stanionis savo varžovą buvo pasiuntęs į nokdauną. #Lithuania #Boxing talent Eimantas @E_Stanionis Stanionis 3-0 stopped Valenzuela 9-2-1 Saturday:https://t.co/1xYAMK8NWx #boxeo #video #TTR pic.twitter.com/megvUp2MOQ— the13thround.com (@the13thround) September 24, 2017  E. Stanioniui tai buvo trečioji kova profesionalų ringe. Prieš tai lietuvis nokautu įveikė Rasheedą Lawalį iš Nigerijos ir amerikietį Isaacą Freemaną. O. Valenzuela paskutinį kartą pralaimėjimą buvo patyręs dar 2014-aisiais. Iki šios nesėkmės amerikietis buvo laimėjęs 9 savo kovas iš 11.