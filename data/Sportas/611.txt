Portugalas laiko save visų laikų geriausiu žaidėju ir tai pabrėžė dar kartą duodamas interviu. „Niekas niekada negalės su manimi lygintis. Niekas netaps Cristiano Ronaldo“, – rėžė pasitikėjimo savimi nestokojantis penkiskart geriausias planetos futbolininkas. Iš pradžių jo potencialu tapti geriausiu futbolininku mažai kas tikėjo. „Mano draugai žiūrėjo į mane ir tarsi klausė: „Ką tu čia tauški“, – pasakojo 33-ejų portugalas. Lemiamu lūžiu C. Ronaldo karjeroje tapo persikėlimas į „Manchester United“ 2003 metais. Treneris Alexas Fergusonas iš jo „nulipdė“ vieną geriausių žaidėjų futbolo istorijoje. „Kai atvykau į „Manchester United“, nebuvo daug žaidėjų su tokiu talentu, duomenimis, pastangomis ir etika kaip mano“, – teigė C. Ronaldo. Šį sezoną puolėjas „Real“ komandai per 35 rungtynes pelnė 37 įvarčius. Pastarąjį savaitgalį jis rungtynėse su „Girona“ pelnė net 4 įvarčius. Madrido ekipa šventė pergalę 6:3.