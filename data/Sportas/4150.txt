Lietuvos sportininkai Samsune (Turkijoje) vykusiose žaidynėse iškovojo net 13 medalių - 1 aukso, 5 sidabro ir 7 bronzos. Įteikdama Lietuvos trispalvę sportininkams šalies vadovė pabrėžė, kad sportininkai su kaupu įrodė, jog gali ne tik varžytis su kur kas didesnių šalių sportininkais, bet ir nugalėti. Tarp daugiau nei trijų tūkstančių dalyvių iš beveik šimto šalių Lietuvos atstovai buvo puikiai matomi ir pergalingi. Valstybės vadovė padėkojo visai kurčiųjų olimpinei rinktinei už aukštus rezultatus ir šalies vardo garsinimą pasaulyje bei pakvietė antradienį apsilankyti Prezidentūroje, kur sportininkams bus įteiktos padėkos. 