„Dovydas šį sezoną žaidė nedaug, tačiau tai yra labai talentingas futbolininkas, kurio potencialas mums nekelia jokių abejonių. Jo sveikatos problemos yra praeityje, atsirado galimybė jį pasikviesti pas save ir nedvejodami tą padarėme”, – apie naują riterį kalbėjo klubo direktorius Virmantas Lemežis. D. Norvilas tapo antruoju „Trakų“ naujoku per šį perėjimų langą. Šios savaitės pradžioje prie ekipos prisijungė ir buvęs „Utenio“ atstovas Valentinas Jeriomenko. „Noriu padėkoti „Atlantui“ už galimybę tobulėti bei už suteiktas sąlygas. Tiesiog atėjo laikas, supratau, kad greitu metu man reikalingos permainos tam, kad savo futbolo kelyje galėčiau eiti į priekį”, – persikėlimą į „Trakus“ komentavo D. Norvilas. Sekmadienį A lygos rungtynes „Trakai“ žais Klaipėdoje su „Atlantu“. Kitą ketvirtadienį „Trakai“ žais Europos lygos trečiojo atrankos etapo rungtynes su Tetovo „Shkendija“ (Makedonija). Mačo pradžia – 19.30 val.