Pergalę čekams lėmė Petro Koukalo ir Jano Kovaro realizuoti baudiniai. Kanados komandoje, kuri už varžovus kur kas dažniau atakavo vartus – 33 prieš 21, tiksliai baudinių serijoje smūgiavo tik Wojtekas Wolskis. Pirmame ture kanadiečiai 5:1 nugalėjo šveicarus, o čekai 2:1 įveikė Pietų Korėją. Kitame A grupės mače Šveicarijos rinktinė net 8:0 (1:0, 2:0, 5:0) nugalėjo Pietų Korėjos ledo ritulininkus. Olimpiniame vyrų ledo ritulio turnyre dalyvauja 12 rinktinių, suskirstytų į tris grupes. Rusės iškopė į olimpinio moterų turnyro pusfinalį Pjongčango žiemos olimpinių žaidynių moterų ledo ritulio turnyro pirmajame ketvirtfinalyje šeštadienį Rusijos rinktinė 6:2 (1:0, 2:2, 3:0) pranoko Šveicarijos atstoves ir pateko į pusfinalį. Nugalėtojoms Anna Šochina pelnė du įvarčius ir atliko du rezultatyvius perdavimus. Rusės pusfinalyje kovos su keturiskart olimpinėmis čempionėmis kanadietėmis. Kitame ketvirtfinalyje Suomijos rinktinė 7:2 (3:0, 2:2, 2:0) nugalėjo Švedijos atstoves. Šios poros nugalėtojos pusfinalyje lauks kova su JAV komanda.