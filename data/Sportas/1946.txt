Sieja su moderniu aikštynu Aurelija Pakšytė, Vilniaus „Capital Badminton Club“ prezidentė, šį badmintono proveržį sieja su Vilniuje naujai atidarytu DELFI sporto centru, kuriame sukurta ypač patogi badmintono infrastruktūra. „Šiandien turime pavydėtinas sąlygas žaisti badmintoną – aikštyną, apie kurį dar prieš kelerius metus galėjome regėti tik svajonėse. Artimiausias panašaus lygio centras yra Varšuvoje, o taip gerai suplanuotus ir pritaikytus būtent šiam sportui aikštynus teko matyti tik Šveicarijoje“, – sako A. Pakšytė. Anot jos, dar prieš dešimtmetį, kuomet Vilniuje susibūrė pirmieji badmintono entuziastai, juos galima buvo suskaičiuoti ant pirštų – tikrąja šio žodžio prasme. „Mūsų buvo 8-10, o sąlygų žaisti iš viso neturėjome. Ėjome per mokyklas, prisiprašėme į Filaretų mokyklos salę, patys ją dažėme, piešėme aikštelę“, – pirmuosius badmintono žingsnius sostinėje prisimena A. Pakšytė. Sąnariai – saugūs Dabartines sąlygas žaisti badmintoną entuziastai vadina tiesiog aukso amžiumi. „Velnias slypi detalėse, o jos badmintone ypač svarbios. DELFI sporto centre, kuriame organizuojame treniruotes, įrengtos amortizuojančios dangos, apsaugančios žaidėjų sąnarius. Linijos aikštelėse skirtos tik badmintonui, niekas neblaško dėmesio. Sienos nudažytos pilkai – tam, kad žaidėjai puikiai matytų baltos ar geltonos spalvos kamuoliuką, galintį skrieti virš 300 kilometrų per valandą greičiu. Net menkas vėjelis gali pūstelti plunksninuką į šoną, todėl centre veikia specialios ventiliacijos sistemos. Sportininkams čia niekada nebūna blogo oro“, – pasakoja A. Pakšytė. Anot jos, badmintonas yra rikiuojamas tarp labiausiai ergonomiškų ir sveikatai naudingų sportų. „Net raketė yra lengvutė, tarsi pratęsianti ranką, todėl neapsunkina žaidėjų, ypač vaikų, judesių. Traumų tikimybė čia ypač menka. Tai – saugus sportas, tinkamas visai šeimai“, – sako A. Pakšytė. Nors šis sportas yra vienas intensyviausių, tačiau žaidėjų širdies raumuo nėra apkraunamas, mat badmintone dažnos pertraukėlės. Tai – ir socialus sportas, žaidėjai nėra nutolę vienas nuo kito ir gali lengvai bendrauti tarpusavyje. Vietų dar yra „Mūsų bendruomenė per dešimtmetį išaugo dešimtis kartų“, – džiaugiasi A. Pakšytė. Šiandien vien „Capital Badminton Club“, kuris yra didžiausias badmintono klubas Lietuvoje aktyviai treniruojasi jau virš 300 įvairaus amžiaus vilniečių. Profesionaliai sportuojančiųjų grupę sudaro 20 vaikų ir jaunimo, kurių amžius – nuo 10 iki 19 metų. Vien DELFI sporto centre badmintoną žaidžiančių vaikų – daugiau nei 80. Anot A. Pakšytės, pradėti žaisti badmintoną yra paprasta. „Vaikai žaidimą „pagauna“ per savaitę, kamuoliuką gali atmušti per dvi treniruotes, o po trijų mėnesių dažnas jau dalyvauja varžybose“, – pasakoja A. Pakšytė. Raketes tik pradėjusiems sportuoti vaikams badmintono klubas suteikia nemokamai. „Vėliau raketę rekomenduojame nusipirkti. Jos kaina – nuo 20 eurų, tačiau raketė tarnauja kelerius metus. Daugiau jokių specifinių investicijų nėra“, – sako A. Pakšytė. Badmintono treniruotės DELFI sporto centre vyksta nuo ankstyvo ryto iki vėlaus vakaro. „Belieka išsirinkti patogų laiką, vietų grupėse dar turime. Badmintoną gali žaisti vaikai jau nuo šešerių metų“, – teigia „Capital Badminton Club“ prezidentė, pati šį sportą atradusi atsitiktinai. „Grynas atsitiktinumas. 2002-aisiais susirinkome tuometinėje „Elguvoje“ žaisti skvošą, tačiau įvyko rezervacijos klaida ir mums sako: „Pabandykite badmintoną, va – aikštelė laisva“. Tokia nupiepusi aikštelė... Bet skvošo taip iki šiol ir nepabandžiau“, – juokiasi A. Pakšytė. DELFI sporto centras atidarytas 2017 sausio mėnesį. Lietuvos sporto federacijų sąjungos vertintas kaip metų sporto infrastruktūros objektas. Moderniame DELFI sporto centre įrengtos 8 badmintono aikštelės, 4 vidaus ir 4 atviros paplūdimio tinklinio ir paplūdimio teniso aikštelės, 2 teniso kortai. Taip pat sukurta universali treniruočių erdvė, kurioje vyksta sporto akademijos „Get Fit“ funkcinės treniruotės Norinčius sportuoti DELFI sporto centre kviečiame susipažinti su centru ir teikiamomis paslaugomis www.delfisportocentras.lt.