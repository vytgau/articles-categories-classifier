„ADO den Haag“ oficialioje klubo svetainėje internete jau palinkėjo sėkmės 32-ejų tauragiškiui Izraelyje. Pranešama, kad vartininkas su „Hapoel“ sudarys daugiametį kontraktą. Izraelio žiniasklaidoje antradienį buvo rašoma, kad perėjimas įstrigo kilus nesutarimams tarp žaidėjo agento ir „ADO den Haag“ vadovybės. Pirmoje praėjusio sezono dalyje E. Šetkus buvo pagrindinis Olandijos aukščiausiosios lygos komandos vartų sargas, bet vėliau užleido savo poziciją olandui Robertui Zwinkelsui. „ADO den Haag“ sudėtyje lietuvis sužaidė 22-ejas rungtynes.