Varžybose dalyvaus sportininkai iš visos Lietuvos bei Lenkijos, Latvijos, Vengrijos. Dėl apdovanojimų ant tatamio kovos vaikai ir jaunimas nuo 10-ies iki 21-erių metų, suskirstyti į septynias amžiaus grupes. Kauno klubai „Osu“ ir „Shori“ tokio pobūdžio turnyrą rengia pirmą kartą, bet ateityje tikisi jį paversti tradiciniu ir sulaukti vis didesnio susidomėjimo. Todėl organizatoriai žada užtikrinti varžybų kokybę ir gerus įspūdžius. Artėjančiame sezone pajėgiausių lietuvių laukia lapkritį Lenkijoje vyksiantis Europos jaunimo (iki 22 metų) čempionatas, gruodį Jekaterinburge (Rusija) rengiamas KWU organizacijos pasaulio čempionatas ir gegužę Vroclave (Lenkija) įvyksiančios Senojo žemyno pirmenybės.