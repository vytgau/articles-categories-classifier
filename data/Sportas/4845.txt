23-ejų metų J. Tverijonas, kuris pasaulio reitinge yra 1423-ias, antrame atrankos rate žais arba su 21-erių metų lenku Przemyslawu Zielinskiu, arba su 19-mečių JAV atstovu Adamu Rudowski. 19-metis Lietuvos atstovas Robertas Vrzesinskis (1980-a pasaulio raketė) 6:7 (8:10), 6:4, 6:2 įveikė 36-erių metų ispaną Jordį Marsę-Vidrį ir kitame etape žais su 29-erių metų lenku Dariuszi Lipka. 19-metis Feliksas Sakalauskas 3:6, 7:5, 6:3 įrodė pranašumą prieš 19-metį JAV atstovą Nicholasą Solarewiczių ir antrame atrankos rate žais su 29-erių metų lenku Mikolajumi Borkowskiu. Pirmuos susitikimus Lenkijoje pralaimėjo 19-mečiai Tomas Vaišė ir Paulius Matulevičius. Portugalijoje vykstančio ITF moterų turnyro „Amarante Ladies Open“ atrankos varžybų pirmame rate 18-metė lietuvė Gerda Zykutė 6:3, 3:6, 2:6 pralaimėjo 22-ejų metų portugalei Claudijai Gaspar. Belgijoje vykstančio ITF „Futures“ serijos vyrų turnyro „De Haan“ atrankos varžybų pirmame rate 18-metis lietuvis Henrikas Traškinas 5:7, 4:6 nusileido bendraamžiui belgui Maxime'ui Pauwelsui (1475). Visų minėtų turnyrų prizų fondus sudaro po 15 tūkst. JAV dolerių.