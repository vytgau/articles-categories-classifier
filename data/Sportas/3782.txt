Pirmajame kėlinyje „Ludogorec“ turėjo ženklią teritorinę ir žaidybinę persvarą, tačiau paversti įvarčiu varžovams jos nepavyko, o sykį po itin pavojingo Aniceto Abelio smūgio „Sūduvą“ išgelbėjo vartininkas iš Kroatijos Ivanas Kardumas. Baigiantis kėliniui kiek ilgiau užsibūti varžovų aikštės pusėje pavyko ir svečiams – po šio epizodo kilo emocijų banga, futbolininkai apsistumdė, o teisėjui iš Belgijos Sebastienui Delferiere žaidėjus teko raminti geltonomis kortelėmis. Po 45 min. Razgrado miesto stadiono švieslentėje atsispindėjo lygybė – 0:0. Visgi po pertraukos, 62 min., „Sūduvos“ gynybiniai įtvirtinimai buvo pralaužti. Po tolimo perdavimo kamuolį galvą į vartus nukreipė svečių gynėjų tinkamai nepasaugotas rumunas Cosminas Moti. „Ludogorec“ išsiveržė į priekį 1:0. Ваш браузер не поддерживает iframe. Po pelnyto įvarčio „Ludogorec“ atakų lavina nesiliovė. 75 min. I. Kardumas sugebėjo atremti tiesiog mirtiną varžovo smūgį, tačiau visai netrukus kroatas buvo tiesiog sušaudytas. Bulgarijos čempionų persvarą 76 min. padvigubino olandas Virgilas Misidjanas. Ваш браузер не поддерживает iframe. Bulgarai galėjo laimėti ir dar solidesniu pranašumu, tačiau baigiantis rungtynėms „Sūduvos“ vartus vėl gelbėjo I. Kardumas ir Fortūna – kamuolys sykį atsitrenkė į vartų skersinį. „Ludogorec“ šiame mače kamuolį kontroliavo 64 proc. laiko. Į vartus šeimininkai smūgiavo 21 sykį („Sūduva“) – 4. Į vartų plotą „Ludogorec“ pataikė 10 kartų, o „Sūduva“ – nė karto ir apskritai neturėjo nė vienos realesnės progos pasižymėti. Šeimininkai kėlė 9 kampinius, o svečiai – nė vieno. Rezultatas Razgrado „Ludogorec“ 2 – 0 Marijampolės „Sūduva“ 62' Cosminas Moti 75' Virgilas Misidjanas Ваш браузер не поддерживает iframe. „Sūduvos“ ir „Ludogorec“ komandų poros laimėtojai žengs į UEFA Europos lygos grupių varžybas, kuriose iki šiol nėra dalyvavęs nė vienas Lietuvos klubas. Iki pastarojo etapo, Europos lygoje oficialiai vadinamo atkrintamosiomis varžybomis, „Sūduva“ jsugebėjo eliminuoti tris varžovus. Vladimiro Čeburino auklėtiniai iš turnyro išstūmė Soligorsko „Šachtior“ (Baltarusija), „Liepaja“ (Latvija) ir „Sion“ (Šveicarija“) komandas ir jau užsitikrino 895 tūkst. eurų. Tuo metu Bulgarijos čempionas „Ludogorec“ klubas, kuris yra laikomas šios poros favoritu, šį sezoną Lietuvoje jau viešėjo. Bulgarai antrame UEFA Čempionų lygos atrankos varžybų etape eliminavo Vilniaus „Žalgirį“, tačiau trečiajame nesugebėjo perlipti Izraelio čempionų – Beer Ševos „Hapoel“ futbolininkų barjero. Tąsyk „Žalgiris“ namie bulgarus nugalėjo 2:1, tačiau išvykoje po pertraukos neatlaikė varžovų atakų lavinos – 1:4.  