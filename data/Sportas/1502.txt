Pirmą mačą svečiuose „Real“ buvo laimėjęs tik 1:0, tad dėl daugiau savo aikštėje praleistų įvarčių taisyklės iškrito iš Karaliaus taurės varžybų. Madridiečiai trečiadienį vertėsi net be kelių pagrindinės sudėties žaidėjų – veidą susižeidusio Cristiano Ronaldo, Garetho Bale'o, Marcelo ir Toni Krooso, bet šis pralaimėjimas vis tiek nepateisinamas.  Primename, kad „Real“ klubas silpnai atrodo ir „La Liga“ čempionate, kur su 35 taškais žengia tik ketvirtas, o nuo lyderės „Barcelonos“ atsilieka net 19 taškų. „Leganes“ nacionalinėse pirmenybėse yra 13-as. Trečiadienį į Karaliaus taurės pusfinalį prasibrovė ir CF „Valencia“, kuri išvykoje po pratęsimo ir 11 metrų baudinių serijos palaužė Vitorijos-Gasteiso „Alaves“. Diena anksčiau ten iškopė ir „Sevilla“, pranokusi Madrido „Atletico“ futbolininkus. Ketvirtadienį bilieto į pusfinalį sieks ir „Barcelona“, kuri pirmą akistatą svečiuose „Espanyol“ komandai pralaimėjo 0:1. Rungtynės: Vitorijos-Gasteiso „Alaves“ – CF „Valencia“ 2:1, po 11 m baudinių – 2:3 (pirmas mačas 1:2) 73' [1 – 0] Munir El Haddadi 77' [1 – 1] Santi Mina 86' [1 – 2] Ruben Sobrino  Madrido „Real“ – „Leganes“ 1:2 (pirmas mačas 1:0) 31' [0 – 1] Javier Eraso 47' [1 – 1] Karim Benzema 55' [1 – 2] Gabriel Tuo metu Londono „Emirates“ stadione sužaistose atsakomosiose Anglijos lygos taurės pusfinalio rungtynėse vietos „Arsenal“ 2:1 (1:1) palaužė „Chelsea“ ekipą ir iškovojo kelialapį į finalą. Svečiai pirmieji išsiveržė į priekį, kai jau 7 min. pasižymėjo vienas prieš Davidą Ospiną iššokęs Edenas Hazardas, tačiau jau 12 min. rezultatas tapo lygus kamuolį į savo vartus netyčia nukreipus „Chelsea“ gynėjui Antonio Rudigeriui – 1:1. Antrame kėlinyje „Arsenal“ pergalę atnešė Granito Xhakos įvartis, pasiektas vienu lietimu. Taurės finale Arsene'o Wengero auklėtiniai vasario 25 d. „Wembley“ stadione susigrums su „Manchester City“. Londono „Arsenal“ 2 – 1 Londono „Chelsea“, pirmas mačas 0:0 7' [0 – 1] Eden Hazard 12' [1 – 1] Antonio Rudiger (į savo vartus) 60' [2 – 1] Granit Xhaka 