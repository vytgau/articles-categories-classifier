BBC sporto reporteris Mike`as Bushellas sukėlė purslų, kai per tiesioginį interviu su Anglijos plaukikais, dalyvaujančiais 2018 metų Gold Kosto Tautų Sandraugos žaidynėse, paslydo ir įkrito į baseiną. Reporterio pašnekovai – Sarah Vasey, Adamas Peaty, Siobhan – Marie O`Connor, Benas Proudas ir Jamesas Guy – vos galėjo sulaikyti juoką, kol M. Bushellas bandė susitvardyti ir tęsti interviu. „Nepamačiau, kad ten buvo gili pakopa, nes žiūrėjau į fantastiškus plaukikus. Mano dėmesį prikaustė visi aukso ir sidabro medaliai“, - sakė BBC sporto reporteris Mike`as Bushellas. Per šias žaidynes penki plaukikai iš viso laimėjo vieną bronzos, du sidabro ir keturis aukso medalius. 2018 metų Tautų Sandraugos žaidynės vyksta balandžio 4 – 15 dienomis Australijos Gold Kosto mieste.