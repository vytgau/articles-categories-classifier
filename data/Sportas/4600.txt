Mačas truko 1 val. 58 min. 25-erių metų L. Grigelis, kuris pasaulio reitinge yra 251-as, atliko vieną neatremiamą padavimą (varžovas - 6) ir padarė keturias dvigubas klaidas (varžovas - 2). Lietuvos tenisininkas aštuntfinalyje susitiks su 19-mečiu prancūzu Thibault Canceliu (be reitingo). 19-metis Lietuvos atstovas Robertas Vrzesinskis (2011) po 61 min. trukusios kovos 6:2, 6:0 nugalėjo 22-ejų metų ispaną Marco Neubau ir aštuntfinalyje žais su 21-erių metų italu Antonio Massara (663). Patekę į aštuntfinalį, L. Grigelis ir R. Vžesinskis užsitikrino po vieną Teniso profesionalų asociacijos (ATP) reitingo tašką. Po atrankos turnyro į pagrindines varžybas patekęs 23-ejų metų Julius Tverijonas (1496) pirmame rate 3:6, 4:6 pralaimėjo 18-mečiui prancūzui Elliotui Benchetritui (765). Turnyro prizų fondą sudaro 15 tūkst. JAV dolerių.