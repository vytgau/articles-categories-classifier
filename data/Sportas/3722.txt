Šalies vicečempionė „Barcelona“ pirmame ture namie priėmė Sevilijos „Real Betis“ futbolininkus. Lyginant su pastarųjų metų smogiamąja ekipos sudėtimi, vietos publika išvydo daug neįprastų veidų. Nuo pirmų minučių rungtyniavo gynėjas Nelsonas Semedo, saugas Sergi Roberto, puolėjai Francisco Alcaceras ir Gerardas Deulofeu, po keitimų naujasis „Barcelona“ strategas Ernesto Valverde leido pasireikšti ir epizodinius vaidmenis anksčiau atlikdavusiems Aleixui Vidaliui, Denisui Suarezui bei Lucasui Digne. Nepaisant to, vargti šeimininkams nereikėjo. Jau 36-ą min. užduotis jiems palengvino kamuolį į savus vartus nukreipęs Alinas Tosca, o vos po trijų minučių rezultatą padvigubino S. Roberto. Netoli tikslo buvo ir į virpstą pataikęs Lionelis Messi, bet rungtynės baigėsi rezultatu 2:0. Ваш браузер не поддерживает iframe. Tuo metu nugalėtojų titulą ginantiems Madrido „Real“ futbolininkams aikštėje pernelyg netrūko penkerioms rungtynėms diskvalifikuoto geriausio planetos žaidėjo Cristiano Ronaldo. Karališkasis klubas svečiuose 3:0 sutriuškino La Korunjos „Deportivo“ po taiklių Garetho Bale'o, Casemiro ir Toni Krooso smūgių. Tiesa, mačo pabaiga Zinedine'o Zidane'o komandai nebuvo tokia sklandi. Iš pradžių „Real“ nusišypsojo sėkmė, kuomet Florinas Andone nesugebėjo realizuoti 11 m baudinio. O 90 min. antrą geltoną kortelę prieš save išvydo ir artimiausias rungtynes taip pat turės praleisti sostinės ekipos kapitonas Sergio Ramosas.  Депортиво - Реал Мадрид от ФУТБОЛЬНЫЕ ОБЗОРЫ на Rutube. Kitame sekmadienio mače Bilbao „Athletic” ir Madrido „Getafe“ išsiskyrė be įvarčių.