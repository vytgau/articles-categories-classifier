Pastaruoju metu Kaka žaidė JAV, Orlando miesto klube MLS lygoje. Paskutinį savo mačą Orlando ekipoje jis sužaidė spalio pabaigoje, o lapkritį buvo pranešta, kad brazilui pasiūlytas darbas „AC Milan“ klube – sporto direktoriaus postas. Pr savo karjrą Kaka Brazilijos rinktinėje sužaidė 92 rungytnes, pelnė 29 įvarčius. 2007 metais su Milano klubu jis laimėjo UEFA Čempionų lygą, buvo apdovanotas „Auksinio batelio“ prizu, FIFA jį išrinko geriausiu pasaulio futbolininku. Praktikuojantis katalikas Kaka atsisveikindamas su futbolo profesionalo karjera socialiniame „Twitter“ tinkle dėkojo Dievui. „Tėve, tai yra daug daugiau, nei kada nors galėjau įsivaizduoti. Ačiū tau! Dabar esu pasirengęs naujai kelionei. Jėzaus vardu. Amen“, – rašė Kaka. Father, It was much more than I could ever imagined. Thank you! I’m now ready for the next journey. In Jesus name. Amem. Pai, Foi muito mais do que eu pedi ou imaginei!Obrigado! Eis-me aqui para próxima jornada. Em nome de Jesus. Amém. pic.twitter.com/PofZBAV0BE— Kaka (@KAKA) December 17, 2017  2003-2009 m. atstovavęs Milano klubui, vėliau Kaka pratęsė karjerą „Real“ gretose – 2009-aisiais į Madridą persikėlė už 56 mln. svarų sumą.  Su Madrido klubu Kaka laimėjo Ispanijos taurę, kartą tapo Ispanijos čempionu, tačiau įsitvirtinti „Real“ gretose jam trukdė kelio traumos. Vėliau jis trumpam sugrįžo į Milaną, o iš ten pakėlė sparnus į JAV. Kaka yra vienas iš aštuonių pasaulio futbolininkų, kurie per savo karjerą yra tapę pasaulio čempionais, laimėję UEFA Čempionų lygos arba Europos taurę ir „Auksinį batelį“. Kiti septyni – Bobby Charltonas, Gerdas Mulleris, Franzas Beckenbaueris, Paolo Rossi, Zinedine'as Zidane'as, Rivaldo ir Ronaldinho.