Greičiausia finale buvo Alia Atkinson iš Jamaikos (28,84 sek.), o trečia liko danė Rikke Pedersen (30,25). Moterų 50 metrų krūtine finalo rezultatai: 1. Alia Atkinson (Jamaika) – 28,84 sek. 2. Rūta Meilutytė (Lietuva) – 29,57 3. Rikke Pedersen (Danija) – 30,25 --- 4. Melanie Margalis (JAV) – 30,68 5. Tessa Wallace (Australija) – 30,84 6. Lena Kreundl (Austrija) – 30,85 7. Fanny Lacluyse (Belgija) – 30,89 8. Kim Bush (Nyderlandai) – 31,09 Atrankoje šeštadienio rytą R. Meilutytė nuotolį įveikė lėčiau – per 30,13 sek., laimėjo savo plaukimą ir antru rezultatu pateko į finalą. Greičiausia atrankoje buvo A. Atkinson (29,56), o trečią vietą pasidalino olandė Kim Busch ir danė Rikke Pedersen (30,99). Penktadienio vakarą R. Meilutytė startavo savo pagrindinės 100 metrų plaukimo krūtine rungties finale, nuotolį įveikė per 1 min. 03,79 sek. ir užėmė antrą vietą. Atrankos varžybose Pauliaus Andrijausko auklėtinė nuotolį įveikė lėčiau – per 1 min. 4,75 sek. Eindhovene nedalyvauja visos trys pasaulio čempionato prizininkės: amerikietės Lilly King ir Katie Meili bei rusė Julija Jefimova. Pasaulio taurės varžybos vyksta trumpame 25 metrų baseine.