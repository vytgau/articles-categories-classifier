117-tą ATP reitinge užimantis 27-erių lietuvis 6:3, 7:6 (8-6) įveikė varžovą ir pateko į antrą ratą. Mačas truko 1 val. 39 min. Prancūzijos tenisininkas 2014 metų lapkritį pasaulio reitinge buvo pakilęs į 25-ąją vietą. R. Berankis atliko 10 neatremiamų padavimų, o jo varžovas – 11. Lietuvos tenisininkas antrajame rate žais arba su 21-erių metų Rusijos atstovu Karenu Chačanovu (49), arba su 35-erių metų ispanu Davidu Ferreru (39). Patekdamas į aštuntfinalį, R. Berankis užsitikrino 20 ATP reitingo taškų ir 8565 eurų premiją. Turnyro prizų fondą sudaro 501 tūkst. eurų. 