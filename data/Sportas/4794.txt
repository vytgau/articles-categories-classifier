Portugalai, kurie buvo laikomi aiškiais finalo favoritais, nesugebėjo atsirevanšuoti graikams už nesėkmę grupės varžybose (1:2). Graikijos rinktinė, treniruota vokiečio Otto Rehhagelio, žaidė nepatrauklų, bet labai pragmatišką ir gera gynyba pagrįstą futbolą. Ketvirtfinalyje graikams 0:1 pralaimėjo Prancūzija, o pusfinalyje – 0:1 ir Čekija. Turnyro finale vienintelį ir pergalingą įvartį 57-ą min. pelnė Angelos Charisteas iš Vokietijos Brėmeno klubo „Werder“. Pralaimėjimas finale sugraudino būsimą Portugalijos rinktinės ir pasaulio futbolo žvaigždę Cristiano Ronaldo. Jam tada buvo 19 metų...  Portugalija atsigriebė 2016 metais, kai pirmą kartą tapo Europos čempione. Finale Lijone portugalai 1:0 (0:0) po pratęsimo nugalėjo turnyro šeimininkę Prancūziją.