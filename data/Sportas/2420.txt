Anglijos „Premier“ lygos dvyliktojo turo susitikime svečiuose „West Ham“ futbolininkai 0:2 pralaimėjo „Watford“ vienuolikei. Svečiai atsilikinėjo nuo 11-osios minutės, kai pasižymėjo Willas Hughesas. 64-ąją minutę įvartį pridėjo dvidešimtmetis brazilas Richarlisonas. „West Ham“ su 9 taškais šiuo metu yra iškritimo zonoje – užima aštuonioliktąją poziciją. Naujasis „plaktukų“ strategas D. Moyesas po savo debiuto pareiškė savo nepasitenkinimą „didžiaisiais“ klubo žaidėjais. „Kai kurie „dideli“ žaidėjai su didelėmis rebutacijomis mane labai nuvylė. Tikėjausi, jog jie parodys man daugiau. Tikėjausi, kad jie parodys, kodėl jie turi tokią reputaciją. Esu nepatenkintas žaidimu ir tikiuosi, kad ateityje mums seksis geriau. Šįkart stengėmės ir turėjome šansų, tačiau to buvo maža“, – po rungtynių kalbėjo D. Moyesas. „Premier“ lygos turnyrinė lentelė: (vieta, komanda, rungtynės, pergalės, lygiosios, pralaimėjimai, įvarčių santykis, taškai) 