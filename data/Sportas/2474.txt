Baltijos Futsal taurės kovos rengiamos nuo 2008-ųjų. Tai bus jau antras kartas, kai šis čempionatas vyks Lietuvoje. 2014 metais turnyrą priėmė Kėdainiai, o šiemet tokia galimybė suteikta Šiauliams. Salės futbolas mūsų šalyje Lietuvoje sulaukia vis didesnio susidomėjimo. Vilniuje sausį vyko atrankos į pasaulio čempionatą turnyre pagerintas šio etapo varžybų rekordas. Per dvi dienas Lietuvos rinktinės rungtynėse „Siemens“ arenoje apsilankė 6534 žiūrovai. Kitą mėnesį naują trenerį turėsiančiai Lietuvos rinktinei prireiks žiūrovų palaikymo Baltijos taurės kovose. Gruodžio 5 dieną lietuviai susitiks su Estijos komanda, o gruodžio 7 d. surems ginklus su latviais. Baltijos taurės turnyre penkis kartus triumfavo Latvija, o lietuviai tiek pat kartų liko antroje vietoje. Turnyro tvarkaraštis: Gruodžio 5 diena (antradienis) 18:30 Lietuva – Estija Gruodžio 6 diena (trečiadienis) 18:30 Estija – Latvija Gruodžio 7 diena (ketvirtadienis) 18:30 Lietuva – Latvija