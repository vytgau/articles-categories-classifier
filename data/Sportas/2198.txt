Pirmajame UEFA Čempionų lygos atkrintamųjų varžybų etape grupių nugalėtojai („Manchester United“, „Paris Saint-Germain“, „AS Roma“, „Barcelona“, „Liverpool“, „Manchester City“, „Bešiktaš“ ir „Tottenham Hotspur“) žais su antrąsias vietas užėmusiomis komandomis („Basel“, „Bayern“, „Chelsea“, „Juventus“, „Sevilla“, Donecko „Šachtar“, „Porto“ ir Madrido „Real“). Aštuntfinalio burtai bus traukiami gruodžio 11-ą dieną Nione. Į porą negalės patekti toje pačioje grupėje žaidusios komandos ir tos pačios šalies atstovai. Atkrintamųjų varžybų kovos prasidės kitų metų vasario 13-14 dienomis. Čempionų lygos finalas vyks Kijeve (Ukraina) kitų metų gegužės 26 dieną. Trečiąsias vietas grupėse užėmusios ekipos tęs pasirodymą Europos taurės atkrintamosiose varžybose. 🇪🇸 Barcelona 🇨🇭 Basel 🇩🇪 Bayern 🇹🇷 Beşiktaş 🏴󠁧󠁢󠁥󠁮󠁧󠁿 Chelsea 🇮🇹 Juventus 🏴󠁧󠁢󠁥󠁮󠁧󠁿 Liverpool 🏴󠁧󠁢󠁥󠁮󠁧󠁿 Man. City 🏴󠁧󠁢󠁥󠁮󠁧󠁿 Man. United 🇫🇷 Paris 🇵🇹 Porto 🇪🇸 Real Madrid 🇮🇹 Roma 🇪🇸 Sevilla 🇺🇦 Shakhtar 🏴󠁧󠁢󠁥󠁮󠁧󠁿 Tottenham#UCL pic.twitter.com/laldZk56li — ★ #TeamOfTheYear ★ (@ChampionsLeague) December 6, 2017  Vienos gražiausių rungtynių trečiadienį vyko Madrido „Santiago Bernabeu“ stadione tarp „Real“ ir Dortmundo „Borussia“ ekipų. Anksčiau laiko vietą kitame etape užsitikrinęs karališkasis ispanų klubas pribloškė svečius iš Vokietijos jau dvikovos pradžioje. 8-ą minutę pirmąjį įvartį aikštės šeimininkams pelnė Borja Mayoralis, o 12-ą minutę rezultatą padvigubino Cristiano Ronaldo. „Real“ lyderis technišku smūgiu pasiuntė kamuolį į varžovų vartų kampą – vartininkas Romanas Burki nesivargino net sureaguoti. Portugalas įsirašė savo vardą istorijos knygose – tapo pirmuoju žaidėju, pelniusiu įvarčius visose UEFA Čempionų lygos grupių etapo rungtynėse. Pirmaudama 2:0 Madrido komanda šiek tiek atsitraukė, o Zinedine'o Zidane'o auklėtinių bėdos prasidėjo 38-ą min. pakeitus traumuotą Raphaelį Varane'ą. „Borussia“ ekipos atakų velenas ėmė suktis greičiau ir svečiai vieną po kitos kūrė pavojingas situacijas prie aikštės šeimininkų vartų. Atkaklus darbas davė savo vaisių – 43-ą min. po puikaus komandos draugo perdavimo rezultatą galva sušvelnino Pierre-Emerickas Aubameyangas. Tas pats Dortmundo ekipos atakų lyderis po pertraukos dar kartą nuginklavo „Real“ vartininką Keylorą Navasą ir išlygino rezultatą – 2:2. Tarsi prabudę iniciatyvą tuomet vėl perėmė aikštės šeimininkai. „Borussia“ vartus užgulę „Real“ futbolininkai pasiekė savo. Pergalingą įvartį šioje dvikovoje pelnė Lucas Vazquezas. Madrido komanda šventė pergalę 3:2. Kitose H grupės rungtynėse „Tottenham Hotspur“ nesunkiai namie 3:0 įveikė Nikosijos APOEL futbolininkus. E grupėje trečiadienį „Liverpool“ (Anglija) klubas namuose net 7:0 (3:0) nugalėjo Maskvos „Spartak“ (Rusija) ekipą ir pelnė kelialapį į atkrintamąsias varžybas. Šeimininkams net tris įvarčius pelnė Philippe Coutinho. 🇧🇷 Philippe Coutinho in #UCL Group E = 🔥🔥🔥 pic.twitter.com/NKruQs7ZdX — ★ #TeamOfTheYear ★ (@ChampionsLeague) December 6, 2017  „Spartak“ klubo istorijoje tai – skaudžiausias pralaimėjimas. Maskvos ekipa taip pat pasiekė antirekordą Rusijos istorijoje – dar niekuomet joks šios šalies klubas nepralaimėjo tokiu skirtumu Europos taurės turnyruose. Antrąjį kelialapį į kitą etapą šioje grupėje iškovojo „Sevilla“ (Ispanija) ekipa. Ji svečiuose sužaidė 1:1 (0:1) su „Maribor“ (Slovėnija) futbolininkais. „Liverpool“ komanda surinko 12 taškų, „Sevilla“ - 9, o „Spartak“ - 6. Rusijos čempionai tęs kovą Europos taurės turnyre. F grupėje Donecko „Šachtar“ (Ukraina) ekipa namuose 2:1 (2:0) įveikė grupės lyderę „Manchester City“ (Anglija) komandą ir, užėmusi antrąją vietą, pateko į atkrintamąsias varžybas. Už aštuntfinalio borto liko „SSC Napoli“ (Italija) klubas, kuris svečiuose 1:2 (1:1) nusileido autsaiderei Roterdamo „Feyenoord“ (Olandija) komandai. G grupės lyderis Stambulo „Besiktas“ (Turkija) klubas svečiuose 2:1 (1:0) įveikė „RB Leipzig“ (Vokietija) futbolininkus. Tuo pasinaudojo „FC Porto“ (Portugalija) ekipa, kuri namuose 5:2 (3:0) įveikė „AS Monaco“ (Prancūzija) komandą ir užėmė antrąją vietą. UEFA Čempionų lygos 6-o turo rungtynės ketvirtadienį: E grupė „Liverpool“ 7 – 0 Maskvos „Spartak“ 4' [1 – 0] Philippe Coutinho (11 m baudinys) 15' [2 – 0] Philippe Coutinho 19' [3 – 0] Roberto Firmino 47' [4 – 0] Sadio Mane 50' [5 – 0] Philippe Coutinho 76' [6 – 0] Sadio Mane 86' [7 – 0] Mohamedas Salah „Maribor“ 1 – 1 „Sevilla“ 10' [1 – 0] Tavaresas 75' [1 – 1] Paulo Ganso F grupė „Feyenoord“ 2 – 1 „SSC Napoli“ 2' [0 – 1] Piotras Zielinskis 33' [1 – 1] Micolai Joergensenas 83' [antra geltonoji kortelė] Tonny Vilhena („Feyenoord“) 90' [2 – 1] Jerry St. Juste Donecko „Shakhtar“ 2 – 1 „Manchester City“ 26' [1 – 0] Bernardas 32' [2 – 0] Ismaily 90' [2 – 1] Sergio Aguero (11 m baudinys) G grupė“ „Porto“ 5 – 2 „Monaco“ 9' [1 – 0] Vincentas Aboubakaras 33' [2 – 0] Vincentas Aboubakaras 38' [raudonoji kortelė] Felipe („Porto“) 38' [raudonoji kortelė] Rachidas Ghezzalas („Monaco“) 45' [3 – 0] Yacine'as Brahimi 61' [3 – 1] Kamilas Glikas (11 m baudinys) 65' [4 – 1] Axelis Tellesas 78' [4 – 2] Radamelis Falcao 88' [5 – 2] Tiquinho „RB Leipzig“ 1 – 2 „Besiktas“ 10' [0 – 1] Alvaro Negredo (11 m baudinys) 82' [antra geltonoji kortelė] Stefanas Ilsankeris („RasenBallsport“) 87' [1 – 1] Naby Keita 90' [1 – 2] Andersonas Talisca H grupė Madrido „Real“ 3 – 2 Dortmundo „Borussia“ 8' [1 – 0] Borja Mayoralis 12' [2 – 0] Cristiano Ronaldo 43' [2 – 1] Pierre-Emerickas Aubameyangas 49' [2 – 2] Pierre-Emerickas Aubameyangas 81' [3 – 2] Lucas Vazquezas „Tottenham Hotspur“ 3 – 0 Nikosijos APOEL 20' [1 – 0] Fernando Llorente 37' [2 – 0] Heung-Min Sonas 80' [3 – 0] Georgesas N'Koudou