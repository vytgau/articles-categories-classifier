22-ejų metų Lietuvos tenisininkė antrame atrankos varžybų rate sekmadienį 3:6, 6:2, 6:2 įveikė 20-metę lenkę Joanną Zawadzką, o trečiame rate pirmadienį po 2 val. trukusios kovos 6:2, 7:5 nugalėjo 19-metę rusę Juliją Sokolovskają. 16-metė Lietuvos atstovė Deniza Marcinkevičiūtė antrame atrankos rate 0:6, 0:6 pralaimėjo 22-ejų metų ukrainietei Julijai Lysai. Dvejetų varžybų pirmame rate pirmadienį J. Eidukonytė ir lenkė Alicja Zduniak 6:3, 6:2 nugalėjo amerikietę Jessicą Ho ir minėtą J. Lysą. Mačas truko 64 min. 22-ejų metų lietuvė ir 20-metė lenkė antrame rate (ketvirtfinalyje) žais arba su Lenkijos, arba su Italijos duetu. Turnyro prizų fondą sudaro 15 tūkst. JAV dolerių.