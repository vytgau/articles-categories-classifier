Tačiau kalbos apie F-1 lenktynes naujoje trasoje 2014 metais taip ir liko tik kalbomis. Tačiau FIA neseniai sugrįžo prie Argentinos GP idėjos. Praėjusį savaitgalį FIA lenktynių direktorius Charlie Whitingas lankėsi Buenos Airių Oscaro Alfredo Galveso autodrome, kuriame nuo 1953 iki 1998 metų įvyko 20 „Formulės-1“ GP etapų. Vietos spaudos teigimu Ch. Whitingas norėjo susidaryti vaizdą apie naują autodromo infrastruktūrą, o taip pat įvertinti rekonstrukcijos mastelius ir darbus, kuriuos dar reikia atlikti, norint, kad trasa atitiktų „Formulės-1“ standartus. „Tikslas yra susigrąžinti „Formulę-1“, – trumpai komentavo ESPN televizijos Argentinos redakcijos žurnalistas Matias Sanchesas, kuris lydėjo Ch. Whitingą jo vizito metu. Kol kas neaišku, ar bus šis projektas realizuotas. Gali būti, kad „Formulės-1“ vadovybė šią trasos inspekciją atliko bandydami paveikti Brazilijos GP etapo organizatorius, kad šie pagreitintų autodromo San Paule modernizacijos darbus. Daugiau F-1 naujienų skaitykite čia.