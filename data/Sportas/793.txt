Baltijos taurėje gruodį triumfavusių lietuvių planuose šiais metais yra turnyras rugsėjį su Anglijos, Vengrijos ir Suomijos rinktinėmis, kurios praeitais metais tapo stipriausiomis savo regionuose. Gruodį numatomos Baltijos taurės varžybos arba kontrolinės rungtynės. Šie metai taip pat bus savotiškas pasiruošimas FIFA 2020 metų pasaulio čempionato kovoms arba jos atrankai – kaip žinia, Lietuva kandidatuoja organizuoti turnyrą, tačiau, jei tokia teisė nebus suteikta, 2019 metų sausį rinktinė žais atrankos varžybose. Sprendimas dėl čempionato organizatorių bus priimtas rudenį. Tačiau dabar rinktinės trenerių tikslas – tobulinti žaidimo kokybę ir įvertinti įvairių futbolininkų galimybes. Pasak vyriausiojo trenerio Jevgenijaus Ryvhino asistento Jurijaus Jeremejevo, šioje stovykloje bus puiki proga išbandyti jaunuosius žaidėjus: „Norime suformuoti naują rinktinę, kurios pagrindą sudarytų jauni žaidėjai. Mes ketiname įvertinti jų žaidimą tarptautiniame lygyje. Stipri Baltarusijos komanda mums leis pasitikrinti savo jėgas bei toliau auginti patirtį“. Lietuvos rinktinė stovyklą pradės kovo 29 dieną, o rungtynes žais balandžio 3 d. (19 val.) bei balandžio 4 d. (17 val.). Abu mačai vyks Kėdainių sporto arenoje. Yra aiškus ir komandos išplėstinis kandidatų sąrašas, iš kurių stovyklai bus pasirinkti 15 futbolininkų. Išplėstinis Lietuvos futsal rinktinės kandidatų sąrašas: vartininkai Kęstutis Rainys (Vilniaus dailės akademija) Aurimas Dubickas („Turbotransfers“) Tadas Norbutas („Pramogos-SC“) Domantas Mazgys („Vievio žiedas“) Mindaugas Labuckas („London City“, Anglija) aikštės žaidėjai Justinas Zagurskas („Vytis“) Pavelas Smolkovas („Vytis“) Neilas Urba („Koralas“) Erikas Vainoras („Koralas“) Aurimas Skurdelis („Koralas“) German Jezerskij („Koralas“) Arūnas Šteinas („Baltija“) Donatas Paulauskas („Baltija“) Eisvinas Utyra („Vikingai“) Benas Spietinis („Vikingai“) Deividas Gineitis (VIP) Gintas Skrodenis (VIP) Albert Voskunovič („Vilniaus dailės akademija“) Mantas Makutonovičius („Turbotransfers“) Edvinas Mucinis („Turbotransfers“) Audrius Juozaitis („Inkaras“) Lukas Sendžikas („Inkaras“) Jaunius Juozaitis („Inkaras“) Vladimir Derendiajev („Helvecia London“, Anglija) Karolis Urbaitis („Pramogos-SC“) Evaldas Garbauskas („Pramogos-SC“) Aivaras Meškinis („Vievio žiedas“)