„Nėra jokia paslaptis, kad aš ilgą laiką buvau Wayne'o gerbėjas. Jis buvo profesionalumo pavyzdys visą atstovavimo „Manchester United“ klubui laikotarpį. Wayne'as ilgam liks „United“ istorijos dalimi. Visada sunku matyti gerą futbolininkai, kuriam tenka žaisti mažiau, negu jis pats to nori. Aš negalėjau jam stoti skersai kelio, kai Wayne'as pareiškė norą grįžti į „Everton“. Mums truks jo patirties, susitelkimo ir ryžto. Bet aš jam linkiu sėkmės ateityje“, – J. Mourinho žodžius cituoja „Manchester United“ spaudos tarnyba. Sekmadienį (liepos 9-ą dieną) paaiškėjo, kad Wayne'as Rooney iš „Manchester United“ klubo pereina į „Everton“ ekipą. Futbolininkas „raudonųjų velnių“ gretose rungtyniavo nuo 2004 metų. Per tą laiką W. Rooney sužaidė 559 rungtynes, pelnė 253 įvarčius ir atliko 145 rezultatyvius perdavimus.