Per televiziją rodyta, kaip septyni pareigūnai autobusu kerta atidžiai saugomą įtvirtiną sieną ir maždaug po valandos atvyksta į Seulo geležinkelio stotį. Delegacijos vadovė yra Hyon Song-wol, vadovaujanti Pchenjano moterų trupei „Moranbong“, į kurią nares atrenka šalies vadovas Kim Jong Unas, bei orkestrui „Samjiyon“. Hyon Song wol yra ir valdančiosios Darbininkų partijos Centrinio komiteto narė. Akmeniniais veidais šiauriečių pareigūnai, apsupti šimtų Seulo policininkų, sėdo į traukinį, važiuojantį į Gangningą šalies rytuose, ten numatytas vienas iš planuotų trupės koncertų. Vėliau rodyta, kaip šiauriečių delegacija, nebendravusi su žurnalistais, iš Gangningo išvyksta iš stoties. Sutarta, kad 140 muzikantų orkestras „Samjiyon“ surengs koncertų Pietų Korėjos sostinėje Seule ir Gangninge, netoli Pjongčango, kuriame vyks olimpinės žaidynės.