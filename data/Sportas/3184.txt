Šeimininkai šįkart jau žaidė užtikrintai ir pasiekė jau antrą pergalę sezono starte – VHC „Šviesa“ vlaimėjo 27:20 (15:9). Šiauliečiams tai buvo antrasis pralaimėjimas iš eilės. Nerezultatyvi susitikimo pradžia buvo kiek palankesnė Šiaulių rankininkams, kurie neleido „Šviesai“ žaisti savo greito žaidimo puolime, tačiau patys šiauliečiai rezultatyviomis atakomis atsakyti taip pat nepajėgė. Įpusėjus pirmajam rungtynių kėliniui „Šviesa“ jau buvo susikūrusi sau 3 įvarčių pranašumą (6:3). Antroje pirmo kėlinio pusėje tą susikurtą pranašumą vilniečiams pavyko padvigubinti ir į ilgąją pertrauką jie išėjo pirmaudami 15:9. Jau nuo antro kėlinio pradžios VHC „Šviesa“ sudėliojo visus taškus šios dienos rungtynėse. Prabėgus 5 minutėms vilniečių persvara siekė jau 9 įvarčius (19:10). Per likusį rungtynių laiką Šiaulių klubas savo varžovams tolti nebeleido ir savąjį atsilikimą netgi šiek tiek sumažino, tačiau sugrįžti į kovą dėl pergalės jie jau nebepajėgė. Rungtynes Vilniaus ekipa laimėjo 27:20. Tomas Bernatavičius (VHC „Šviesa“): „Rungtynes vertinam dvejopai. Gerai, jog iškovojom pergalę, o žaidimas, manau, neturėtų tenkinti nei trenerių mūsų pačių žaidėjų. Prieš rungtynes labiausiai akcentavome gynybą, kadangi po pirmųjų rungtynių prieš Varėnos „Ūla“ teko nemažai dėl jos susirūpinti. Gintis šiandien jau pavyko neblogai, tačiau visiškai išsiderino pozicinis puolimas.“ Arūnas Tribė („SM Dubysa – Gubernija): „Rungtynės, manyčiau, buvo tikrai stiprios. Stengėmės daug neatsilikti nuo varžovų rungtynių metu. Po pertraukos akcentavome grįžimą laiku į gynybą. Jeigu reiktų vertinti šias rungtynes dešimtbalėj sistemoj, manau, skirčiau savo komandai šešetą VHC „Šviesa“: Valdas Drabavičius 9, Karolis Antanavičius 6, Artūras Švilpa 4, Tomas Bernatavičius 3, Rosvaldas Ramunis 2, Laurynas Pacevičius, Julius Šeibokas ir Arijus Čypas po 1 įvartį. Šiaulių „SM Dubysa – Gubernija“: Arūnas Tribė 8, Eligijus Baranauskas 5, Egidijus Dambrauskas 3, Ugnius Ivanovas 2, Donatas Stripeika ir Justas Mielenis po 1 įvartį.