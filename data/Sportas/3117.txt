Iš pradžių buvo pranešta, kad „Barca“ vienašališkai nusprendė neatvykti į rungtynes, bet nei futbolo federacijos, nei „La Liga“ pritarimo nesulaukė. Abi asociacijos vertindamos situaciją nematė reikalo, kodėl rungtynės turėtų būti atšauktos, o Barselonos klubui savavališkai to padaryti neleido. Norėdama išvengti pralaimėjimo 0:3, „Barcelona“ vis tik nusprendė žaisti septintojo turo rungtynes. Tiesa, „Camp Nou“ stadione jos vyko be žiūrovų. Visgi tai nesutrukdė katalonams iškovoti dar tris taškus – pergalė buvo iškovota rezultatu 3:0. Du įvarčius nugalėtojams pelnė Lionelis Messi, kartą tiksliu smūgiu pasižymėjo Sergio Busquetsas. Verta pažymėti, kad „Barcai“ tai buvo jau septintoji pergalė iš eilės Ispanijos čempionate.  pic.twitter.com/jL7OypklCW— FC Barcelona (@FCBarcelona) October 1, 2017  Camp Nou is empty. pic.twitter.com/8D9Kcq6fJd— Barca Galaxy (@barcagalaxy) October 1, 2017 Šiuo metu Katalonijoje vyksta referendumas, kuriuo norima atsiskirti nuo Ispanijos. Visgi ši referendumą uždraudė, o susirinkusius žmones išvaikyti mėgindama nacionalinė policija ėmė naudoti jėgą. Remiantis naujausiais duomenimis, per policijos pareigūnų ir separatistų šalininkų susirėmimus Barselonoje pralietas kraujas – pranešama apie net 761 sužeistasis: protestuotojai netgi buvo apšaudyti guminėmis kulkomis.