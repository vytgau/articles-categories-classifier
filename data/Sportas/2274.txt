Kovos dėl antros vietos Lietuvos krepšinio lygos 13 turo centrine dvikova bus uostamiestyje vyksiantis Klaipėdos „Neptūno“ ir Panevėžio „Lietkabelio“ susitikimas. 10 pergalių ir 2 pralaimėjimus turintis „Lietkabelis“ užima 2 vietą, viena pergale atsiliekantis „Neptūnas“ yra laipteliu žemiau. „Pagal komandos sudėtį galbūt šiek tiek pranašesnis yra „Lietkabelis“, bet tai, kad „Neptūnas“ žais namuose, klaipėdiečiams suteikia pranašumą“, – vaizdo apžvalgoje apie namuose LKL pirmenybėse šį sezoną dar nepralaimėjusius klaipėdiečius sako treneris Rūtenis Paulauskas. LKL rungtynes žiūrėkite DELFI TV. Lietuvos krepšinio lyga Gruodžio 2 d. (šeštadienis) 17:00 Utenos „Juventus“ – „Šiauliai“ (Utenos daugiafunkcinis sporto centras) 17:20 Klaipėdos „Neptūnas“ – Panevėžio „Lietkabelis“ („Švyturio“ arena) 18:00 Vilniaus „Lietuvos rytas“ – Kėdainių „Nevėžis“ („Lietuvos ryto“ arena) Gruodžio 3 d. (sekmadienis) 17:20 Pasvalio „Pieno žvaigždės“ – Kauno „Žalgiris“ („Pieno žvaigždžių“ arena) Gruodžio 4 d. (pirmadienis) 19:00 Alytaus „Dzūkija“ – Prienų „Vytautas“ (Alytaus arena) Vilnietės susitiks su olandėmis ir baltarusėmis Vilniaus „Lietuvos ryto“ arenoje vyks Rytų Europos moterų krepšinio lygos turas. Po trijų rungtynių vieną pergalę turinčios ir A grupėje 6 vietą užimančios Vilniaus „Kibirkšties“ krepšininkės namuose priims pergalių dar neturinčias autsaideres – olandų „Royal Eagles“ ir baltarusių „Horizont“ komandas. Į lygos ketvirtfinalį pateks keturios geriausios grupės komandos. Rytų Europos moterų krepšinio lyga „Lietuvos ryto“ arena 11:30 „Liepajas Papirs“ – Minsko „Horizont“ 14:00 Vilniaus „Kibirkštis“ – Apeldorno „Royal Eagles“ 12:00 Apeldorno „Royal Eagles“ – „Liepajas Papirs“ 14:30 Vilniaus „Kibirkštis“ – Minsko „Horizont“ „Sirenos“ gali pasivyti lyderes Dvejos rungtynės penktadienį vyks Lietuvos moterų krepšinio lygoje. Kauno raj. „Hoptrans-Sirenos“ gali pasivyti pirmaujančią Marijampolės „Sūduvą“, kuri turi 8 pergales ir 1 pralaimėjimą. DELFI TV rodys Ukmergės ir Šiaulių komandų rungtynes. Lietuvos moterų krepšinio lyga Gruodžio 1 d. (penktadienis) 18:00 Kauno raj. „Hoptrans-Sirenos“ – Klaipėdos „Fortūna“ (Garliavos sporto centras) 18:30 Ukmergės „Vilkmergė“ – „Šiauliai-Universitetas“ (Ukmergės technologijų ir verslo mokykla) Olimpiados prizininkai varžysis Trakuose Prasidėjus žiemai, Lietuvos irkluotojai jėgas išbandys uždarose patalpose. Trakų irklavimo bazėje vyksiančiame Lietuvos žiemos čempionate dalyvaus visi geriausi šalies irkluotojai – olimpiniai vicečempionai Mindaugas Griškonis ir Saulius Ritteris, olimpinė prizininkė Milda Valčiukaitė bei pasaulio čempione tapusios vyrų keturvietės nariai. Lietuvos irklavimo žiemos čempionatas Trakų irklavimo bazė 12:00 varžybų pradžia 14:30 moterų varžybos 15:30 vyrų varžybos Didžiausios sportinių šokių varžybos sostinėje Vilniuje ant parketo suksis daugiau negu šeši šimtai šokėjų porų. „Siemens“ arenoje vyks didžiausios sportinių šokių varžybos „Lithuanian Open“. Jos įtraukos į pasaulio sportinio šokių federacijos reitingo varžybų kalendorių, todėl į Vilnių atvyks ir nemažai į pasaulio elitą patenkančių šokėjų. Pasaulio reitingo sportinių šokių varžybos „Lithuanian Open-2017“ „Siemens“ arena 9:30 varžybų pradžia 19:00 Lotynų Amerikos šokių finalinės varžybos 10:00 varžybų pradžia 21:00 standartinių šokių finalinės varžybos Baltijos lygose Lietuvos komandos kovos tarpusavyje Baltijos tinklinio lygose tarpusavyje kovos Lietuvos komandos. Vyrų lygoje Raseinių „Norvelita“ namuose priims Šiaulių „Elga-Master Idea“ komandą. Per 12 turų 4 pergales iškovoję Baltijos lygos debiutantai „Norvelitos“ tinklininkai užima 9 vietą, dvi pergales turintys šiauliečiai yra priešpaskutiniai trylikti. Baltijos vyrų tinklinio lyga Kaimo turizmo sodyba „Karpynė“ (Raseinių raj.) 18:00 Raseinių „Norvelita“ – Šiaulių „Elga-Master Idea“ Geriau Baltijos lygoje sekasi Lietuvos moterų komandoms. Per 8 turus 6 pergales surinkusios „Alytaus Jotvingių“ tinklininkės užima 2 vietą. Šeštadienį alytiškės viešės Kaune, kur susitik su 5 pergales iškovojusia ir 4 vietą užimančia Kauno ASU komanda. Penktoje vietoje su 4 pergalėmis yra Jonavos „Achemos“ tinklininkės. Baltijos moterų tinklinio lygoje žaidžia dešimt klubų. Baltijos moterų tinklinio lyga 15:00 Jonavos „Achema-KKSC“ – Rygos RSU/MVS (Jonavos arena) 18:00 Kauno ASU – „Alytaus Jotvingiai“ (A. Stulginskio universiteto sporto salė) 13:00 Jonavos „Achema-KKSC“ – VK „Jelgava“ (Jonavos arena) Rankinio lygoje prasidės antras ratas Lietuvos moterų rankinio lygoje, kurioje šį sezoną žaidžia tik penkios komandos, prasidės antras ratas. Po pirmojo pirmauja visas keturias pergales iškovojusi „Garliavos“ komanda. Antrą vietą užima viena pergale atsiliekančios Kauno „Žalgirio“ rankininkės. Čempionato favoritės sekmadienį susitiks Kauno sporto halėje. Lietuvos moterų rankinio lyga 19:00 Vilniaus „Eglė-Šviesa“ – Vilniaus „ALANDEKO-VICHY“ (SM „Tauras“ salė) 12:00 Šiaulių „Dubysa“ – Kauno „ACME-Žalgiris“ (Saulės sporto salė) 13:00 Kauno „ACME-Žalgiris“ – HC „Garliava-CASCADA“ (Kauno sporto halė) „Energijos“ ledo ritulininkai sieks revanšo „Energijos“ ledo ritulininkai baigė seriją rungtynių svečiuose ir grįžta į Elektrėnus, kur savaitgalį dukart susitiks su „Chimik-2“ komanda. Praėjusį sekmadienį ir pirmadienį vykusiose rungtynėse Baltarusijoje, „Energija“ pralaimėjo „Chimik-2“ komandai abu kartus. Per 24 rungtynes 5 pergales iškovojusi „Energija“ antrame pagal pajėgumą Baltarusijos čempionate užima 12 vietą, tarp 14 komandų. Baltarusijos Aukščiausioji ledo ritulio lyga Elektrėnų ledo rūmai 17:00 Elektrėnų „Energija“ – Navapolacko „Chimik-2“