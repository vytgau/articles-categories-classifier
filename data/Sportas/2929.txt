Suvalkijos komanda svečiuose net 5:1 nugalėjo vietą aukščiausioje lygoje jau praradusį „Kauno Žalgirį“. Tris įvarčius nugalėtojams pelnė Josipas Tadičius (72, 79, 90 min.), po vieną - Karolis Laukžemis (15) ir Ovidijus Verbickas (43). Kauno ekipoje pasižymėjo Aurimas Raginis (83).  Savaitės pradžioje marijampoliečiai su čempionato autsaideriais jau žaidė namuose ir tuomet laimėjo 5:0. „Sūduva“, po 26 rungtynių turinti 53 taškus, turnyro lentelėje užima antrąją vietą, o „Kauno Žalgiris“ su 15 taškų po 27 mačų yra paskutinis - aštuntas. Po keturių A lygos ratų paskutinę vietą užimsianti komanda iškris į Pirmąją lygą ir praras teisę kitą sezoną žaisti A lygoje. Septintojoje pozicijoje būsianti komanda žais pereinamąsias rungtynes išvykoje ir namuose su antrąją vietą Pirmojoje lygoje užimsiančia ekipa. Tuo metu 1-6 vietas A lygoje užimsiančios komandos dar sužais vieną papildomą ratą, po kurio ir paaiškės šių metų Lietuvos čempionas. Rezultatas: „Kauno Žalgiris“ 1 – 5 Marijampolės „Sūduva“ 15' [0 – 1] Karolis Laukžemis 43' [0 – 2] Ovidijus Verbickas 72' [0 – 3] Josipas Tadičius 79' [0 – 4] Josipas Tadičius 83' [1 – 4] Aurimas Raginis 90' [1 – 5] Josipas Tadičius Turnyrinė lentelė: (žaista, pergalės, lygiosios, pralaimėjimai, įvarčių santykis, taškai)  