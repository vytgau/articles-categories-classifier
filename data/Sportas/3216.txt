Beveik 36 minutes „Energijos“ vartus gynė 17-metis Aurimas Uscila, o vėliau jį pakeitė Elektrėnų klube debiutavęs penkiolikmetis Arkadijus Reizinas, kuris per beveik 24 minutes praleido vos vieną įvartį. Vienintelį įvartį „Energijos“ gretose pelnė gynėjas Lukas Manomaitis (34:38, rez. perd. Mantas Marcinkevičius ir Laisvydas Kudrevičius). Praėjusį sezoną L.Manomaitis Baltarusijos antroje pagal pajėgumą lygoje buvo sužaidęs 35 rungtynes, tačiau nebuvo pelnęs nei vieno įvarčio. Antrąsias tarpusavio rungtynes „Energija“ ir „Gomel-2“ žais pirmadienį 14:15 val. Į Elektrėnų ledo rūmus „Energija“ sugrįš rugsėjo 30 ir spalio 1 dienomis, kai namuose priims praėjusio sezono čempionus Minsko „Junior“ ledo ritulininkus. „Energija“ per trejas sužaistas šio sezono rungtynes kol kas nėra iškovojusi taškų. Be Elektrėnų ekipos taškų taip pat savo sąskaitoje dar neturi po penkerias rungtynes sužaidusios „Bobruisk“ ir „Chimik-2“ komandos. Čempionate šiuo metu pirmauja nei vieno pralaimėjimo nepatyrusios Soligorsko „Šachtior-2“ (15 tšk.) ir „Gomel-2“ (15 tšk.) komandos. „Energijos“ sudėtis rungtynėse su „Gomel-2“ ekipa: Vartininkai: Aurimas Uscila (17 m.), Arkadijus Reizinas (15 m.). Gynėjai: Paulius Rumševičius (17 m.), Mantas Stankius (17 m.), Lukas Manomaitis (24 m.), Karolis Šumskas (16 m.), Rokas Arbačiauskas (17 m.) Puolėjai: Dominykas Škadauskas (20 m.), Karolis Krasilnikovas (16 m.), Laisvydas Kudrevičius (18 m.), Mantas Stepanavičius (18 m.), Mantas Marcinkevičius (23 m.), Deividas Kazlauskas (29 m.), Eimantas Steponavičius (16 m.), Donatas Vitte (20 m.), Danielius Nomanovas (22 m.), Vainius Jankauskas (16 m.), Martynas Miliūnas (16 m.).