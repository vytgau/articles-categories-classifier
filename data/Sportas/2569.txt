Jo autoriumi tapo 26-erių metų „Tambov“ komandos puolėjas Andrejus Časovskis, pasižymėjęs per namuose vykusias rungtynes su Kaliningrado „Baltika“. 66 min. rusas kamuolį į varžovų vartus nukreipė „žirklėmis“, sudėtingu ir tolimu smūgiu nuo pat baudos aikštelės linijos, būdamas apsuptas trijų varžovų. Tokiu būdu A. Časovskis išlygino rezultatą (1:1), o per arbitro pridėtą laiką „Tambov“ komanda išplėšė pergalę 2:1. „Tambov“ futbolininkai Nacionalinės lygos turnyro lentelėje užima 4-ąją vietą ir išlieka tarp pretendentų prasibrauti į elitinį Rusijos futbolo divizioną – „Premier“ lygą. 