Trakiškiams įvarčius įmušė rusas Maksimas Maksimovas (13-ą) ir Vaidotas Šilėnas (36-ą min.). Pastarasis tolimas saugo smūgis buvo itin efektingas – lietuvis spyriu iš už baudos aikštelės ribų nukreipė kamuolį į patį vartų kamputį, varžovų vartininkui nepalikdamas jokių šansų. Škotas Josephas Shaughnessy 32-ą min. buvo išlyginęs santykį (1:1). Trakiškiai pirmame kėlinyje įgytą persvarą išsaugojo iki finalinio arbitro švilpuko, tačiau pergalingojo įvarčio autoriui V. Šilėnui iki pabaigos likti aišktėje nepavyko. Jis 82 min. už pavojingą žaidimą užsidirbo antrą geltoną kortelę ir buvo pašalintas iš aikštės. Atsakomas mačas po savaitės (liepos 6-ą dieną) bus žaidžiamas Vilniuje Lietuvos futbolo federacijos (LFF) stadione. 