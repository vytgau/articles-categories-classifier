Pirmas tris kovas jis užbaigė ankščiau laiko (laužimais, smaugimais), o finale teisėju sprendimu nusileido Rusijos kovotojui. Baku Lietuvai taip pat atstovavo Denisas Sokolas, kuris svorio kategorijoje per 100 kg užėmė penktą vietą. Tuo metu Salonikuose (Graikija) pasibaigė pasaulio sambo meistrų-veteranų čempionatas. Lietuvos delegacija tarp 300 dalyvių iš 21 valstybės iškovojo keturis medalius: du sidabro ir du bronzos. Geriausiai sekėsi Algimantui Norkeliūnui ir Romui Dauniui, kurie pralaimėjo tik finalinius susitikimus. A. Norkeliūnas imtyniavo svorio kategorijoje iki 100 kg tarp 60-64 metų amžiaus veteranų, o Romas Daunys sidabrą iškovojo tarp 45-49 m. amžiaus sportininkų svorio kategorijoje iki 74 kg. Rimas Janonis tarp 55-59 m. amžiaus meistrų svorio kategorijoje iki 82 kg iškovojo bronzos medalį. Dar vieną trečios vietos apdovanojimą į Lietuvą parvežė ir tarp vyriausių meistrų (virš 65 metų) dalyvavęs Stasys Šeduikis kategorijoje iki 90 kg. Lietuvos delegaciją pasaulio meistrų-veteranų čempionate sudarė 9 sportininkai. Medalių galėjo būti ir daugiau, tačiau 2016 metų pasaulio meistrų-veteranų čempionas Albertas Kašėta jau pirmoje savo kovoje patyrė traumą, kuri atėmė galimybę apginti titulą.