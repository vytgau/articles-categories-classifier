17-metė bėgikė trečiajame atrankos bėgime (58,94 sek.) ketvirtadienį pagerino savo asmeninį rekordą ir užėmė antrąją vietą. Mūsiškės laikas buvo antras ir tarp visų atrankos dalyvių. Greičiau bėgo tik jamaikietė Sonique Walker (58,74 sek.). Atrankoje varžėsi 22 bėgikės, o į šeštadienį vyksiantį finalą patako aštuonios. Dešimtkovės varžybų šeštoje rungtyje – 110 m barjeriniame bėgime - 17-metis Tomas Sabašinskas (16,08 sek.) pagerino asmeninį rekordą ir su 724 taškais užėmė 11-ąją vietą. Greičiausias buvo varžybų lyderis prancūzas Steven Fauvel Clinchas (13,94 sek.; 982 tšk.). Po šešių rungčių pirmaujantis S. Fovelis Klinšas turi 5066 taškus. Antrąją vietą užima latvis Olegas Koziakovas (4848 tšk.). T. Sabašinskas su 4314 taškų yra devintas. Varžybas tęsia 12 sportininkų. Ketvirtadienį vyks likusios keturios rungtys.