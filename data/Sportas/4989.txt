Pirmoje FIFA Konfederacijų taurės pusfinalio dvikovoje birželio 28-ą dieną žais Portugalija ir Čilė, kitoje – birželio 29-ą dieną – susigrums Vokietija ir Meksika. And then there were four...#PORCHI | KAZAN | WED#GERMEX | SOCHI | THU#ConfedCup pic.twitter.com/4Fk9FD7ouo — #ConfedCup (@FIFAcom) June 25, 2017  Aktyviai rungtynes pradėję Afrikos liūtai didesnę pirmojo kėlinio dalį beveik nenusileido vokiečiams, tačiau 47-ą minutę būtent Joachimo Loewo auklėtiniai pasižymėjo pirmieji. Pasaulio čempionus į priekį 1:0 išvedė Keremas Demirbay. Antrame kėlinyje vokiečių užduotis gerokai palengvėjo – už pavojingą žaidimą 64-ą minutę teisėjas iš aikštės pašalino Kamerūno žaidėją Ernestą Mabouką. Atsigauti nespėję kamerūniečiai netrukus praleido dar vieną įvartį. 66-ą minutę smūgiu galva pasižymėjo Timo Werneris. Nuo žemės atšokusio kamuolio Kamerūno vartininkas nepasiekė ir rezultatas tapo 2:0.  Tačiau Afrikos liūtai rankų nenuleido. Net žaisdami mažuma jie sugebėjo pelnyti paguodos įvartį. Po kontratakos galva kamuolį į vokiečių vartų tinklą 78-ą minutę pasiuntė Vincentas Aboubakaras. 💯🙌 Joachim Low records his 100th win as 🇩🇪Germany head coach on the day they advance to #ConfedCup semi-finals 👏👏 pic.twitter.com/S9jOSxDkJa — #ConfedCup (@FIFAcom) June 25, 2017 Keletą keitimų atlikęs J. Lowas, kuriam tai buvo 100-ji pergalė einant Vokietijos rinktinės vyriausiojo trenerio pareigas, sulaukė dar vienos savo auklėtinių dovanos. Savo antrą įvartį 81-ą minutę pelnė T. Werneris. Vokietija 3 – 1 Kamerūnas 48' [1 – 0] Keremas Demirbay 66' [2 – 0] Timo Werneris 78' [2 – 1] Vincentas Aboubakaras 81' [3 – 1] Timo Werneris 64' raudonoji kortelė Ernestui Maboukai (Kamerūnas).  Intensyviai vyko ir dvikova tarp Čilės ir Australijos. Azijos čempionai australai atgaivino viltis prasibrauti į pusfinalį, kai išsiveržė į priekį pirmojo kėlinio pabaigoje. 42-ą minutę Australija pirmavo 1:0 po Jameso Troisi įvarčio. Tačiau čiliečiai antrajame kėlinyje sugebėjo atsakyti tuo pačiu – po Martino Rodriguezo įvarčio rezultatas tapo lygus 1:1. To užteko Čilės nacionalinei ekipai, kad užsitikrintų antrą vietą B grupėje ir žengtų į turnyro pusfinalį.  Čilė 1 – 1 Australija 42' [0 – 1] Jamesas Troisi 67' [1 – 1] Martinas Rodriguezas Group B is now complete...#ConfedCup pic.twitter.com/egNx5vsvvX — #ConfedCup (@FIFAcom) June 25, 2017