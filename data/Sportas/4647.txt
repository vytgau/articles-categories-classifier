Penktadienį buvo pasiektas naujas ilgiausiai trukusio uždelsto šuolio uždaroje erdvėje rekordas. Stefas Milletas ir Manu Sarrazinas rekordinį rezultatą pasiekė „Windoor“ vertikalaus vėjo tunelyje, sumontuotame Ispanijos šiaurėje esančiame Empuriabravos mieste. S. Milletui ir M. Sarrazinui pavyko net 7 valandas 15 minučių ir 13 sekundžių išsilaikyti ore. To pakako, kad sportininkai pagerintų pernai Dubajuje pasiektą septynių valandų ir penkių sekundžių rekordą.