Mūsų šalies irkluotojas nuotolį įveikė per 4 min. 8,928 sek. Dviviečių kanojų pirmame pusfinalio plaukime Osvaldas Murza ir Jevgenijus Kuračionokas liko šešti (3.50,404) ir baigė savo pasirodymą. Tiesiogiai į finalą po atrankos plaukimų pateko dvivietę baidarę irkluojantys Ričardas Nekriošius ir Andrejus Olijnikas. Keturviečių baidarių 500 metrų distancijos pirmame pusfinalyje Aurimas Lankas, Edvinas Ramanauskas, Mindaugas ir Simonas Maldoniai užėmė penktą vietą (1.25,524) ir tęs kovą B finale.