Nugalėjo vieną baudos ratą turėjusi įveikti Švedijos ekipa – Martinas Ponsiluoma, Jesperas Nelinas, Sebastianas Samuelssonas ir Fredrikas Lindstroemas (1 val. 19 min. 44,1 sek.). Antrąją vietą užėmė Italijos atstovai (+1.10,8; 2 baudos ratai), o trečiąją – Norvegijos biatlonininkai (+2.04,6; 3). Lietuvos sportininkai per tris etapus panaudojo 14 papildomų šovinių ir turėjo įveikti šešis baudos ratus. Estijos komanda užėmė 16-ąją vietą, o Latvijos ekipa – 18-ąją. Estafetėje kovojo 25 komandos. Kita dalis Lietuvos biatlonininkų sekmadienį startavo Slovakijoje, kur vyko Tarptautinės biatlono sąjungos (IBU) taurės ketvirtojo etapo varžybos. Čia vyrų 10 km sprinto lenktynėse Deividas Demkovas užėmė 64-ąją vietą, o Rokas Suslavičius – 81-ąją. Nugalėjo kartą šaudykloje suklydęs norvegas Vegardas Gjermundshaugas – 25 min. 21,5 sek. 21-erių metų D. Demkovas (0 baudos ratų) nugalėtojui pralaimėjo 3 min. 11,9 sek., o 27-erių metų R. Suslavičius (3 baudos ratai) – 4 min. 32,5 sek. Lenktynėse dalyvavo 102 biatlonininkai. Moterų 7,5 km sprinto lenktynėse Gabrielė Leščinskaitė užėmė 42-ąją vietą. Nugalėjo be klaidų šaudžiusi rusė Uljana Kaiševa – 20 min. 20,3 sek. Du baudos ratus turėjusi įveikti 21-erių metų G. Leščinskaitė nugalėtojai pralaimėjo 2 min. 15,2 sek. Lenktynėse dalyvavo 95 biatlonininkės. Bendrojoje įskaitoje po aštuonerių lenktynių pirmauja 404 taškus turinti U. Kaiševa. 1 tašką turinti Lietuvos atstovė Natalija Paulauskaitė tarp klasifikuotų sportininkių yra paskutinė – 104-a.