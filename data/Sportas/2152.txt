Nugalėjo baudos ratų išvengęs Norvegijos ketvertas – Ole Einaras Bjoerndalenas, Henrikas L'Abee-Lundas, Erlendas Bjoentegaardas ir Larsas Helge Birkelandas – 1 val. 21 min. 21,8 sek. Antrąją vietą užėmė Vokietijos atstovai (+1 min. 54,9 sek.; 0 baudos ratų), o trečiąją – Prancūzijos biatlonininkai (+2.34,0; 3 baudos ratai). Latvijos komanda (+5.30,5; 3) užėmė dešimtąją vietą, o Estijos ekipa (+6.10,3; 2) – 13-ąją. Lietuvos biatlonininkai per tris etapus panaudojo 16 papildomų šovinių ir turėjo įveikti keturis baudos ratus. Varžybose dalyvavo 26 komandos.