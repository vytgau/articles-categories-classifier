Pirmuoju bandymu lietuvė nušoko 13,90 m. Antruoju bandymu šoko 13,74 m, trečiasis bandymas buvo dar prastesnis (13,64 m). Po trijų bandymų lietuvė baigė savo pasirodymą ir galutinėje rikiuotėje užėmė 12-ą vietą. Nugalėjo venesuelietė Yulimar Rojas (14 m 63 cm), antrąją vietą užėmė jamaikietė Kimberly Williams (14 m 48 cm), o trečiąją - ispanė Ana Peleteiro (14 m 40 cm). Varžybose dalyvavo 17 sportininkių. Šį sezoną uždarų patalpų varžybose vasarį Madride D. Dzindzaletaitė nušoko 14,13 m ir 15 cm pagerino sau pačiai nuo 2014 metų priklausiusį Lietuvos rekordą. *** Primename, kad penktadienį Agnė Šerkšnienė 400 m rungties pusfinalyje penktadienį antrą kartą (0,19 sek.) tą pačią dieną pagerino nacionalinį rekordą, tačiau tai lietuvei negarantavo bilieto į finalą. Pirmajame iš trijų pusfinalio bėgimų startavusi A. Šerkšnienė nuotolį įveikė per 52,62 sek. ir jos rezultatas pusfinalyje buvo penktas. Į finalą pateko dvi geriausią laiką trijuose bėgimuose pademonstravusias atletes. Tenka tik apgailestauti dėl tokios atrankos sistemos, nes pagal rezultatą lietuvė aplenkė abi pirmąsias dvi vietas užėmusias antrojo bėgimo dalyves lenkę Justyną Šviety-Ersetic (52,63) ir britę Zoey Clark (52,63). Pirmajame pusfinalio bėgime A. Šerkšnienę aplenkė tik amerikietė Shakima Wimbley (51,34 sek.) ir britė Eilidh Doyle (52,15 sek.). Galutinėje įskaitoje A. Šerkšnienė liko septintoje vietoje.   Teisę dalyvauti pasaulio uždarų patalpų čempionate Birmingame turėjo ir žiemos sezoną praleidžianti šuolininkė į aukštį Airinė Palšytė. Prieš dvejus metus Portlande (JAV) sportininkė tik per plauką neiškovojo medalio – įveikusi 197 cm ji užėmė ketvirtą vietą.