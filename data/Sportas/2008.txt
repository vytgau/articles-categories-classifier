Išvykoje žaidusi Mančesterio komanda patyrė sensacingą nesėkmę 1:2 (0:0). Šeimininkus į priekį išvedė Joe Bryanas (51 min.), bet 58 min. rezultatą baudos smūgiu išlygino Zlatanas Ibrahimovičius. Visgi per arbitro pridėtą laiką (93 min.) Korey Smithas įkalė lemiamą vinį į varžovų vartus ir sensacingai eliminavo vienus turnyro favoritų. Savo ruožtu Londono „Chelsea“ išvengė Mančesterio vaikinų likimo ir prasimušė į pusfinalį. Ketvirtfinalio rungtynėse namie „Chelsea“ 2:1 (1:0) įveikė „Bournemouth“. Įvarčius nugalėtojams mušė Willianas (13 min.) ir Alvaro Morata (91 min.). 90 min. rezultatą buvo pavykę išlyginti Danui Goslingui. Kitos dvi pusfinalio komandos paaiškėjo antradienio vakarą. Jomis tapo Londono „Arsenal“ ir „Manchester City“. Pusfinalio poros paaiškės ištraukus burtus.