Pasaulio žiniasklaidą greitai apskriejęs incidentas užfiksuotas baigiantis rungtynėms, 91 minutę. „Nantes“ komandai atstovaujantis brazilas Diego Carlosas aikštės viduryje bėgdamas susidūrė su pagrindiniu mačo arbitru T. Chapronu ir parvertė šį ant žolės. Arbitro reakcija buvo stulbinanti – įsitikinęs, kad buvo pargriautas specialiai, teisėjas dar gulėdamas ant žemės spyrė futbolininkui į koją, o po akimirkos atsistojo ir parodė geltoną kortelę, kuri D. Carlosui šiose rungtynėse buvo jau antroji. Brazilas kurį laiką bandė ginčytis, tačiau viskas veltui – aikštę pašalintas futbolininkas paliko gūžčiodamas pečiais, įvykis plačiai aptarinėjamas įvairių šalių naujienų portaluose ir televizijos laidose. The main referee of the game Nantes - PSG, Tony Chapron, sent off the Brazilian Diego Carlos. The reason, the defender knocked down Chapron in the middle of the one race on the field. Who is right? pic.twitter.com/CN1AykGtJr— 🇷 🇴 🇧 🇧 🇮 🇪 (@RobbieRuud) January 14, 2018  Rungtynes išvykoje žaidusi PSG komanda laimėjo 1:0. Įvartį 12 min. įmušė argentinietis Angelis Di Maria. Come for Di Maria's goal... stay for Mbappe's superb dummy in the build-up! 😍😍😍 pic.twitter.com/hUSCh6lKgH— Goal (@goal) January 14, 2018 Paryžiaus komanda po 20 rungtynių savo sąskaitoje turi 53 taškus, ir užtikrintai pirmauja turnyro lentelėje. Antrąją vietą užimanti „Monaco“ ekipa turi 42 taškus. „Nantes“ su 33 taškais yra penktoje pozicijoje.