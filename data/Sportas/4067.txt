Į finalą pateko po du greičiausius bėgikus iš trijų bėgimų, prie jų prisidėjo dar du greičiausieji pagal bendrą rezultatą iš karto po minėtų šešių. Greičiau už U. Boltą bėgo tik kartu su jamaikiečiu tame pačiame pusfinalio bėgime besivaržęs amerikietis Cristianas Colemanas. 100 m sprinto finalo dalyviai: Cristianas Colemanas (JAV) – 9,97 sek. Usainas Boltas (Jamaika) – 9,98 sek. Yohanas Blake'as (Jamaika) – 10,04 sek. Reece'as Prescodas (Didžioji Britanija) – 10,05 sek. Akani Simbine (Pietų Afrikos Respublika) – 10,05 sek. Justinas Gatlinas (JAV) – 10,09 sek. Jimmy Vicaut (Prancūzija) – 10,09 sek. Bingtianas Su (Kinija) – 10,10 sek. Planetos 100 m bėgimo rekordas nuo 2009 metų priklauso U. Boltui. Berlyne vykusiose planetos pirmenybėse jamaikietis nuskriejo į finišą per 9,58 sek. Londone jis paskutinį kartą savo karjeroje dalyvauja aukščiausio lygio varžybose.