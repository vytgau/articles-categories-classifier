Iš favoritų pergalę šventė tik UEFA Čempionų pusfinaliui prieš „Liverpool“ besiruošianti „AS Roma“ ekipa, kuri svečiuose 3-0 susitvarkė su Feraros „SPAL 2013”. Trečiąją vietą čempionate užimančiai ekipai įvarčius pelnė Radja Nainggolanas ir Patrikas Schickas, o vieną įvartį į savo vartus įsimušė ir pati Feraros komandos. Kiek netikėtas rezultatas užfiksuotas Sasuolo mieste, kur vietos „Sassuolo“ po vienintelio Matteo Politano įvarčio 1-0 palaužė „Fiorentina“ vienuolikę. Dar didensė sensancija užfiksuota madų sostinėje, kur savo sirgalių akivaizdoje žaidę „AC Milan“ futbolininkai 0-1 neatsilaikė prieš lygos autsaiderius „Benevento“. Vienintelį įvartį vos penktąją pergalę sezone pasiekusiems „Benevento“ pelnė Pietro Iemmello, pasižymėjęs 29-ąją minutę. Šeštąją vietą čempionate užimančiai Gennaro Gattuso kariaunai nepadėjo net ir tai, jog varžovai mačą baigė dešimtyje. 80-ąją minutę iš aikštės buvo išvytas antrąją geltoną kortelę užsidirbęs puolėjas Cheickas Diabate. Pirmenybių naujokams tai buvo istorinė pirmoji sezono pergalė išvykoje. Turnyrinė lentelė:  