Sidabro medalį pelnė Dramblio Kaulo Kranto bėgikė Marie-Josee Ta Lou, (22,08 sek.). Bronzos apdovanojimas atiteko Bahreino Shaunae Miller-Uibo (22,15 sek.). Moterų šuolių į tolį varžybas laimėjo amerikietė Brittney Reese. 30-metė sportininkė nušoko 7 m 2 cm ir 2 cm aplenkė rusę Darją Klišiną. B. Reese pasaulio čempione tapo ketvirtą kartą (2009, 2011, 2013 ir 2017 metais). Bronzos medalį iškovojo kita amerikietė - olimpinė ir dukart pasaulio čempionė Tianna Bartoletta (6 m 97 cm). Vyrų kūjo metimo rungtyje aukso medalį iškovojo lenkas Pawelas Fajdekas (79 m 81 cm). Lenkijos atletas planetos pirmenybėse triumfavo trečią kartą iš eilės. Antrą vietą užėmė rusas Valerijus Pronkinas (78 m 16 cm), o trečias buvo kitas Lenkijos atstovas Wojciechas Nowickis (78 m 3 cm). Moterų 3000 metrų kliūtinio bėgimo pasaulio čempione tapo planetos pirmenybių rekordą pagerinusi amerikietė Emma Coburn (9 min. 2,58 sek.). Antra finišavo jos tėvynainė Courtney Frerichs (9.03,77). Jos tapo pirmomis amerikietėmis, iškovojusiomis pasaulio pirmenybių medalius šioje rungtyje. Trečia pozicija atiteko pasaulio čempionės titulą gynusiai Kenijos atstovei Hyvin Jepkemoi (9.04,03). Olimpinė čempionė Bahreino bėgikė Ruth Jebet (9.13,96) liko penkta.