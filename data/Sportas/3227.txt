Viena įdomiausių kovų įvyko tarp Mindaugo Narausko ir R. Mineiro. Spaudos konferencijoje savo motiną minėjęs ir pergalę jos vardu prisiekinėjęs brazilas ringe darė tikrą šou, provokavo ne tik savo varžovą, bet ir arenoje susirinkusius žiūrovus. Galingais smūgiais vienas kitą talžę kovotojai ringo grindis dažė raudonai, o kovai einant į pabaigą M. Narauskas sulaužė brazilo nosį. Visgi teisėjai bendru sprendimu paskelbė lygiasias. „Aš dar grįšiu ir žudysiu“, – po kovos režė R. Mineira. Tokio jo pasisakymo susirinkusieji pro ausis nepraleido. Žiūrovai pradėjo švilpti, o pats brazilas savo gestais išprovokavo chaosą – į ringą ėmė plūsti treneriai, sporto klubų atstovai ir žiūrovai, tačiau aistros greitai buvo užgesintos. Renginio pagrindinėje kovoje pirštines surėmė anglas Dominicas Dilanas ir vienas geriausių Lietuvos mišrių kovos menų atstovas Ignas Barysas. Kaip ir buvo galima tikėtis kaunietis greitai ėmėsi iniciatyvos ir jam būdingu stiliumi kovą užbaigė per keliasdešimt sekundžių – techninis nokautas. Visų kovų nugalėtojai: 1 kova MMA taisyklės: Ernestas Varankevičius (Lietuva) – Mantas Navickas (Lietuva) 2 kova MMA taisyklės Irmantas Zubrickis (Lietuva) – Ervinas Fokinas (Lietuva) 3 kova KOK taisyklės: Hubertas Dylewski (Lenkija) – Mindaugas Packevičius (Lietuva) 4 kova MMA taisyklės: Antonas Radko (Ukraina) – Žygimantas Ramaška (Lietuva) 5 kova MMA taisyklės: Giedrius Skara (Lietuva) – Vitoldas Jegėla (Lietuva) 6 kova MMA taisyklė: Tatjana Vozniuk (Ukraina) – Julija Stoliarenko (Lietuva) 7 kova KOK taisyklės: Mouhcine Chafi (Ispanija/Marokas) – Mantas Stankis (Lietuva) –lygiosios. 8 kova MMA taisyklės: Melvinas Suijdamas (Olandija) – Darius Minkevičius (Lietuva) 9 kova KOK taisyklės: Rodrigo Mineiro (Brazilija) – Mindaugas Narauskas (Lietuva) – lygiosios. 10 kova KOK taisyklės: Igoris Osininas (Lietuva) – Arvydas Gervė (Lietuva) 11 kova KOK taisyklės:Ireneusz Kuska (Lenkija) – Martynas Danius (Lietuva) 12 kova KOK taisyklės: Boumas Lambarki (Marokas) – Henrikas Vikšraitis (Lietuva) 13 kova KOK taisyklės: Francisco Valderrama (Ispanija) – Deividas Danyla (Lietuva) 14 kova MMA taisyklės Dominicas Dillonas (Didžioji Britanija) – Ignas Barysas (Lietuva) Turnyras buvo skiriamas Romualdui Navickui ir Remigijui Morkevičiui atminti. 