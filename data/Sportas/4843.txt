29-erių australas profesionalų bokso ringe lieka nenugalėtas. Šį kartą pergalę teisėjai jam skyrė vieningu sprendimu – 111-117, 113-115, 113-115. Toks sprendimas panardino į euforiją didžiąją dalį iš 55 tūkst. Brisbeno stadione dvikovą stebėjusių žiūrovų, tačiau M. Pacquiao talento gerbėjai ir bokso specialistai visame pasaulyje pasipiktino dvikovos baigtimi. Filipinietis atliko kur kas daugiau tikslių smūgių (182 iš 573, 32 proc.)už savo varžovą (92 iš 625, 15 proc.), o devintajame raunde apskritai turėjo didžiulę iniciatyvą – specialistai stebisi, kodėl kruvinam J. Hornui stoviniuojant ringe teisėjai dvikovos nesustabdė. I mean........#PacquiaoHorn #ConfusedAboutTheDecision pic.twitter.com/4LjhtdQPGS— Blake Gravis (@FutureofESPN_BG) July 2, 2017  Visgi J. Hornas sugebėjo atsilaikyti, o dvikovos pabaigoje apskritai demonstravo didesnį aktyvumą.  Pats M. Pacquiao po dvikovos pareiškė, kad tai yra teisėjų sprendimas ir jis jo nekvestionuoja. „Jie taip nusprendė ir aš tai gerbiu“. Po dvikovos J. Hornas užsiminė, kad norėtų kautis su M. Pacquiao revanšinėje kovoje. „Žinoma, kad taip. Mes turėsime revanšinę kovą, nematau priežasčių, kad ji galėtų nevykti“, – iššūkį priėmė M. Pacquiao. M. Pacquiao tai buvo septintasis pralaimėjimas profesionalo karjeroje. Filipinietis yra laimėjęs 59 kovas (39 – nokautais), du kartus jo kovos baigėsi lygiosiomis. J. Hornas iš 18 kovų laimėjo 17, viena dvikova baigėsi lygiosiomis. Taip pat australas metė iššūkį kitai bokso legendai – amerikiečiui Floydui Mayweatheriui.