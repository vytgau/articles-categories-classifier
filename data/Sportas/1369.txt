Remiantis audito ir verslo konsultacijų bendrove „Deloitte“, „Premier“ lygos klubai per transferų lango paskutinę dieną išleido rekordinę 150 mln. svarų sumą, o per visą sausį sudėčių korekcijoms nepagailėjo net 430 mln. svarų. Tai beveik dvigubai daugiau nei per paskutinį – ankstesnių metų žiemos transferų langą. Trumpam grįžkime į 2017-ųjų metų pabaigą: gruodžio 27-ąją milijonais už gynėją stebino „Liverpool“ klubas, už rekordinę 84,5 mln. eurų išpirką įsigijęs Virgilą van Dijką. Anot britų žiniasklaidos, už olandą sumokėta suma – didžiausia futbolo istorijoje, kai kalba sukasi apie gynėjus. Sausio 6 d. „Barcelona“ patvirtino apie naujoką, saugą Philippe Coutinho, už kurį katalonai nepagailėjo net 160 mln. eurų siekiančios išpirkos „Liverpool“ klubui. Brazilas Coutinho tapo antru brangiausiu visų laikų futbolininku po Neymaro. „Barcelona“ informuoja, kad su P. Coutinho sutartį sudarė iki 2023 metų, o joje nurodyta 400 mln. išpirkos suma. Sausio 22-ąją garsiai buvo linksniuojami Londono „Arsenal“ ir „Manchester United“ klubų vardai. „Kanonierius“ paliko puolėjas Alexis Sanchezas ir papildė „raudonųjų velnių“ ekipą, iš jos priešinga kryptimi armėnas Henrikas Mkhitaryanas persikėlė į Arsene'o Wengero vadovaujamą „Arsenal“ kolektyvą. Solidžiomis rokiruotėmis pasižymėjo paskutinė transferų lango diena. Trijų klubų mainų karuselėje sukosi Dortmundo „Borussia“ ir Londono grandai – „Chelsea“ bei „Arsenal“. „Arsenal“ ekipą trečiadienį papildė iš Dortumudo „Borussia“ klubo persikėlęs puolėjas Pierre-Emerickas Aubameyangas, o BvB gretas papildė „Chelsea“ ekipoje neįsitvirtinęs belgas puolėjas Michy Batshuayi, kuris nuomos pagrindais Dortmundo klube rungtyniaus iki sezono pabaigos. „Kanonieriai“ už Gabono rinktinės puolėją paklojo rekordinę klubui išpirką – 63,75 mln. eurų. Arsene'o Wengero nurodymų nebeklausys saugas Theo Walcottas, kuris persikėlė į „Everton“ gretas. Šiam klubui saugas kainavo 20,25 mln. svarų. Tuščiomis neliko „Chelsea“, kuris trečiadienį vakare pranešė apie „mėlynųjų“ gretas papildžiusiu prancūzu Olivier Giroud. Skelbiama, kad 31-erių puolėjas, kuris dėvės 18-uoju numeriu pažymėtus marškinėlius, pasirašė sutartį iki 2019-ųjų, o už jo išpirką „Chelsea“ varžovams sumokėjo 15,3 mln. svarų. Tai ne vienintelis „mėlynųjų“ naujokas, antradienį vėlai vakare „Chelsea“ pranešė apie pastiprinimą gynybos grandyje: ekipą papildė kairiojo krašto gynėjas Emersonas, kuris į Londoną persikėlė iš „Roma“ klubo. Skelbiama, kad už jį „Premier“ lygos grandas italams paklojo 18 mln. svarų. Be to, prie „Chelsea“ prisijungė atakuojantis saugas Rossas Barkley, kuris prieš tai atstovavo „Everton“ ekipai. Skelbiama, kad už jį „mėlynųjų“ klubas nepagailėjo 15,21 mln. svarų „Tottenham Hotspur“ ant stalo dėjo 23 mln. svarų už „Paris Saint Germain“ saugą, 25-erių brazilą Lucasą Mourą, kuris sukirto rankomis su „Premier“ lygos klubu iki 2023 m. Naujienų turėjo ir „Premier“ lygos lyderiai „Manchester City“, kurie sausio 29-ąją savo gretas papildė centro gynėju Aymerico Laporte. Šis atstovavo Bilbao „Athletic“ klubui, kuriam „miestiečiai“ už naujoką pervedė 58,50 mln. svarų. Skaičiuojama, kad „Premier“ lygos klubai 2017/2018 m. sezone žai„dėjams išleis net 1,9 milijardo svarų sumą ir pagerins praėjusio sezono išlaidas futbolininkams (1,4 milijardo svarų). „Premier“ lygos klubų brangiausių sausio mėn. sandorių dešimtukas:  * žaidėjų apsikeitimo sandorio vertė