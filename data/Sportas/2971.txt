Pirmadienį iš turnyro pirmajame rate pasitraukė 26-erių Laurynas Grigelis (254-oji pasaulio raketė), kuris 3:6, 4:6 pralaimėjo 26-erių prancūzui Pierre-Hugues Herbertui (86). Įkandin L. Grigelio vienetų varžybas pirmame etape užbaigė ir Ričardas Berankis (165). 27-erių lietuvis 6:7 (3-6), 4:6 antradienį pralaimėjo 30-mečiui prancūzui Kenny de Schepperiui (157), prieš kurį iki šiol buvo laimėjęs visas tris žaistas partijas. Dvikova truko 1 val. 43 min. R. Berankis atliko tris neatremiamus padavimus (prancūzas – aštuonis) ir padarė net 14 dvigubų klaidų (prancūzas – tris). Turnyro prizų fondą sudaro 64 tūkst. eurų. L. Grigelis antradienį dar dalyvavo ir dvejetų varžybose, tačiau taip pat krito jau pirmajame rate. Lietuvis ir australas Rameezas Junaidas 6:7 (4-7), 3:6 pralaimėjo italams Salvatore Caruso ir Federico Gaio. Mačas truko 1 val. 16 min.