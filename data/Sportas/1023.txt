23-ejų metų čiuožėjas du kartus gerino pasaulio rekordą. Wu Dajing ketvirtfinalio važiavime finišavo per 39,800 sek. ir 0,137 sek. pagerino planetos rekordą, kuris nuo 2012 metų spalio 21 dienos priklausė amerikiečiui J. R. Celski. Finale Sočio žaidynių vicečempionas čiuožė dar greičiau – 39,584 sek. Antrąją ir trečiąją vietas užėmė Pietų Korėjos atstovai – 18-metis Hwang Daeheonas (39,854 sek.) ir 21-erių metų Lim Hyojunas (39,919 sek.). Moterų varžybose 1000 m distancijoje triumfavo 20-metė olandė Suzanne Schulting – 1 min. 29,778 sek. Sidabro medalį iškovojo kanadietė Kim Boutin (1.29,956), o bronzos – italė Arianna Fontana (1.30,656).