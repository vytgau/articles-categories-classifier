„Everton“ kapitonas Ashley Williamsas per rungtynes su Liono ekipos vartininku ėmė skaldyti kibirkštis, kai pastarasis gaudant kamuolį buvo nustumtas. Netrukus aplink juos susiformavo abiejų komandų žaidėjų gniužulas. Prie žiūrovų atsidūręs konflikto sūkurys patraukė ir sirgalius. Vienas jų su mažu vaiku rankoje – šis dar su žinduku burnoje – priartėjo tiek, kad smogė A. Lopesui į galvą. „Olympique“ futbolininkai pašėlo, o fanas pradingo minioje. A Everton fan with a infant throwing punches at the Lyon players😶 pic.twitter.com/PrPXug9vyn— ⚽️ (@WillzSport) October 19, 2017  „Everton“ klubas penktadienį identifikavo sirgalių ir iki gyvos galvos uždarė jam stadiono vartus. Be to, savo tyrimą pradėjo ir policija. „Tai nėra būdinga anglų futbolui – mušti varžovų žaidėjus, tačiau kartais taip, deja, nutinka“, – po rungtynių kalbėjo A. Lopesas. Masines muštynes išprovokavęs A. Williamsas taip komentavo incidentą: „Tai futbolas, tokie dalykai pasitaiko“. A. Williamsas ir Liono komandos žaidėjas Bertrandas Traore, pelnęs pergalingą įvartį bei padėjęs „Olympique“ ekipai laimėti 2:1, gavo po geltonąją kortelę. „Tokiais karštais momentais, kaip toks konfliktas, turime vieni kitiems padėti, likti kartu kaip komanda. Anthony smogė fanas. Tai nenormalu, turėjau jį ginti“, – sakė B. Traore. 