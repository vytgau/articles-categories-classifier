Galiausiai FIA prezidentas Jeanas Todtas nutarė šį klausimą užbaigti ir jokios papildomos baudos „Ferrari“ pilotas negaus. Federacija atsižvelgė į tai, kad S. Vettelis pilnai pripažino savo atsakomybę už įvykusį incidentą ir nuoširdžiai atsiprašė FIA, o taip pat visos automobilių sporto visuomenės. Sebasianas Vettelis į incidento svarstymą atvyko kartu su „Ferrari“ komandos vadovu Maurizio Arrivabene. Po svarstymo FIA išplatino savo sprendimo tekstą. „Teisėjai, dirbę Azerbaidžano GP etape, skyrė Vetteliui 10 sek, „stop/go“ baudą – pačią griežčiausią bausmę, kokią galima skirti lenktynių metų, išskyrus piloto diskvalifikaciją. Be to, Vettelis gavo 3 baudos taškus FIA superlicencijai – tokiu būdu dabar jis turi 9 balus. FIA gerbia teisėjų sprendimą, tačiau yra labai susirūpinusi, kad incidentas gali turėti labai rimtų pasekmių, nes: 1). Panašus elgesys gali paveikti sirgalius ir jaunus automobilių sporto pilotus visame pasaulyje. 2 ) Jis gali padaryti žalą FIA įvaizdžiui ir automobilių sporto reputacijai. S. Vettelis pažadėjo per artimiausius 12 mėnesių savo asmeninį laiką skirti dalyvavimui FIA mokomosiose programose ir kituose renginiuose, tarp kurių F2, F3 ir F4 čempionatuose, taip pat FIA rengiamuose teisėjų mokymuose. Taip pat J. Todtas pasirūpino, kad S. Vettelis nebūtų kviečiamas į renginius, kuriuose būtų aptariamas eismo saugumas. FIA prezidentas nutarė, kad klausimas turi būti galutinai užbaigtas. Kartu J. Todtas leido suprasti, kad jei panašus S. Vettelio elgesys pasikartos, jo svarstymas iš karto bus perduotas FIA tarptautiniam tribunolui. Daugiau F-1 naujienų skaitykite čia.