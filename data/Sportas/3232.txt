Pirmają pergalę į savo sąskaitą įsirašė HC „Vilnius“ klubas namuose įveikęs Šiaulių SM „Dubysa-Gubernija“ ekipą – 34:24 (15:9). Martyno Žalos vedami vilniečiai jau kėlinio viduryje pirmavo 8:4, o iki ilgosios pertraukos pranašumą padidino iki 6 įvarčių (15:9). Po pertraukos šiauliečiai bandė perlaužti rungtynes, tačiau HC „Vilnius sužaidė drausmingai ir iškovojo pergalę 34:24. Aivaras Budrys (Šiaulių SM „Dubysa- Gubernija“): „Sunkiai sekėsi, gal trūko fizinio pasiruošimo. Verti to, ką turėjome, pirmajame kėlinyje prametėme daug metimų ir už tai mus nubaudė greitomis atakomis, o vėliau pasivyti vilniečių nebepavyko“. Martynas Žala (HC „Vilnius“): „Mums tai nebuvo pirmosios sezono rungtynės, žaidėme su „Dragūnu“. Todėl buvome geriau pasiruošę fiziškai. Taip pat pavyko įgyvendinti trenerio strategiją ir tai leido mums laimėti“. HC „Vilnius“: Martynas Žala 13, Petras Raupėnas ir Erikas Giliun po 5, Domantas Pukas 4, Mindaugas Stravinskas, Karolis Antonovičius ir Domantas Raudonis po 2, Dionizas Cichockas 1. Šiaulių SM „Dubysa- Gubernija“: Aivaras Budrys (2), Arminas Milaknis ir Eligijus Baranauskas pelnė po 6, Paulius Morkūnas 2, Gedvinas Jocas, Rokas Zdanavičius, Artūras Strupas ir Donatas Stripeika po 1. Kitos turo rungtynės buvo labiau intriguojančios. Stipriausioje lygoje debiutavę KTU rankininkai iš karto „kibo į atlapus“ vieniems iš čempionato favoritų. Apie pusę kėlinio rezultatas buvo apylygis, tačiau drausmingiau jo pabaigą sužaidę Alytaus rankininkai išėjo ilsėtis turėdami persvarą 16:13. Antrasis kėlinys prasidėjo nuo „KTU“ komandos atakų lavinos ir po laimėtos atkarpos 4:0 išsiveržta į priekį. „Varsa-Stronglasas“ sugebėjo mobilizuotis ir susigrąžinti persvarą. Aikštėje šalia patyrusių ekipos senbuvių sėkmingai darbavosi ir jaunimas. „KTU“ rengė ne vieną varžovų vartų šturmą siekdami išlyginti rezultatą, tačiau vis tik lemiamu metu savo žodį tarė Alytaus klubo veteranai, kurie net ir turėdami dviejų žaidėjų deficitą pelnė įvartį. Galutinis rezultatas – 32:29 svečių naudai. KTU treneris Darius Talačka po rungtynių teigė, kad smagu buvo debiutuoti stipriausiųjų lygoje. Tokių rungtynių ir buvo tikėtasi. Pralaimėta stipriai komandai, o ateityje pergalių dar bus. KTU: Karolis Jankauskas 9 (4), Ignas Grigas (6), Arminas Stankūnas 5, Vilius Juozaitis 3, Kęstutis Juodelė ir Aurimas Balčiūnas po 2, Mindaugas Urbas ir Artūras Butkus po 1. „Varsa-Stronglasas“: Žygimantas Micevičius 7, Irmantas Asakavičius 5, Remigijus Čepulis ir Gintautas Adamkevičius po 4 (3), Aurelijus Sabonis 3, Povilas Palionis, Nedas Buronko, Robertas Paužuolis ir Rokas Lastauskas po 2, Dovydas Čepulis 1.