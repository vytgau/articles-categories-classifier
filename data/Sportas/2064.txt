Nugalėjo pirmas startavęs ir be klaidų šaudęs norvegas Johanesas Thingnesas Boe - 32 min. 52,7 sek. Antrąją vietą užėmė prancūzas Martinas Fourcade'as (+1 min. 1,4 sek.; 2 baudos ratai), o trečiąją - rusas Antonas Šipulinas (+1.10,5; 1 baudos ratas). Šešis kartus šaudykloje suklydęs ir šešis baudos ratus įveikęs 25-erių metų V. Strolia nugalėtojui pralaimėjo 6 min. 27,4 sek. Varžybose dalyvavo 57 biatlonininkai, kurie startavo pagal sprinto rungtyje pasiektus rezultatus. Bendroje pasaulio taurės įskaitoje pirmauja M. Fourcade'as (372 tšk.). J. T. Boe (358 tšk.) yra antras. V. Strolia su 3 taškais atsidūrė 76-oje pozicijoje tarp 79 klasifikuotų sportininkų.