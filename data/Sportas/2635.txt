F. Massa iš „Formulės-1“ turėjo pasitraukti pasibaigus 2016 m. sezonui. Brazilas jau buvo paskelbęs apie karjeros pabaigą. Bet iš F-1 netikėtai pasitraukus čempionu tapusiam Nico Rosbergui, o Valtteri Bottui pasirašius sutartį su „Mercedes“, F. Massa metams sugrįžo į didįjį sportą. „Kaip jau visi žino, po to, kai praėjusiais metais paskelbiau apie savo pasitraukimą iš F-1, „Williams“ paprašius sutikau sugrįžti dar vienam sezonui, – sakė F. Massa. – Su komanda praleidau keturis puikius metus. Bet pasibaigus šių metų sezonui, mano karjera „Formulėje-1“ baigsis.“ Thanks for the support love you guys 😉 pic.twitter.com/TUCcXIYHVv  F. Massa apie karjeros pabaigą paskelbė likus savaitei iki Brazilijos GP. Po šio sezono sportininkui pasitraukus iš „Williams“, britų ekipoje atsilaisvins viena vieta. Jau kuris laikas spėliojama kas kitais metais bus Lance‘o Strollo komandos draugu. Kalbama, kad „Williams“ svarsto kelių sportininkų kandidatūras: Roberto Kubicos, Paulo di Restos, Pascalio Wehrleino ir Daniilo Kvyato. Spėjama, jog savo 2018 m. pilotų sudėtį britų ekipa paskelbs po paskutinių šio sezono F-1 lenktynių Abu Dabyje.