Tokį sprendimą šios sporto šakos aukštumas pasiekusį atletą priimti privertė neapgalvotas, impulsyvus smurto protrūkis. Garsus sumo imtynininkas Harumafudžis vieno konflikto metu sunkiai sužalojo jaunesnį kolegą, bičiulį imtynininką Takanoiwą. Japonijos žiniasklaida informuoja, kad Harumajudžis spalio mėnesį bare trenkė jaunesniam Mongolijos imtynininkui su bokalu per galvą. Nukentėjusiam skilo kaukolė bei buvo stipriai sutrenktos smegenys. Sužeistasis kurį laiką buvo gydytas ligoninėje. „Kaip čempionas aš jaučiuosi atsakingas dėl Takanoiwos sužeidimo ir noriu pasitraukti iš sporto nuo šios dienos“, – trečiadienį specialioje spaudos konferencijoje teigė sumo imtynių čempionas. Jis nepateikė daugiau jokių detalių apie incidentą, kurį šiuo metu tiria ir Japonijos sumo imtynių asociacija (JSA). Tai – nemažas smūgis šios sporto šakos bendruomenei. Remiantis žiniasklaidos pranešimais, konfliktas kilo dėl to, kad jaunesnis kolega nekreipė mėnesį į jam sakomas pastabas dėl netinkamo elgesio ir toliau maigė savo telefoną, o tai supykdė neblaivų 33-ejų Harumajudžį. „Mano, kaip vyresnio imtynininko, kaip čempiono pareiga buvo mokyti jį savo pavyzdžiu, būti jam autoritetu. Bet aš peržengiau ribą“, – spaudos konferencijoje apgailestavo Harumafudžis. Pirmadienį spaudos konferenciją surengė Japonijos sumo imtynių asociacija, kurios atstovai teigė, kad šis incidentas reikalauja „labai griežtos bausmės“, tačiau dar nebuvo priimtas galutinis sprendimas. „Beveik nėra jokių abejonių, kad įvykdytas smurto aktas“, – teigiama Japonijos sumo imtynų asociacija. Iš Mongolijos kilęs imtynininkas Harumafudžis nuo 16-kos metų karjerą tesė Japonijoje, kur 19-kos iškovojo pirmąjį čempiono titulą, o 2012-aisiais pasiekė sumo imtyininkų pasaulinio reitingo viršūnę, buvo iškovojęs ypatingą čempiono – yokozuna – statusą.