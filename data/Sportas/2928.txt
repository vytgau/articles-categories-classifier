Negana to, pirmąją pergalę Roy‘aus Hodgsono auklėtiniai pasiekė prieš neeilinį varžovą – šalies čempioną Londono „Chelsea“. Visi įvarčiai krito dar iki ilgosios pertraukos, o lygos autsaideriai triumfavo 2:1. Pergalingą įvartį 45-ąją minutę pelnė Wilfriedas Zaha. „Crystal Palace“ buvo priekyje jau 11-ąją minutę, kai Cesaras Azpilicueta įsimušė į savus vartus, bet 18-ąją minutę rezultatą buvo išlyginęs Tiemoue Bakayoko. Pirmuosius tris taškus iškovojusi „Crystal Palace“ lieka paskutiniojoje „Premier“ lygos vietoje, o 13 taškų turintys „Chelsea“ futbolininkai nukrito į penktąją poziciją. Kitose aštuntojo turo rungtynėse įspūdingą pergalę pasiekė „Manchester City“ ekipa. Puikią formą demonstruojantys Pepo Guardiolos auklėtiniai namuose net 7:2 pervažiavo „Stoke City“. 22 taškus iškovoję „miestiečiai“ tapo vienvaldžiais čempionato lyderiais. Triuškinančią pergalę iškovoti jiems leido du Gabrielio Jesuso įvarčiai bei tikslūs Raheemo Sterlingo, Davido Silvos, Fernandinho, Bernardo silvos ir Leroy‘aus Sane smūgiai. Lyderių toli į priekį nepaleidžia Londono „Tottenham“ ekipa, kuri namuose 1:0 palaužė „AFC Bournemouth“ pasipriešinimą. Vienintelį bei pergalingą mačo įvartį šeimininkams pelnė 47-ąją minutę pasižymėjęs Christianas Eriksenas. Šiaurės Londono klubas nuo čempionato lyderių atsilieka 5 taškais. Pergalę šeštadienio popietę taip pat šventė „Swansea“ ekipa, 2:0 pranokusi „Huddersfield Town“, o „Burnley“ su didžiąją mačo dalį dešimtyje žaidusiais „West Ham“ futbolininkais sužaidė lygiosiomis 1:1. Paskutiniosiose vakaro rungtynėse netikėtas rezultatas užfiksuotas Vatforde, kur Londono „Arsenal“ dramatiškai neatsilaikė prieš vietos „Watford“ ir pralaimėjo 1:2. Marco Silvos kariauna šio triumfo dėka kilo į ketvirtąją turnyro lentelės vietą, o „Arsenal“ liko šešti. Arseno Wengero auklėtiniai po 39-ąją minutę Pero Mertesackerio pelnyto įvarčio pirmavo 1:0, tačiau 71-ąją minutę 11 m. baudinį realizavęs Trojus Deeney rezultatą išlygino, o pergalę šeimininkams padovanojo jau per teisėjo pridėtą laiką gražiu smūgiu Petrą Čechą nuginklavęs Tomas Cleverley. Rezultatai: „Liverpool“ 0 – 0 „Manchester United“ „Burnley“ 1 – 1 „West Ham United“ 19' [0 – 1] Michailas Antonio 85' [1 – 1] Chrisas Woodas „Crystal Palace“ 2 – 1 „Chelsea“ 11' [1 – 0] Cesaras Azpilicueta (į savus vartus) 18' [1 – 1] Tiemoue Bakayoko 45' [2 – 1] Wilfried Zaha „Manchester City“ 7 – 2 „Stoke City“ 17' [1 – 0]Gabrielis Jesusas 19' [2 – 0] Raheemas Sterlingas 27' [3 – 0] Davidas Silva 44' [3 – 1] Mame Biram Dioufas 47' [3 – 2] Kyle'as Walkeris (į savus vartus) 55' [4 – 2] Gabrielis Jesusas 60' [5 – 2] Fernandinho 62' [6 – 2] Leroy'us Sane 79' [7 – 2] Bernardo Silva „Swanse City“ 2 – 0 „Huddersfield Town“ 42‘ [1 – 0] Tammy Abrahamas 48‘ [2 – 0] Tammy Abrahamas Londono „Tottenham“ 1 – 0 „AFC Bournemouth“ 47‘ [1 – 0] Christianas Eriksenas „Watford“ 2- 1 „Arsenal“ 39' [0 – 1] Peras Mertesackeris 64' [1 – 1] Trojus Deeney 90' [2 – 1] Tomas Cleverley Turnyrinė lentelė: (vieta, komanda, sužaista, pergalės, lygiosios, pralaimėjimai, įvarčių santykis, taškai) 