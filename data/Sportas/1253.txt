Antrąją vietą užima Olimpinių atletų iš Rusijos komanda (39 tšk.), trečiąją – JAV rinktinė (36 tšk.). Porų šokių ant ledo trumpojoje programoje sekmadienį nugalėjo kanadiečiai Tessa Virtue ir Scottas Moiras (80,51 tšk.). Antri buvo amerikiečiai Maia ir Alexas Šibutaniai (75,46 tšk.), treti – rusai Jekaterina Bobrova ir Dmitrijus Solovjevas (74,76 tšk.). Solisčių trumpojoje programoje geriausiai pasirodė rusė Jevgenija Medvedeva (81,06 tšk.). Antrąją vietą užėmė italė Carolina Kostner (75,10 tšk.), trečiąją – kanadietė Kaetlyn Osmond (71,38 tšk.). Porų laisvojoje programoje nugalėjo kanadiečiai Meagan Duhamel ir Ericas Radfordas (148,51 tšk.). Antroje vietoje liko Italijos atstovai Valentina Marchei ir Ondrej Hotarekas (138,44 tšk.), trečioje –Olimpinių atletų iš Rusijos duetas Natalija Zabiako ir Alexanderis Enbertas (133,28 tšk.). Varžybas pradėjo dešimties šalių komandos, o laisvąsias programas atlieka penkios stipriausios ekipos. Pirmadienį varžybos baigsis vyrų, solisčių ir šokių ant ledo laisvosiomis programomis.