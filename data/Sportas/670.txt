„Ukrainos sportininkai nedalyvaus jokiose varžybose, vykstančiose Rusijos Federacijos teritorijoje“, - skelbė ministras. „Varžybos Rusijoje tiesiog yra pavojingos mūsų atletams, atsižvelgiant į tos šalies vidaus ir užsienio politiką“, - sakė I. Ždanovas. Politikas taip pat ragino tarptautines sporto federacijas neleisti rengti varžybų Rusijoje, kur yra „sistemingai nepaisoma tarptautinių sporto sritį reglamentuojančių teisės aktų ir nepaisoma Pasaulinės antidopingo agentūros parengto Antidopingo kodekso pažeidimų“. Rusijai aneksavus Ukrainos Krymo pusiasalį ir pradėjus remti separatistus Rytų Ukrainoje, Ukrainos ir Rusijos santykiai pasiekė žemiausią visų laikų lygį.