Po nervingo pokerio su padangų keitimu Bahreine nugalėtoju tapo ir antrą pergalę šį sezoną iš eilės iškovojo „Ferrari“ žvaigždė S. Vettelis. Vokietis prisipažino, kad specialiai griebėsi melo kalbėdamas radijo ryšiu, kad suklaidintų „Mercedes“ ekipą. „Likus važiuoti paskutinius 10 ratų mano padangos buvo visiškai sudilusios. Mamma Mia! Neturėjome, ko prarasti, galiausiai to visiškai užteko, o Valtteri Bottas pritrūko laiko“, – kalbėjo S. Vettelis. Vokietis atskleidė, kad likus važiuoti 10 ratų per radijo ryšį pasakė: „Viską kontroliuoju“. Iš tikrųjų tai buvo melas. Negalvojau, kad man pavyks. Maniau, kad Valtteri manę pavys“. S. Vettelis kalbėjo, kad pergalė labai saldi, tačiau apgailestavo, kad incidente su Kimi Raikkonenu techninio aptarnavimo juostoje nukentėjo „Ferrari“ mechanikas. „Aš jam linkiu kuo greičiau pasveikti“, – sakė „F-1“ lyderis. Antrą vietą užėmęs V. Bottas teigė tikėjęs savo šansu: „Žinojau, kad galiu laimėti. Važiavau tobulai, įveikiau visus posūkius idealiai, tačiau vos pritrūkau iki pergalės. Nepaprastai apmaudu, kai per plauką netampi nugalėtoju“. All the drama from an EPIC #BahrainGP in 60 crazy seconds 👀 What. A. Race. 😮#F1 pic.twitter.com/8I5U0X1zvX— Formula 1 (@F1) April 8, 2018  Po susidūrimo antrame rate su M. Verstappenu L. Hamiltonas buvo nublokštas į 9 vietą, tačiau lenktynes sugebėjo baigti trečias. „Esu patenkintas, nes turėjau kovoti iš devintos pozicijos. O Maxas yra silpnaprotis“, – rėžė čempiono titulą ginantis britas. Skolingas vienam iš šio sezono favoritų neliko ir „Red Bull“ pilotas, kuriam po susidūrimo su „Mercedes“ automobiliu lenktynės anksti baigėsi. „Manau, kad mano manevras buvo geras. Lewisas posūkyje man nepaliko vietos ir „įvažiavo“ į mane. Mano lenktynėse baigėsi. Mačiau, kad kairėje pusėje dar buvo vietos. Aišku, tai jau nieko nepakeis. Kas nutiko, tas nutiko. Gaila“, – sakė 20-metis M. Verstappenas. DRIVER STANDINGS 🏆 Vettel in control early on Alonso's highest position since 2014 #BahrainGP #F1 pic.twitter.com/Mgljy7j5H1— Formula 1 (@F1) April 9, 2018