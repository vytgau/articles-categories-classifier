Kaip ir ankstesnėse draugiškose rungtynėse, treneris Olegas Vasilenka laiką padalino dviem sudėtims. Tarp aikštėje pasirodžiusių futbolininkų buvo ir neseniai į peržiūrą atvykę du legionieriai iš Rusijos. Galingai rungtynes pradėję trakiškiai panašų tempą išlaikė iki pat susitikimo pabaigos. Ypač stiprus buvo pirmasis kėlinys, per kurį buvo sumušti keturi įvarčiai. Prieš išvykdamas į Gardiną, O.Vasilenka teigė, jog svarbiausias stovyklos tikslas – stiprinti komandos ryšius. Pirmose rungtynėse šis tikslas įgyvendintas maksimaliai. Per likusias dvylika stovyklos dienų „Trakams“ liko dar ketverios rungtynės.