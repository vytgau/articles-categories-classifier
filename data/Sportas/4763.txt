Lietuvos buriuotoja per šešis įvykusius plaukimus surinko 30 baudos taškų (atmetus prasčiausią rezultatą). Nugalėtoja tapo danė Anne-Marie Rindom (5 baud. tšk.). Antrą vietą užėmė vokietė Hannah Andersson (15 baud. tšk.), trečia buvo kita vokietė Pia Kuhlmann (16 baud. tšk.). Kita lietuvė Milda Eidukevičiūtė (39 baud. tšk.) buvo 8-a tarp 31-os dalyvės. Vyrų „Laser Standart“ jachtų klasėje (49 dalyviai) lietuvis Karolis Janulionis (32 baud. tšk.) užėmė septintą vietą. Šioje klasėje triumfavo vokietis Theodoras Baueris (10 baud. tšk.). Marius Eidukevičius (104 baud. tšk.) šioje klasėje liko 22-as, o Neilas Straukas (167 baud. tšk.) - 37-as. Vyrų „Laser Radial“ jachtų klasėje (67-yni dalyviai) nugalėjo italas Federico Tocchi (9 baud. tšk.). Lietuvos atstovas Domantas Juškevičius (53 baud. tšk.) užėmė 11-ą vietą, Radvilas Janulionis (159 baud. tšk.) - 34-ą, Vasilijus Šramkovas (202 baud. tšk.) - 45-ą, Dovydas Nikitinas (266 baud. tšk.) - 61-ą. „Laser 4.7“ jachtų klasėje (79-yni dalyviai) pirmą vietą užėmė danas Kristianas Spodsbergas (17 baud. tšk.). Laurynas Ivanauskas (88 baud. tšk.) užėmė 13-ą vietą, Deimantė Jarmalavičiūtė (99 baud. tšk.) - 19-ą, o Dalius Kazemečenka (188 baud. tšk.) - 47-ą. D. Jarmalavičiūtė tapo merginų įskaitos nugalėtoja.