Socialinės akcijos Lietuvoje iniciatorės trenerės Jurgos Maculevičiūtės teigimu, pasaulyje apie 2.1 milijardo žmonių neturi švaraus geriamo vandens. Todėl net menkiausia mūsų parama gali padėti patenkinti gyvybiškai svarbius vargstančių žmonių poreikius. „Ne tik maistas, bet ir vanduo yra didžiulė Afrikos šalių problema. Mūsų kiekvieno indėlis gali tapti didelio pokyčio dalimi. Todėl kiekvienas atėjęs į šį renginį prisidės, kad pasaulis taptų geresne vieta gyventi, ir kad Afrikoje žmonės galėtų gerti švarų vandenį”, - sako akcijos Lietuvoje organizatorė studijos „The One” įkūrėja trenerė Jurga Maculevičiūtė. Vandeniu aprūpinti Afrikos regioną skirtos iniciatyvos metu 14 geriausių Lietuvos trenerių be atlygio visą dieną ves įvairaus tipo treniruotes. Analogiški renginiai, skirti gauti paramos Afrikai, vyks visame pasaulyje. Projektą „MOVE THE WORLD, WORKOUT FOR WATER“ visame pasaulyje inicijuoja tarptautinė treniruočių programas kurianti kompanija „Les Mills“ kartu su vaikų labui dirbančia organizacija „UNICEF”. Vienas iniciatyvos ambasadorių, kviečiančių prisijungti prie projekto – Holivudo aktorius Hugh Jackmanas.  Daugiau informacijos apie iniciatyvą rasite čia. Renginio Vilniuje programą rasite čia.