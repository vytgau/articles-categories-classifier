K. Sosna 52 km trasą įveikė per 2 val. 38 min. 8 sek. ir antrą vietą užėmusią varžovę aplenkė 11 min. 32 sek. „Torpado-Sudtirol-International“ ekipos naujokė 18-metė Greta Karasiovaitė finišavo 14-a, o jaunimo (iki 23 metų) įskaitoje buvo pirma. Prieš savaitę K. Sosna laimėjo „South Garda Bike“ lenktynes, o vasario 23 dieną į Italiją išvykusi G. Karasiovaitė finišavo dešimta. „Esu labai patenkinta savo naująja komanda. Prieš kelionę labai jaudinausi, bet visi labai šiltai priėmė – jaučiuosi kaip pagrandukas“, – sakė G. Karasiovaitė. Ji netrukus grįš į Lietuvą. Jaunoji dviratininkė vėl į Italiją išvyks po abitūros egzaminų. Pabėgime dalyvavęs dviratininkas Bagdonas Prancūzijoje finišavo 14-as Sekmadienį Prancūzijoje vykusiose 60-osiose dviračių lenktynėse „Grand Prix de Denain - Porte du Hainaut“ (UCI HC kategorija) Gediminas Bagdonas („Ag2R La Mondiale“) užėmė 14-ą vietą ir pelnė 15 pasaulio reitingo taškų. Nugalėjo ir 200 pasaulio reitingo taškų pelnė belgas Kenny Dehaes („WB Aqua Protect Veranclassic“). Jis 170,5 km nuvažiavo per 4 val. 33 min. 37 sek. 2-23 vietas užėmę dviratininkai, tarp jų ir G. Bagdonas, nuo nugalėtojo atsiliko 2 sek. Trečias finišavo lietuvio komandos draugas prancūzas Julien Duval. G. Bagdonas sekmadienį buvo pirmojo lenktynių pabėgimo dalyvis. Nuvažiavus apie 10 km, nuo pagrindinės grupės atitrūko 10 dviratininkų, tarp jų ir 32 metų lietuvis. Vėliau prie bėglių prisijungė du lenktynių dalyviai. Pagrindinė grupė pavijo atitrūkusius dviratininkus iki finišo likus 100 km. Iš 141 startavusio dviratininko klasifikuoti 87. 2011 metais šiose lenktynėse trečias buvo Aidis Kruopis, o pernai 13-as finišavo Evaldas Šiškevičius.