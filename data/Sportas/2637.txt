Žalgiriečiai šeštadienio popietę Lietuvos futbolo federacijos (LFF) stadione sensacingai 2:4 neatsilaikė prieš „Jonavos“ futbolininkus. Visgi šia auksine jonaviškių dovanėle „Sūduva“ nesugebėjo pasinaudoti. Po 11-os pergalių iš eilės marijampoliečiai galiausiai suklupo – tame pačiame LFF stadione 0:1 teko pripažinti „Trakų“ pranašumą. Likus dviems turams „Sūduva“ prieš žalgiriečius išsaugojo vieno taško persvarą, tačiau reikia priminti, kad paskutiniame sezone mače viena prieš kitą stos būtent šios dvi komandos, todėl tikriausiai A lygos aukso likimas spręsis jame.  Vietą pajėgiausiame Lietuvos futbolo divizione kitam sezonui išsaugojo Kauno „Stumbras“, atsakomosiose rungtynėse namuose 3:0 sutriuškinęs Gargždų „Bangos“ komandą. Pirmoje akistatoje taip pat pajėgesni buvo kauniečiai (2:1). „Stumbras“ reguliariajame A lygoje sezone užėmė septintą vietą, o „Banga“ Pirmoje lygoje finišavo antra. Rezultatai: A lygos lemiamas ratas Vilniaus „Žalgiris“ 2 – 4 Jonavos „Jonava“ 7' [0 – 1] Maksimas Marusičius 18' [1 – 1] Mamadou Mbodjis 21' [1 – 2] Maksimas Marusičius 45+1' [1 – 3] Klaudijus Upstas 73' Karolis Šilkaitis („Jonava“) gavo raudoną kortelę – antra geltona 77' [2 – 3] Liviu Antalis 83' [2 – 4] Aurimas Tručinskas  Klaipėdos „Atlantas“ 2 – 2 Utenos „Utenis“ 50' [0 – 1] Ali Radjelis 63' [0 – 2] Ali Radjelis 72' [1 – 2] Markas Beneta 90+5' [2 – 2] Ilja Kalpačiukas  Trakų „Trakai“ 1 – 0 Marijampolės „Sūduva“ 29' [1 – 0] Michailas Šyška  A lygos turnyro lentelė (kova dėl medalių): Pereinamoji serija Kauno „Stumbras“*** 3 – 0 Gargždų „Banga“ (pirmas mačas – 2:1) 39' [1 – 0] Lucas Villela 51' [2 – 0] Dominykas Barauskas 74' [3 – 0] Lucas Villela *** – išsaugojo vietą A lygoje