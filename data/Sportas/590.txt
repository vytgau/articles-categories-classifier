33 metų „Mercedes“ pilotas pradeda sezoną būdamas favorito vaidmenyje, bet Valtteri Bottui, Sebastianui Vetteliui, Maxui Verstappenui ir Danieliui Ricciardo reikia išnaudoti bet kokį momentą, kai tik Lewisas parodys silpnumą, jei jie tikrai nori pakovoti dėl titulo. „Lewiso silpnumas yra tas, kad jis lenktyniauja truputį nestabiliai. Jam būna periodų, kada jis būna ne pačios geriausios sportinės formos, – sakė 2016 metų pasaulio čempionas. – Jei atakuoti jį tokiais momentais ir maksimaliai juos jau išnaudoti, tai jo spaudimą galima išlaikyti kiek ilgiau. Bet tuo reikia mokėti pasinaudoti, o tai pernai kartais neblogai sekėsi S. Vetteliui. Kai Lewisas gerai praleidžia savaitgalį, tai įveikti jo praktiškai neįmanoma, jis yra neįtikėtinai greitas lenktynininkas, gali būti, kad pats geriausias visame čempionate. Yra tik vienas būdas – visur atiduoti 100 proc. jėgų ir nuvažiuoti idealų sezoną. Priešingu atveju jūs visai neturite šansų“. Rosbergo vietą „Mercedes“ komandoje užėmė V. Bottas ir jau pernai iškovojo tris pergales – Sočyje, Austrijoje ir Abu Dabyje. Kiekvieną kartą suomių pilotui pavykdavo aplenkti komandos kolegą trasoje, tačiau po vasaros pertraukos jo pasirodymai tapo kiek kuklesni. Kita vertus, Nico mano, kad jo įpėdinis turi visas reikiamas savybes, kad 2018 metais taptų dar rimtesniu varžovu: „Tikiuosi, kad Valtteri šiais metais galės dar labiau priartėti prie Lewiso, kadangi jau pernai jis nudžiugino keliais labai ryškiais pasirodymais, bet ir jam pritrūko stabilumo. Manau, kad tai yra Valtteri jėgoms ir jis tikrai pasitemps ir galės konkuruoti su Hamiltonu. Sebastianas – dar vienas rimtas Lewiso varžovas. Jei kalbėsime apie Kimį, tai sprendžiant pagal pernai metų rezultatus, jam rungtyniauti su Lewisu bus kur kas sunkiau, bet gali būti, kad Kimis šiais metais pasirodys kur kas geriau nei pernai. Kai dėl vaikinų iš „Red Bull“, tai čia viskas priklausys nuo jų mašinos galimybių. Jei ji bus greita, abu pilotai turės šansus parodyti save, kadangi jie yra priskiriami prie pačių perspektyviausių čempionato pilotų ir kada jie kovoja dėl lyderio pozicijų, tai daro įdomiai ir ryškiai“. 2016-ųjų F-1 čempionas N. Rosbergas lenktyninko karjerą baigė tais pačiais metais, kai iškovojo patį skambiausią savo karjeros titulą. Šiuo metu vokiečiui N. Rosbergui yra 32-eji. Daugiau F-1 naujienų skaitykite čia.