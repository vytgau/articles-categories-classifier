25 metų A. Dubosa absoliučios svorio kategorijos finale nugalėjo šakietę Brigitą Sruogytę, kuri vos prieš kelias savaites iškovojo Lietuvos moksleivių merginų nugalėtojos titulą. Vos trečia liko praėjusių metų Europos absoliuti čempionė Oksana Černikova. Tarp vyrų čempionu tapo praėjusių metų vicečempionas vilnietis Laurynas Pelakauskas. Pernai pagrindiniu favoritu laikytas „Smauglio“ atstovas šiemetinį turnyrą vertino kiek atsargiau. L. Pelakauskas finale įrodė pranašumą prieš Latvijos atstovą Olegą Jameljanovą. Trečius metus iš eilės tarp septyniolikmečių Senajame žemyne nepralenkiamas Deividas Matusevičius. Talentingiausias jaunosios kartos Lietuvos graplingo imtynininkas nesulaukė pasipriešinimo nei savo nei absoliutaus svorio kategorijose. D. Matusevičiui šie metai paskutiniai, kai jis varžėsi septyniolikmečių grupėje. Lietuvis triumfavo ir tarp devyniolikmečių. Vytauto Smirnovo auklėtinis šakietis Ernestas Varankevičius iš pradžių laimėjo visas 76 kilogramų svorio kategorijos kovas, o tada užtikrintai įveikė ir absoliučios įskaitos varžovus. Europos čempionato diržą veteranų grupėje iškovojo uteniškis Kąstytis Stankevičius. Prie įvairių kovinio sporto šakų titulų K. Stankevičius į savo CV įsirašė ir pergalę Europos graplingo čempionate.