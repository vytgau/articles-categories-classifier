Po ilgos pertraukos už Šiaurės Amerikos ribų vykusiose NHL čempionato rungtynėse Otavos „Senators“ komanda per pratęsimą 4:3 (2:1, 1:1, 0:1; 1:0) įveikė Kolorado „Avalanche“ ledo ritulininkus. Pergalingą įvartį, pratęsime sužaidus vos 59 sek., įmušė Markas Stone'as. Jis pasižymėjo ir per pagrindinį susitikimo laiką. Pirmąsias „2017 SAP NHL Global Series“ serijos rungtynes „Ericsson Globe“ arenoje stebėjo daugiau nei 13 tūkst. žiūrovų. Šeštadienį tie patys du klubai Stokholme sužais dar vieną mačą. „Senators “ komanda, po 15 rungtynių turinti 19 taškų, Rytų konferencijoje užima penktąją vietą, o „Avalanche“ ekipa su 17 taškų Vakarų konferencijoje žengia devinta.  Penktadienio rungtynių rezultatai: „Colorado Avalanche“ - „Ottawa Senators“ 3:4 (1:2, 1:1, 1:0; 0:1) „Buffalo Sabres“ - „Florida Panthers“ 1:4 (1:0, 0:1, 0:3) „Toronto Maple Leafs“ - „Boston Bruins“ 3:2 (0:0, 1:1, 1:1; 1:0) „Washington Capitals“ - „Pittsburgh Penguins“ 4:1 (1:0, 1:1, 2:0) „Columbus Blue Jackets“ - „Carolina Hurricanes“ 1:3 (1:0, 0:1, 0:2) „Dallas Stars“ - „New York Islanders“ 5:0 (3:0, 2:0, 0:0) „Vegas Golden Knights“ - „Winnipeg Jets“ 5:2 (2:1, 3:1, 0:0).