„Vasco da Gama“ komandos puolėjas Rildo vos prasidėjus rungtynėms aikštės viduryje traumavo savo oponentą iš „Botafogo“ ekipos Joao Paulo. Rildo ištiesta koja pataikė tiesiai į kamuolio siekusio varžovų saugo blauzdą. Joao Paulo rėkdamas krito ant vejos, iš kurios netrukus ant neštuvų buvo išneštas į greitosios pagalbos automobilį. Traumuotam futbolininkui nustatyti net du lūžiai – blauzdikaulio ir šeivikaulio. Žaisti futbolo jis negalės mažiausiai pusmetį. Didžiausią „Botafogo“ žaidėjų pasipiktinimą sukėlė faktas, kad jų komandos draugą traumavęs Rildo nebuvo pašalintas iš aikštės – teisėjas Leonardo Garcia Caballero išsitraukė tik geltoną kortelę ir įspėjo žaidėją. Po rungtynių dėl šio incidento „Botafogo“ padavė protestą, kurį nagrinėjo „Carioca“ čempionato arbitražo komisija. Komisija konstatavo, kad teisėjas L. G. Caballero suklydo nepašalinęs žaidėjo iš aikštės ir neįvertinęs traumos rimtumo, tačiau papildomų sankcijų kol kas neskyrė nei arbitrui, nei pačiam Rildo. Brazilijoje dėl šios įvykio kilo didelis pasipiktinimas, žiniasklaida ir futbolo aistruoliai reikalauja iš naujo įvertinti aikštėje užfiksuotą incidentą. Perspėjame, kad vaizdo įrašai gali šokiruoti. Veja a entrada de Rildo e o momento que João Paulo saiu de ambulância do Nilton Santos! pic.twitter.com/f5ctkU70vq— Esporte Interativo (@Esp_Interativo) March 18, 2018  Imagens fortes: João Paulo fraturou a perna em entrada criminosa. Botafoguense já está a caminho do hospital para cirurgia. Rildo recebeu cartão amarelo. pic.twitter.com/4Na6Duil0k— TRI! CÔ! VÔ! SEM "9" e "10"🇾🇪 (@tricovo) March 18, 2018