Netrukus išvykę į stovyklą dabartiniai „Trakų“ futbolininkai apsigyveno viename kambaryje, susidraugavo ir santykių nenutraukė net tada, kai abu pasuko skirtingais keliais. „Prieš atvykdamas čia, paskambinau jam ir paklausiau, kaip čia reikalai? Jis atsakė, kad viskas normaliai. Atvažiuok su malonumu. Tai aš su malonumu ir atvažiavau (šypsosi)“, – neseną pokalbį telefonu prisiminė didžiausia visų laikų „Trakų“ žvaigždė, po kelių metu susipažinusi ir su tuomet Maskvos „Dinamo“ žaidusiu Arūnu Klimavičiumi. Šie ryšiai neabejotinai palengvins buvusio Liverpulio „Everton“ futbolininko integraciją į „Trakus“. Palengvins ir galimybę po ilgos pertraukos vėl mėgautis futbolu. „Buvau traumuotas. Po to šešis mėnesius dirbau pagal specialią programą, kad ta trauma nepasikartotų. Dabar jau jokių problemų nėra. Paskutinius du mėnesius dirbau pagal individualią programą – šešis kartus per savaitę. Labai džiaugiuosi, kad vėl galiu žaisti 90 minučių“, – sakė D. Bilialetdinovas. Lietuvai saugui yra antroji užsienio šalis per jo trylikos metų profesionalią karjerą. Be trejų metų praleistų Anglijoje, visą kitą laiką naujasis „Trakų“ saugas praleido Rusijoje. „Kodėl Lietuva? Visų pirma, Lietuva yra europietiška šalis. Norėjau išvykti iš Rusijos, norėjau išbandyti kitą vietą ir, pagaliau, norisi žaisti futbolą. Prieš atvykdamas, aš įsivaizdavau, koks čia lygis. Stovyklų metu man yra tekę žaisti prieš Baltijos šalių komandomis. Žinau, kad lengvo pasivaikščiojimo čia nebus. Žinojau kur vykstu, todėl manęs nenustebinsite. Kalbant apie apytuštį stadioną, tai Rusijoje taip pat būna rungtynių, kuriose mažai žmonių. Kiek jų yra – tiek yra. Vadinasi, žaisime dėl tų, kurie yra. Kita vertus, turime būti labiau motyvuoti ir geriau žaisti, kad žmonių būtų daugiau“, – kalbėjo D. Bilialetdinovas. Debiutinėse rungtynėse jis pora kartų turėjo galimybę pelnyti įvartį. Vienu atveju – nepataikė į vartus, antru – nusprendė nesmūgiuoti, o atlikti perdavimą. Antrasis D.Bilialetdinovo dublis „Trakų“ ekipoje – rugsėjo 27 dieną dvikovoje Vilniuje su Kauno „Stumbro“ komanda. Rungtynių pradžia 20 valandą.