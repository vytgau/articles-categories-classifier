Trečiadienį Italijos taurės varžybų aštuntfinalyje „Milan“ savoje aikštėje 3:0 įveikė dar vieną „Serie A“ klubą „Verona“ ir kitame etape susitiks su principiniu varžovu Milano „Inter“. Po įvartį nugalėtojams pelnė Suso, Alessio Romagnoli ir Patrickas Cutrone, bet dėmesio centre buvo ne jie. „San Siro“ stadionas nušvilpė ekipos vartininką G. Donnarummą, o rungtynių pabaigoje vienoje tribūnų iškilo transparantas, reikalaujantis išmesti žaidėją iš komandos. „Laikas išvykti, mūsų kantrybė baigėsi“, – skelbė sirgaliai. Jaunasis futbolininkas jautriai reagavo į sirgalių pyktį ir po rungtynių sunkiai tramdė ašaras. Aikštėje jį guodė prieš dvi savaites trenerio postą perėmęs G. Gattuso, rūbinėje – ekipos kapitonas Leonardo Bonucci. Footage of Bonucci with Donnarumma inside the locker room ahead of #MilanVeronapic.twitter.com/BVWFzccdCW — Milan Eye (@MilanEye) December 13, 2017 „Tarp bendraamžių jis yra geriausias vartininkas pasaulyje, o taip pat – puikus sportininkas ir asmenybė. Aišku, dabar jis neatrodo laimingas. Apginsiu jį visaip, kaip tik sugebu. Bijau dėl Donnarummos, nes žmonės nepelnytai jį pavertė kažkokiu monstru. Gerai, kad šiandien jį nušvilpė tik 9 tūkstančiai žiūrovų. Įsivaizduokite, kaip tai būtų atrodė, jei stadionas būtų buvęs pilnas“, – kalbėjo G. Gattuso. G. Donnarumma tik praėjusią vasarą po ilgų ir komplikuotų derybų pasirašė naują sutartį su „Milan“. Anot žiniasklaidos pranešimų, dėl prastų komandos rezultatų neseniai jis pareiškė norą kontraktą nutraukti. Ваш браузер не поддерживает iframe. Kitose taurės turnyro rungtynėse Florencijos „Fiorentina“ po permainingos kovos 3:2 palaužė Genujos „Sampdoria“. Pirmame kėlinyje įvarčiais apsikeitė Khouma Babacaras („Fiorentina“) ir Edgaras Barreto („Sampdoria“), o po pertraukos prasidėjo tikra 11 m baudinių serija – jų realizuoti net trys. Iš pradžių Jordanas Veretout tokiu būdu išvedė Florencijos ekipą į priekį, paskui Gastonas Ramirezas santykį išlygino, o lemiamas buvo dar vienas tikslus J. Veretout smūgis nuo žymos 90-ą min. Prancūzijos lygos taurės turnyro aštuntfinalyje titulą ginantys „Paris Saint-Germain“ futbolininkai svečiuose 4:2 susitvarkė su aukščiausiosios lygos vidutinioke „Strasbourg“. Po įvartį nugalėtojams pelnė Angelis Di Maria, Danielis Alvesas ir Julianas Draxleris, kamuolį į savo vartus taip pat nukreipė Yoannas Salmieris. „Strasbourg“ gretose skirtumą švelnino Jeremy Blayacas ir Jeremy Grimmas. Kiti rezultatai „Rennes“ 2 – 2 „Marseille“ (11 m baudinių serija 4:3) „Amiens“ 2 – 1 „Tours“ „Lille“ 1 – 1 „Nice“ (11 m baudinių serija 2:3) „Montpellier“ 4 – 1 „Lyon“