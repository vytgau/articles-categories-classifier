Argentinos futbolininkui Lioneliui Messi ne kartą teko susidurti su ypač aršiai nusiteikusiais priešininkų komandos gynėjais, tačiau Buenos Airėse stovinčiai jo statulai likimas kur kas mažiau gailestingas –jau antrą kartą per metus ji tapo vandalų taikiniu. Per visiškai neseniai įvykdytą vandalizmo aktą Argentinos sostinės skulptūrų kelyje „Paseo de la Gloria“ stovinčiam bronziniam L. Messi antrininkui buvo tieks kulkšnimis nupjautos kojos, o kūnas paliktas voliotis ant grindinio. L. Messi ant pjedestalo varomas kamuolys liko nepajudintas. Skulptūra buvo atidengta 2016 metų birželį. Jau kitų metų sausį ji buvo sudarkyta vandalų – ties juosmeniu perpjauta pusiau. Penkiskart Metų žaidėjo titulą pelnęs L. Messi įmušė net tris įvarčius per spalio mėnesį vykusias rungtynes su Ekvadoru ir taip užtikrino Argentinai vietą kitų metų pasaulio čempione. Vis dėlto atsiranda manančių, kad trisdešimtmetis futbolininkas deda nepakankamai pastangų nacionalinės Argentinos komandos labui.