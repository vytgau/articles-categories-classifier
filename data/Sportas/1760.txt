Be lyderių žaidusi „Real“ ekipa dukart pirmavo, tačiau neišsaugojo turėto pranašumo. 11 min. pasižymėjo Lucasas Vazquezas, bet prieš pat pertrauką rezultatą išlygino Guillermo. Po pertraukos 59 min. antrąkart pasižymėjo L. Vazquezas, tačiau 82 min. vėl tiksliai smūgiavo Guillermo. Ketvirtadienį bus žaidžiamos dar trejos atsakomosios aštuntfinalio rungtynės. Kitos „Copa del Rey“ rungtynės (skliausteliuose – pirmas mačas): „Alaves“ 2 – 0 „SD Formentera“ (3 – 1) „Villarreal“ 2 – 1 „Leganes“ (0 – 1) Madrido „Real“ 2 – 2 „Numancia“ (3 – 0) Prancūzijos lygos taurėje – nelengva PSG pergalė „Paris Saint Germain“ svečiuose 2:0 (0:0) įveikė „Amiens“ futbolininkus ir žengė į lygos taurės pusfinalį. 34 min. šeimininkų gretose iš aikštės pašalintas vartininkas Regis Gurtneris. Tačiau svečiams iš Paryžiaus varžovų gynybą pralaužti pasisekė tik po pertraukos. Tą padarė 53 min. Neymaras, kuris realizavo abejotiną 11 m baudinį. PSG pranašumą 78 min. įtvirtino Adrienas Rabiotas. Į Prancūzijos lygos taurės pusfinalį trečiadienį taip pat pateko „Rennes“ ir „Montpellier“. „Rennes“ namuose 4:2 (2:1) palaužė „Touluse“ futbolininkus, o „Montpellier“ svečiuose 1:0 įveikė „Angers“ ekipą. Antradienį „Monaco“ svečiuose 2:1 įveikė „Nice“ komandą. Pusfinalio rungtynės bus žaidžiamos sausio 30 d., „Monaco“ susitiks su „Montpellier“, „Rennes“ mes iššūkį PSG žvaigždėms.