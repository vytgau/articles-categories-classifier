Pats buvęs futbolininkas A. M. Villaras Ispanijos federacijai vadovavo nuo 1998 metų. Šalies futbolo vadovo sūnus Gorka taip pat buvo sulaikytas policijos. Jis yra buvęs Pietų Amerikos futbolo konfederacijos (CONMEBOL) generalinis direktorius (iki 206 metų). Ispanijos Aukščiausiojo teismo pranešime agentūrai Reuters sakoma, kad vyksta antikorupcinės bylos tyrimas. Jis prasidėjo prieš tris mėnesius. Pareigūnai klausėsi valdininko telefonų pokalbių, buvo surinkta 2000 lapų A. M. Villarą kompromituojančių dokumentų. A. M. Villarui vadovaujant šalies futbolui Ispanijos rinktinė tapo pasaulio čempione (2010 metais) ir laimėjo du Europos čempionatus. A. M. Villaras 29-erius metus buvo Tarptautinės futbolo federacijos (FIFA) Vykdomojo komiteto nariu. Įtariama, kad A. M. Villaras naudojo šalies federacijos lėšas kyšiams regioninių federacijų vadovams tam, kad užsitikrintų reikiamus balsus per prezidento rinkimus, kurie vyko gegužės mėnesį. Taip pat yra sulaikytas Juanas Padronas. Jis yra Ispanijos futbolo federacijos ekonomikos reikalų viceprezidentas ir Tenerifės futbolo federacijos prezidentas.