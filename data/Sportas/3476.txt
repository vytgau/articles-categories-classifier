146-ą vietą WTA reitinge užimanti M. Šarapova į Niujorką atvyko gavusi vardinį kvietimą į „US Open“ turnyrą. Rusė tik balandį po 15 mėnesių diskvalifikacijos dėl dopingo vartojimo sugrįžo į kortus. 2006 metais „US Open“ turnyre triumfavusi M. Šarapova nustebino savo itin gera sportine forma. Iš pradžių Niujorke ji sensacingai įveikė antrąją planetos raketę rumunę Simoną Halep, vėliau pakeliui į aštunfinalį nugalėjo Timea Babos ir Sofią Kenin. „Pirmasis setas buvo labai atkaklus, galėjo baigtis bet kurios žaidėjos naudai, – po pergalės komentavo A. Sevastova. – M. Šarapova neįtikėtinai gerai žaidė pirmame ir antrame sete, tačiau aš nenuleidau rankų ir kovojau dėl kiekvieno kamuoliuko“. 16-a turnyre skirstyta A. Sevastova prasibrovė įveikė aštuntfinalio barjerą ir „US Open“ ketvirtfinalyje žais su 27-ių metų amerikiete Sloane Stephens. Į šį etapą Latvijos atstovė prasibrauna antrus metus iš eilės.  Kitą ketvirtfinalio porą sudarys 37-erių metų amerikietė Venus Williams (9) ir 27-erių metų čekė Petra Kvitova(14). 2000 ir 2001 metais „US Open“ turnyre triumfavusi V. Williams sekmadienį 6:3, 3:6, 6:1 įveikė 28-erių metų ispanę Carlą Suarez Navarro (35), o P. Kvitova 7:6 (7-3), 6:3 nugalėjo 23-ejų metų ispanę Garbinę Muguruzą (3). Vyrų vienetų varžybų aštuntfinalyje pergales iškovojo ispanas Pablo Carreno Busta (19), argentinietis Diego Schwartzman (33), amerikietis Samas Querrey (21) ir Pietų Afrikos Respublikos (PAR) atstovas Kevinas Andersonas (32). „US Open“ turnyro prizų fondą sudaro 50,4 mln. JAV dolerių. Sekmadienį vykusių vienetų susitikimų rezultatai. Moterys. 1/8 finalo. Petra Kvitova (Čekija, 13) - Garbine Muguruza (Ispanija, 3) 7:6 (7-3), 6:3 Venus Williams (JAV, 9) - Carla Suarez Navarro (Ispanija) 6:3, 3:6, 6:1 Anastasija Sevastova (Latvija, 16) - Marija Šarapova (Rusija) 5:7, 6:4, 6:2 Sloane Stephens (JAV) - Julia Goerges (Vokietija, 30) 6:3, 3:6, 6:1. Vyrai. 1/8 finalo. Pablo Carreno Busta (Ispanija, 12) - Denis Šapovalov (Kanada) 7:6 (7-2), 7:6 (7-4), 7:6 (7-3) Diego Schwartzman (Argentina, 29) - Lucas Pouille (Prancūzija, 16) 7:6 (7-3), 7:5, 2:6, 6:2 Sam Querrey (JAV, 17) - Mischa Zverev (Vokietija, 23) 6:2, 6:2, 6:1 Kevin Anderson (PAR, 28) - Paolo Lorenzi (Italija) 6:4, 6:3, 6:7 (4-7), 6:4.