Klubo teigimu, po „neįtikėtinos“ nelaimės šiaurės rytinėje šalies dalyje esančiame Hueskos mieste ispano būklė stabili. 27-erių P. Novo paguldytas į netoliese esančios Saragosos ligoninę. Daugiau informacijos apie šeštadienį įvykusią nelaimę nepateikiama. Ispanijos žiniasklaida pranešė, kad P. Novo tikriausiai nukrito į atvirą erdvę vidinėje viešbučio dalyje, kur komanda buvo apsistojusi prieš šeštadienį turėjusias vykti rungtynes su „Huesca“ klubu. Ispanijos lyga rungtynes atidėjo.