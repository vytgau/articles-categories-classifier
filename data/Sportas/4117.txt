25-erių metų lietuvis ir 20-metis čekas pusfinalyje žais arba su ukrainiečiu Denisu Molčanovu ir slovaku Igoriu Zelenajumi arba su brazilu Guilherme Clezaru ir argentiniečiu Juanu Pablo Ficovichimu. Patekdami į pusfinalį, L. Grigelis ir Z. Kolaržas užsitikrino po 29 ATP dvejetų reitingo taškus ir 930 eurų premiją. Turnyro prizų fondą sudaro 43 tūkst. eurų. Tuo metu Latvijoje vykstančio Tarptautinės teniso federacijos (ITF) „Futures“ serijos turnyro „Venden Futures Cup“ dvejetų varžybų ketvirtfinalyje trečiadienį lietuvis Kasparas Žemaitėlis ir latvis Mikus Losbergas 6:4, 6:1 nugalėjo japonus Ryotą Kishį ir Keisukę Numajirį. Susitikimas truko 48 min. 21-erių metų lietuvis ir jo bendraamžis latvis pusfinalyje žais arba su rusais Andrejumi Čepelevu ir Denisu Kloku, arba su estu Markusu Kerneriu ir latviu Mikeliu Libiečiu. Turnyro prizų fondą sudaro 15 tūkst. JAV dolerių.