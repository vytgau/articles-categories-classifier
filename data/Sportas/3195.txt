Kovos metu kilęs ginčas tarp sportininko ir jo varžovo trenerio žodžiais neapsiribojo. Į darbą buvo paleisti kumščiai, o ginti savo specialisto stojęs imtynininkas savo oponentui į veidą smūgiavo lyg per tikrą bokso dvikovą. Link kilimų nusileido ir turnyro žiūrovai, tačiau beįsismarkaujančias masines muštynes vargais negalais pavyko numalšinti. Pažymėtina, kad šių metų turnyre varžosi pajėgiausias Rusijos jaunimas – daugelis imtynininkų yra pretendentai į šios šalies rinktines. Į incidentą netruko sureaguoti Rusijos imtynių federacijos prezidentas Michailas Mamiašvilis. Anot jo, įvykis bus tiriamas, o išsiaiškinus visas aplinkybes muštynių dalyvių laukia „griežta bausmė“. „Negalime nereaguoti, tačiau vien bausme problemos neišspręsime. Reikia sušaukti visų regioninių federacijų vadovus, organizuoti mokymus, nes tokie dalykai nėra toleruotini“, – aiškino buvęs imtynininkas. B. Kuduchovas – dukart olimpinis čempionas, keturiskart pasaulio čempionas. Jis žuvo autoavarijoje 2013-ųjų gruodžio 29-ą dieną. Tuo metu sportininkui buvo 27 metai. 