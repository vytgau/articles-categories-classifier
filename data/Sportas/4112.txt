Greičiausiai nuotolį įveikė planetos rekordininkė danė Rikke Pedersen (2:21,25), jamaikietė Alia Atkinson (2:22,07) ir rusė Maria Temnikova (2:22,77). Šioje rungtyje nestartavo pasaulio čempionė Julija Jefimova, nusprendusi praleisti ir 50 m plaukimo krūtine finalą trečiadienį. R. Meilutytė atrankoje pagerino ir Lietuvos rekordą trumpajame (25 m) baseine. Ankstesnis 200 m plaukimo krūtine rungties rekordas nuo 2012 metų priklausė Ramintai Dvariškytei (2:26,84). Priminsime, kad planetos pirmenybėse Budapešte R. Meilutytė nesivaržė 200 m plaukimo krūtine rungtyje, o čempione tapusi J. Jefimova (2:19,64) buvo visai netoli planetos rekordo, priklausančio R. Pedersen (2:19,11). Šiais metais Pasaulio taurės varžybose bus 9 etapai: Maskvoje, Berlyne, Eindhovene, Dohoje, Dubajuje, Honkonge, Pekine, Tokijuje ir Singapūre.