Prieš savaitę Turine C. Ronaldo įspūdingai per save pelnė gražuolį įvartį į G. Buffono ginamus vartus. Italų futbolo legenda po pralaimėjimo 0:3 draugiškai spaudė ranką portugalui. „Nežinau, ar jis yra geriausias visų laikų žaidėjas, nes per daug metų esu sutikęs daug puikų futbolininkų, tačiau šiuo metu be abejonės Ronaldo yra pavojingiausias savo pozicijoje“, – sakė G. Buffonas. Italijos čempionato lyderių kapitonas negailėdamas žėrė pagyras C. Ronaldo, kuris praėjusį sezoną finale prie „Real“ pergalės 4:1 prisidėjo dviem įvarčiais: „Jis – įspūdingas, nuoseklus ir visuomet pelno įvarčius“. C. Ronaldo yra visų laikų Čempionų lygos lyderis pagal pelnytus įvarčius. Per pastaruosius 5 sezonus jis buvo rezultatyviausias, o šį sezoną taip pat pirmauja pagal pelnytus įvarčius – per 9 rungtynes pelnė 14 įvarčių. Most goals: 119 ✔️ Only player to score in 10 straight games ✔️ Most final wins (joint record): 🏆🏆🏆🏆✔️ Most goals in a season: 17 (2013/14) ✔️ Cristiano Ronaldo in the #UCL = 🔥🔥🔥 pic.twitter.com/JrCVYZFIu5 — UEFA Champions League (@ChampionsLeague) April 11, 2018  „Juventus“ vartininkas taip pat užsiminė, kad šios ketvirtfinalio atsakomosios rungtynės gali būti paskutinės Čempionų lygoje. „Visko gali būti, tačiau dabar dėl to nesuku sau galvos, – kalbėjo 40-metis, niekuomet nekėlęs į viršų Čempionų lygos taurės, nors žaidė net trijuose finaluose. – Būdamas vaikas net nebūčiau drįsęs pasvajoti, kad atsisveikinimo rungtynes žaisiu „Santiago Bernabeu“ stadione. Tačiau išlieku pozityvus šioje situacijoje ir vis dar galvoju, kad tai ne paskutinės „Juventus“ šio sezono rungtynės Čempionų lygoje“. Gianluigi Buffon's #UCL record 🙌 Your all-time No1 in this competition is ______ pic.twitter.com/b1gPYHg7J6 — UEFA Champions League (@ChampionsLeague) April 9, 2018 Trečiadienį atsakomąsias rungtynes Miunchene taip pat žaidžia „Bayern“ ir „Sevilla“. Pirmoje tarpusavio dvikovoje Vokietijos čempionų titulą savaitgalį užsitikrinę Juppo Heynckeso auklėtiniai iškovojo pergalę 2:1.