Šiemet žiemos parolimpiadoje ir vėl neišvysime Lietuvos atstovų – nei sportininkų, nei Lietuvos parolimpinio komiteto (LPOK) darbuotojų. Mūsiškiai žiemos parolimpinėse žaidynėse dalyvavo tik kartą. 1994 m. Lilehameryje varžėsi slidininkai Saulius Leonavičius, kurio aukščiausia vieta – 14 tarp 18 dalyvių, ir Sigita Kriaučiūnienė, finišavusi aštunta iš aštuonių. Pjongčange dėl 80 medalių komplektų šešiose sporto šakose iš viso kovos net 567-i atletai iš 48-ių pasaulio šalių ir Rusijos komanda po neutralia parolimpinių atletų vėliava. Tai – didžiausia dalyvių skaičiumi žiemos parolimpiada istorijoje. Pirmą kartą savo jėgas tokiame renginyje išbandys Gruzijos, Tadžikistano ir Šiaurės Korėjos sportininkai, turintys fizinę negalią. Gausiausia – JAV delegacija, kurią sudarys 68-i parolimpiečiai. 🔥 We have lift-off! #PyeongChang2018 #Paralympics The #OpeningCeremony has begun! pic.twitter.com/2dzW77JeCa— Paralympic Games (@Paralympics) March 9, 2018  Per iškilmingą atidarymo ceremoniją Tarptautinio parolimpinio komiteto prezidentas Andrew Parsonsas pareiškė, kad „parolimpinis sportas keičia ne tik gyvenimus, bet ir visą pasaulį“. Tuo metu Pietų Korėjos prezidentas Moonas Jae-inas oficialiai atidarė žaidynes. Iškėlus parolimpinę vėliavą ir uždegus ugnį minią džiugino K-pop dainos ir šokiai. Žiemos parolimpinės žaidynės tęsis dešimt dienų – kovo 9-18 – Pietų Korėjoje. 🎶 There's nothing quite like K-Pop! #KOR 😮 Check out some of those dance moves #OpeningCeremony #PyeongChang2018 #Paralympics pic.twitter.com/2oJhxyjwZL— Paralympic Games (@Paralympics) March 9, 2018