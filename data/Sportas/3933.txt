Prieš tai 25-erių metų brazilas, iš katalonų klubo „Barcelona“ perėjęs į „Paris Saint Germain“ komandą už rekordinę 222 mln. eurų sumą, buvo priverstas praleisti Prancūzijos čempionato pirmo turo rungtynes su ekipa „Amien“ (2:0), nes nebuvo registruotas mačui. „Barcelona“ nesuteikė Neymarui paleidžiamojo rašto, kol paryžiečiai už futbolininko perėjimą nesumokėjo visos pinigų sumos. Dabar „Paris Saint Germain“ turi visus reikalingus dokumentus ir brazilas galės debiutuoti jau sekmadienį (rugpjūčio 13-ą dieną) antro turo dvikovoje svečiuose su komanda „Guingamp“. Rungtynių pradžia 22.00 val. Lietuvos laiku.