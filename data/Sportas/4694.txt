„Tokio lygio turnyre žmonės turėtų elgtis kitaip“, – pareiškė J. Ostapenko. 13-ą vietą WTA reitinge užimanti rygietė pasipiktino penkeriais metais vyresnę oponentę (WTA-86) treniruojančio jos tėvo Sergio Giorgi veiksmais tribūnoje greta aikštės. „Keletą kartų jis šaukė per mano padavimus. Pasiskundžiau bokštelio teisėjai, ir ji atkreipė į tai dėmesį. Bet tuomet man paduodant kažkas pradėjo kosėti. Tiesiog negalėjau negirdėti. Manau, tai nelabai sportiška, toks elgesys nuvilia“, – piktinosi praėjusį mėnesį atvirąjį Prancūzijos čempionatą laimėjusi sportininkė.  Tiesa, ir pati jaunoji Latvijos tenisininkė nėra „šventoji“. Impulsyvumu garsėjanti žaidėja pernai Oklande (Naujoji Zelandija) beviltiškoje situacijoje bandydama atremti smūgį taip šveitė savo raketę, kad ši kliudė kamuoliukus padavinėjantį vaiką. Prieš J. Ostapenko tąsyk žaidusi britė Naomi Broady užsipuolė savo varžovę, kaltindama neetišku elgesiu ir ragindama ją diskvalifikuoti. Tautietei tąsyk viešai antrino ir geriausias planetos tenisininkas Andy Murray. J. Ostapenko pasiteisino, jog raketė jai iš rankos išslydo netyčia. Jelena Ostapenko throws her racquet, which hits a ballboy https://t.co/e6E0hvhycx pic.twitter.com/exi2h1zWxA— nzherald (@nzherald) January 6, 2016 Primename, kad penktadienį J. Ostapenko įveikė C. Giorgi rezultatu 7:5, 7:5 ir aštuntfinalyje susitiks su 23-ejų ukrainiete Elina Svitolina (WTA-5).