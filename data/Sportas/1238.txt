Sidabro medalius iškovojo Rusijos čiuožėjai (66 tšk.), o bronzą pelnė JAV komanda (62 tšk.). Solistų laisvojoje programoje pirmadienį geriausiai pasirodė triskart pasaulio čempionas kanadietis Patrickas Chanas (179,75 tšk.), antras buvo rusas Michailas Koliada (173,57 tšk.), trečias – amerikietis Adamas Ripponas (172,98 tšk.). Solisčių laisvąją programą geriausiai atliko rusė Alina Zagitova (158,08 tšk.), antrąją vietą užėmė JAV atstovė Mirai Nagasu (137,53 tšk.), trečiąją – kanadietė Gabrielle Daleman (137,14 tšk.). Ledo šokių laisvojoje programoje triumfavo 2010 metų Vankuverio žaidynių bei triskart pasaulio čempionai kanadiečiai Tessa Virtue ir Scottas Moiras (118,10 tšk.). Antrąją vietą užėmė JAV čiuožėjai Maia ir Alexas Shibutani (112,01 tšk.), o trečiąją – rusai Jekaterina Bobrova ir Dmitrijus Solovjovas (110,43 tšk.). Varžybas pradėjo dešimties šalių komandos, o laisvąsias programas atliko penkios stipriausios ekipos. Anderson apgynė olimpinės čempionės titulą Pjongčango žiemos olimpinių žaidynių moterų snieglenčių akrobatinio nusileidimo rungtyje pirmadienį triumfavo nugalėtojos titulą gynusi amerikietė Jamie Anderson. 27-ejų metų sportininkė finale pelnė 83 taškus. Sidabro medalį pelnė pasaulio čempionė 21-erių metų kanadietė Laurie Blouin (76,33 tšk.), o bronzos – Sočio olimpinių žaidynių vicečempionė 27-erių metų suomė Enni Rukajarvi (76,33 tšk.). Varžybose dalyvavo 26 sportininkės. Dėl stipraus vėjo įvyko tik du iš trijų finalo nusileidimų.