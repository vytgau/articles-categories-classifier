„Gražinsime žaidynes į miestą 2028 metais, – sakė Los Andželo meras Ericas Garcetti. – Šis pasirinkimas buvo per geras, kad jo atsisakytume“. Los Andželas olimpiadą rengė dukart istorijoje – 1932 ir 1984 metais. Paryžiaus merė Anne Hidalgo teigė: „Paryžius ir Los Andželas yra du nuostabūs pasaulio miestai, nutarę paremti olimpinį judėjimą. Esame kartu ir surengsime nuostabias žaidynes 2024 ir 2028 metais“. Teigiama, kad galutiniai taškai dėl olimpiadų datų ir vietų bus sudėti Tarptautinio olimpinio komiteto (IOC) sesijoje Limoje. IOC norėjo, kad abu miestai pasiektų susitarimą dėl datų iki šios sesijos rugsėjo mėnesį. IOC prezidentas Thomas Bachas pasveikino Los Andželo sprendimą. Lenktynėse dėl teisės 2024 metų olimpiadai organizuoti pasitraukus Budapeštui, Hamburgui ir Romai, buvo likę tik du pretendentai – Paryžius ir Los Andželas.