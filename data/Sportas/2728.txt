C. Takamas šioje dvikovoje IBF (Tarptautinės bokso federacijos) sprendimu pakeitė peties traumą patyrusį bulgarą Kubratą Pulevą. Atletai grūmėsi dėl WBA (Pasaulio bokso asociacijos) ir IBF planetos čempionų titulų, kuriuos gynė Didžiosios Britanijos sportininkas. Šiemet balandžio 29-ą dieną Londono „Wembley“ stadione vykusiame mače britas A. Joshua nugalėjo ukrainietį Vladimirą Klyčko techniniu nokautu. 36-erių metų Kamerūno ir Prancūzijos pilietybę turintis C. Takamas IBF reitinguojamas trečiu numeriu (35 pergalės, 27 nokautai, 3 pralaimėjimai) ir garsėja puikia kovos technika bei aktyviai ieškojo galimybės susikauti su britų žvaigžde. Tuo tarpu A. Joshua statistikoje iki šios akistatos puikavosi dar įspūdingesni skaičiai: 19 pergalių, iš jų visos nokautu. Šeštadienį C. Takamas gavo savo auksinį šansą išplėšti A. Joshua titulus Velso sostinėje, pakeisdamas peties traumą treniruotėje patyrusį K. Pulevą. Ir savo šansu naudojosi kiek galėdamas ilgiau, taip išlaikydamas bent teorinę pergalės galimybę. Pirmame raunde vyravo žvalgyba, nors aukštesnis A. Joshua stengėsi spausti savo priešininką link ringo kraštų. Pirmą nokdauną C. Takamas patyrė ketvirto raundo pabaigoje. A. Joshua buvo pasiruošęs smūgių krušai, tačiau prancūzą išgelbėjo gongas, paskelbęs raundo pabaigą. Penktame raunde kraują užuodęs A. Joshua vis aktyviau ieškojo savo šansų, tačiau sportininkai išsiskirstė trumpai pertraukėlei: dar ketvirtame raunde prakirstą C. Takamo antakį buvo priverstas apžiūrėti medikas, kuris leido tęsti kovą. Ringe prancūzas, lyg prisiminęs, jog jam nėra ko prarasti, pabandė pats atakuoti favoritą britą. Šis nesunkiai apsigynė, nors turėjo pasisaugoti varžovo smūgių, nes antrame raunde, kaip vėliau paaiškėjo, jo susidūrimas su varžovo galva sulaužė A. Joshua nosį. C. Takamas atsilaikė ir penktame raunde, tačiau kilo pavojus, kad teisėjai gali sustabdyti kovą dėl Takamos antakio traumos. Galingus smūgius sugėręs Carlosas demonstravo geležinę tvirtybę bei sėkmingai laikėsi 8-ame raunde. Maža to, pats pabandė atlikti keletą pavojingų smūgių. C. Takamas jau tuomet galėjo savimi didžiuotis: mažai kas tikėjo jo galimybėmis, nes daugelis prognozavo ankstyvą – trečiame ar ketvirtame raunde – jo nokautą. Prancūzas atsilaikė ir devintame raunde, o po kievieno jų C. Takamo laukdavo tos pačios procedūros: medikai stengdavosi sustabdyti kraujosrūvas jo veide. 10 raunde A. Joshua paleido keletą galingų smūgių, nors juos C. Takamas sugėrė ir vis laikėsi ant kojų, tačiau į dvikovą įsikišo arbitras, nutraukęs kovą anksčiau laiko. Dėl to savo nepasitenkinimo neslėpė nei prancūzas, nei A. Joshua, kuris tikėjosi pateisinti žiūrovų lūkesčius ir patiesti varžovą savo smūgiais. O pergalė, atrodė, buvo jau šalia. Techninis nokautas – taip formaliai įvardijama dvikovos baigtis. That stoppage was a bit unnecessary #joshuavstakam #joshua pic.twitter.com/G1hDW9Tbsv— Flagman Ireland (@flagmanireland) October 28, 2017  A. Joshua nusipelnė pergalės, tačiau panašu, kad varžovas buvo vertas bent jau turėti galimybę išsilaikyti kovoje visus 12 raundų. „Manau, kad visi norėjo matyti varžovą patiestą be sąmonės ringe, man dėl to pritartų Kardife gyvai stebėję kovą, tačiau, deja, ne aš priimu sprendimus. Sveikinu varžovą su gera gynyba“, – kiek nusivylęs teisėjų sprendimu iškart po dvikovos kalbėjo nugalėtojas A. Joshua. A. Joshua pratęsė nepriekaištingą rezultatų seriją – 20 pergalių, 19 nokautų ir paskutinioji teisėjų sprendimu baigėsi techniniu nokautu. „Taip, A. Joshua yra tikras čempionas, bet aš nesutinku su teisėjų sprendimu, aš dar galėjau kovoti“, – teigė C. Takamas. He's done it! Anthony Joshua defends his world heavyweight titles. 👉 https://t.co/56rL47QrIC#JoshuaTakam #bbcboxing pic.twitter.com/NMsp0clyGL— BBC Sport (@BBCSport) October 28, 2017 