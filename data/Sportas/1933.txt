„Serie A“ debiutantai šeštadienį 1:0 palaužė Veronos „Chievo“ ir iškovojo pirmąją sezono pergalę. Absoliutiems lygos autsaideriams šventę dovanojo 64-ąją minutę pasižymėjęs Massimo Coda. Įpusėjus čempionatui, „Benevento“ ekipa vos su 4 taškais užima 20-ąją vietą, o iki 19-osios vietos ją skiria net 9 taškai. Tuo metu turnyrinės lentelės viršūnėje nuo persekiotojų tolsta dvi ekipos. Pirmoje vietoje žengiantį „Napoli“ klubą prisivijo Turino „Juventus“. „Senoji senjora“ svečiuose 3:1 nugalėjo „Verona“ futbolininkus. Blaise‘as Matuidi išvedė „Juventus“ į priekį 6-ąją minutę, tačiau 59-ąją minutę rezultatą išlygino buvęs Turino ekipos žaidėjas Martinas Caceresas. Rungtynių baigtį išsprendė po mėnesio pertraukos įvarčių sąskaitą papildęs Paulo Dybala. Argentinietis 72-ąją ir 77-ąją minutėmis įmušė dublį. P. Dybala tapo pirmuoju „Juventus“ futbolininku nuo 2005 metų, per pirmąją „Serie A“ sezono pusę pelniusiu bent 14 įvarčių. Paskutinysis tai padarė Davidas Trezeguet. Antrojoje vietoje įsitvirtinusi Turino komanda pasinaudojo konkurentų nesėkmėmis. „AS Roma“ šeštadienį 1:1 sužaidė su „Sassuolo“. Itin palankiai dabartiniams čempionams susiklostė rungtynės Milane, kuriose vietos „Inter“ futbolininkai be įvarčių 0:0 sužaidė su Romos „Lazio“. Po tašką šeštadienį taip pat pasidalino šį sezoną buksuojantys bei turnyrinės lentelės viduryje žygiuojantys „AC Milan“ ir „Fiorentina“ klubai, sužaidę 1:1. Kiti rezultatai: „Atalanta“ 1 - 2 „Cagliari“ „Bologna“ 1 - 2 „Udinese“ „Sampdoria“ 2 - 0 „SPAL 2013“ „Torino“ 0 - 0 „Genoa“ Turnyrinė lentelė: (vieta, komanda, rungtynės, pergalės, lygiosios, pralaimėjimai, įvarčių santykis, taškai) 