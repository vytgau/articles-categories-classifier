Titulą ginantys čempionai pirmo čempionato mėnesio metu per ketverias rungtynes surinko 10 taškų. „Sūduva“ 2:0 įveikė Kauno „Stumbrą“, identišku rezultatu palaužė „Palangą“, 4:2 nugalėjo „Jonavą“, o 4-ajame ture sužaidė be įvarčių 0:0 su Vilniaus „Žalgiriu“. Kiek anksčiau V. Čeburino kariauna triumfavo Supertaurėje, kur 5:0 sutriuškino „Stumbrą“. 52-ejų futbolo specialisto iš Kazachstano treniruojama Marijampolės ekipa šiuo metu žengia pirmoje turnyro lentelės vietoje ir 2 taškais lenkia „Žalgirį“ ir maču daugiau sužaidusius „Trakus“. Artimiausias rungtynes „Sūduva“ žais kovo 31-ąją dieną. 5-ojo turo akistata su „Trakais“ Vilniaus „Sportimos“ manieže prasidės 13 val.  