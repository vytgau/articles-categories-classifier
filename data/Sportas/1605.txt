Kaip ir praeitame mače su Larnakos AEK klubu, abiejuose kėliniuose žaidė skirtingi Lietuvos ekipos vienuoliktukai. Visgi Lietuvos futbolininkai buvo priversti pripažinti jaunesnių danų triuškinančią pergalę. Danijos rinktinė per pirmąsias 15 minučių galingai startavo ir pelnė tris įvarčius. 20 minutę NFA auklėtiniui Matui Vareikai pavyko sušvelninti rezultatą, bet į žaidimą lietuviams sugrįžti nepavyko ir pirmąjį kėlinį oponentai laimėjo rezultatu 4:1. Po pertraukos Lietuvos žaidimas pagyvėjo ir jiems geriau sekėsi kurti pavojingas atakas prie danų vartų, bet realizuoti savo progų nepavyko – Martynas Medelinskas neįmušė 11 metrų baudinio, o kitos daug žadančios situacijos buvo išnaudotos neproduktyviai. Savo ruožtu Danija progomis naudojosi užtikrintai ir pelnė dar tris įvarčius. Susitikimas baigėsi rezultatu 1:7. Paskutines stovyklos rungtynes Lietuva žais šeštadienį su Rusijos „Premier“ lygos klubu Jekaterinburgo „Ural“. Rungtynių statistika: Lietuva U-21 – Danija U-19 1:7 (1:4) Derinijos stadionas, Kipras Teisėjas – Marios Christoforou Įvarčiai: 7 min. J. Okkels (0:1), 12 min. S. Buch (0:2), 15 min S. Buch (0:3), 20 min. M. Vareika (1:3), 26 min. J. Okkels (4:1), 50 min. M. Mattsson (5:1), 81 min. V. Torp (6:1), 86 min. A. Olsen (7:1). Lietuvos sudėtis: Arijus Bražinskas, Sigitas Olberkis (46 min. Martynas Medelinskas), Ričardas Šveikauskas, Domantas Šimkus (46 min. Ernestas Mickevičius (79 min. Tomas Dombrauskis)), Skirmantas Rakauskas (46 min. Džiugas Raudonius), Manfredas Ruzgis (46 min. Aleksandr Levšin), Matas Vareika, Klaidas Janonis (46 min. Domantas Putrius), Domantas Antanavičius (46 min. Aldas Korsakas), Rimvydas Sadauskas (46 min. Titas Milašius; 78 min. Svajūnas Čyžas), Edvinas Baniulis (46 min. Domantas Vitkus). Atsargoje: Lukas Paukštė.