S. Querry tik 42-u bandymu pateko į „Didžiojo kirčio“ („Grand Slam“) serijos turnyrų pusfinalį. A. Murray Vimbldono turnyrą laimėjo 2013 ir 2016 metais. Mačas truko 2 val. ir 41 min. At a record 42nd attempt, Sam Querrey finally reaches a Grand Slam semi-final...#Wimbledon pic.twitter.com/UXrSsCAKV3 — Wimbledon (@Wimbledon) 12 July 2017  16-u skirstytas Liuksemburgo atstovas 34-erių metų Gilles'is Muelleras (ATP-26) kitame ketvirtfinalyje žaidė su 7-a Vimbldono rakete 28-erių kroatu Marinu Čiličiumi (ATP-6) ir taip pat nusileido priešininkui po penkių setų kovos 6:3, 6:7 (6:8), 5:7, 7:5, 1:6. Šių porų nugalėtojai S. Querry ir M. Čiličius pusfinalyje išmėgins jėgas tarpusavyje. M. Čiličius į Vimbldono turnyro pusfinalį pateko pirmą kartą. Nepasisekė antrai varžybų raketei 30-mečiui serbui Novakui Djokovičiui, kuris dėl alkūnės traumos antrame sete atsisakė tęsti kovą su 31-erių čeku Tomašu Berdychu. 11-ą reitingą Vimbldone turinčiame čekui pergalė įskaityta rezultatu 7:6 (7:2), 2:0. N. Djokovičius pergalės Vimbldono turnyre atveju vėl galėjo tapti pirma pasaulio rakete. Lengvai ketvirtfinalio barjerą peržengė 35-erių metų šveicaras Roger Federeris, kuris laimėjo prieš šeštu skirstytą 26-erių metų Milošą Raoničių iš Kanados po trijų setų kovos 6:4, 6:2, 7:6 (7:4). Trečias pagal pajėgumą Vimbldone R. Federeris pusfinalyje žais su T. Berdychu. "Oh. My. Goodness" When the pressure is on, there are few better at producing magic than @rogerfederer...#Wimbledon pic.twitter.com/AwZgUHcQM0 — Wimbledon (@Wimbledon) July 12, 2017 R. Federeris Vimbldono turnyre triumfavo net septynis kartus (2003, 2004, 2005, 2006, 2007, 2009 ir 2012 metais). Rezultatai: 24-Sam Querrey (JAV, ATP-28) – 1-Andy Murray A. (D. Britanija, ATP-1) – 3:6, 6:4, 6:7 (4:7), 6:1, 6:1; 7-Marin Čilič (Kroatija, ATP-6) – 16-Gilles Muller (Liuksemburgas, ATP-26) – 3:6, 7:6 (8:6), 7:5, 5:7, 6:1; 11-Tomaš Berdych (Čekija, ATP-15) – 2-Novak Djokovič (Serbija, ATP-4) – 7:6 (7:2), 2:0, - serbas atsisakė tęsti kovą dėl alkūnės traumos; 3-Roger Federer (Šveicarija, ATP-5) – 6-Miloš Raonič (Kanada, ATP-7) - 6:4, 6:2, 7:6 (7:4). Pusfinalių poros: 7-Marin Čilič (Kroatija, ATP-6) – 24-Sam Querrey (JAV, ATP-28); 3-Roger Federer (Šveicarija, ATP-5) – 11-Tomaš Berdych (Čekija, ATP-15). Vimbldono turnyro prizų fondą sudaro 31,6 mln. svarų sterlingų.