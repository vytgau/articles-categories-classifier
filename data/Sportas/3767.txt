Pirmame „blic“ turnyro rate S. Kariakinas iškovojo 7 pergales, kartą sužaidė lygiosiomis ir pakilo į bendros įskaitos trečią vietą (16/27). G. Kasparovas (10½/27) užima aštuntą poziciją tarp dešimties dalyvių. Turnyro Sent Lujise pirmame etape šachmatininkai vieno rato sistema žaidė greituosius šachmatus. Šioje rungtyje G. Kasparovas ir S. Kariakinas savo partiją taip pat baigė lygiosiomis. Turnyro lyderis yra armėnas Levonas Aronianas (18½/27). Sent Lujiso turnyras yra „Grand Tour“ varžybų serijos ketvirtas etapas. Varžybose dalyvauja stipriausi pasaulio šachmatininkai. Turnyro bendras prizų fondas yra 150 tūkst. JAV dolerių, o nugalėtojui atiteks 37,5 tūkst. dolerių. Bendra įskaita (vieta, žaidėjas, taškai, reitingas): 1. Levon Aronian (Armėnija) – 18½/27, 2809; 2. Hikaru Nakamura (JAV) – 16½/27, 2792; 3. Sergej Kariakin (Rusija) – 16/27, 2773; 4. Jan Nepomniaščij (Rusija) – 15/27, 2742; 5. Fabiano Caruana (JAV) – 14½/27, 2807; 6. Quang Liem Le (Kinija) – 12/27, 2726; 7. Leinier Dominguez Perez (Kuba) – 12/27, 2739; 8. Gary Kasparov (Rusija) – 10½/27, 2812; 9. Viswanathan Anand (Indija) – 10½/27, 2783; 10. David Navara (Čekija) – 9½/27, 2737.