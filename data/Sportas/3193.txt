„Arnold Classic Europe“ varžybose Daiva Varnelienė (kūno fitnesas +168 cm, Marijampolės „Tauras“) ir Diana Stankejeva (bikini -172 cm, Šilutės „Oazis“) pateko į pajėgiausių sportininkių dešimtukus, tačiau liko paskutinės – dešimtos. Dar trys Lietuvos atstovai Rolandas Žeimys (klasikinis kultūrizmas –175 cm, Kauno „R. Žeimio sporto klubas“), Svajūnas Misiūra (klasikinis kultūrizmas +180 cm, Marijampolės „Tauras“) ir Erikas Bizunovičius (jaunimo vaikinų figūra -178, Vilniaus „D‘Atlantis“) į dešimtukus nepateko. Lietuvoje pirmosios rudens sezono kultūrizmo ir fitneso varžybos (IFBB) vyks rugsėjo 30 dieną Raudondvaryje – „Raudondvario taurė“. 