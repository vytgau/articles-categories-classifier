Lietuvos sportininkės šeštadienį ryte po 30 min. trukusios kovos 2-0 (21:16, 21:19) nugalėjo austres Biancą Zass bei Valerie Teufl ir pateko tarp šešių pajėgiausių porų. Kovoje dėl patekimo į pusfinalį mūsiškės per 32 min. 0-2 (20:22, 18:21) pralaimėjo švedėms Kristinai Thurin ir Susannai Thurin. Už penktąją vietą I. Dumbauskaitei ir M. Povilaitytei atiteko po 40 Tarptautinės tinklinio federacijos (FIVB) reitingo taškų. Turnyro Vengrijoje prizų fondą sudaro 4 tūkst. eurų.