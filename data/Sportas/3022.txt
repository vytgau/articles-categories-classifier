14-metė lietuvė surinko 115,52 taško ir pasiekė geriausią savo karjeros rezultatą. Trumpojoje programoje lietuvė buvo 15-a, o laisvojoje - 16-a. Nugalėjo rusė Alena Kostornaja (197,91 tšk.). Solisčių varžybose iš viso dalyvavo 37 čiuožėjos. Porų šokių ant ledo varžybų trumpojoje programoje lietuviai Guostė Damulevičiūtė ir Deividas Kizala (46,54 tšk.) užėmė dešimtąją vietą. Po trumposios programos pirmauja rusai Anastasija Skoptcova bei Kirilas Alešinas (64,63 tšk.). Laisvąją programą 19 varžybose dalyvaujančių porų atliks šeštadienį.