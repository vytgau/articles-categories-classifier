„Tai nebuvo geriausias mano pasirodymas pradžioje, tačiau žinojau, kad turiu žaisti geriau ir pabaigoje man tai pavyko“, – po pergalės komentavo S. Halep. Anot rumunės, dvikova su A. Kerber bus visiškai kitokia: „Turiu būti pasirengusi, nusiraminti ir pasistengti dominuoti setuose. Negalvoju apie rezultatą. Tiesiog noriu žaisti geriausią savo tenisą“. "It's really nice to be in the semis... For sure it wasn't my best start, but I knew I had to restart which I did."@Simona_Halep steams ahead to her first #AusOpen semifinal! pic.twitter.com/7gXSSQNdgl— #AusOpen (@AustralianOpen) January 24, 2018  A. Kerber „Australian open“ turnyre demonstruoja puikią sportinę formą. 30-metei priešnuodžių nerado „US Open“ finalistė M. Keys, o vokietė pergalių seriją pratęsė iki 14-os iš eilės. A. Kerber nuo jos trečiojo Didžiojo kirčio titulo skiria dvi pergalės. „Nuo pradžių stengiausi mėgautis žaidimu, ką jau ir dariau visą pastarąją savaitę. Džiaugiuosi, kad vėl esu pusfinalyje“, – kalbėjo tenisininkė, šeštą kartą karjeroje patekusi į Didžiojo kirčio turnyro stipriausiųjų ketvertą. Tarpusavio dvikovose vokietė įveikė M. Keys jau septintą kartą per 8 susitikimus. „Šiandien ji labai agresyviai žaidė. Dar niekada jos tokios nemačiau. Tiesiog neturėjau jokio atsakymo į tai“, – prisipažino M. Keys. .@AngeliqueKerber's last 14 matches: WWWWWWWWWWWWWW.#AusOpen pic.twitter.com/5sfKZAlJRe — #AusOpen (@AustralianOpen) January 24, 2018