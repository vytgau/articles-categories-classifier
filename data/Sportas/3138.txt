Referendumas dėl Katalonijos nepriklausomybės numatytas spalio 1 d. Anksčiau Katalonijos parlamentas priėmė du įstatymus dėl referendumo. Pirmasis, separatistų nuomone, sudaro teisinį pagrindą plebiscitui, o antrasis reguliuos pasitraukimą iš Ispanijos sudėties, jeigu per referendumą pergalę iškovos nepriklausomybės šalininkai. Madridas ir abu įstatymus, ir patį referendumą laiko neteisėtais. Ispanijos valdžia tvirtina, kad referendumo nebus, bet Katalonijos vyriausybė įsitikinusi, kad plebiscitas įvyks. Ši suirutė palietė ir profesionalų sportą: štai „La Liga“ prezidentas Javieras Tebas ėmė spausti Kataloniją sakydamas, kad visi trys jos klubas – „Barca“, „Espanyol“ ir „Girona“ – Nepriklausomybės atveju nebegalės rungtyniauti Ispanijos futbolo čempionate. Šiuo klausimu „La Gazzetta dello Sport“ pasisakė ir Katalonijos sporto ministras Gerardas Figueras. „Šiomis dienomis gaubia visiška nežinia, kas nutiks su profesionaliais klubais ir kur jie, ypatingai „Barca“, žais. Matome, kad visas pasaulis yra apsėstas šios problemos. Bet konkretaus atsakymo nėra. Tačiau tie žmonės, kurie sako, kad ateitis nusidažys juoda ir balta spalvomis – neteisūs, nes atsivers naujos galimybės, dėl kurių mums teks derėtis. Referendumo dieną „La Liga“ rungtyniaujantys Katalonijos klubai turės nuspręsti, kur jie norėtų žaisti: Ispanijos čempionate ar netolimoje šalyje, kad ir Italijoje, Prancūzijoje ar „Premier“ lygoje. Kai tik klubai apsispręs, mes pradėsime derybas su federacija, organizuojančią pasirinktos lygos varžybas“, – mintimis dalijosi jis. Welcome to the Catalan Republic. #indyref #independència #CatalonianReferendum #1Oct2017 pic.twitter.com/am83bq102b — lalpino *X (@lalpinoX) September 20, 2017  Visgi G. Figueras pridėjo, kad nenustebtų išgirdęs „Barcos“, „Espanyol“ ir „Gironos“ komandų vadovų norą tęsti kovas „La Liga“ pirmenybėse, o toks žingsnis būtų naudingas visiems. Ir net pati „Barca“ tiki, kad, nepaisant J. Tebaso pareiškimo ir referendumo baigties, ji vis tiek galės rungtyniauti elitiniame Ispanijos futbolo divizione. Kartu su Madrido „Real“ ši Katalonijos ekipa leidžia lygai uždirbti nemažus pinigus, todėl neatrodo logiška, kad pats J. Tebas norėtų atkirsti šį pajamų šaltinį. „Tikrai ne jo vieno nuomonė bus svarbi, – pabrėžė Katalonijos sporto ministras. – Tebasui reikės konsultuotis su likusiais „La Liga“ klubais ir apsvarstyti visas sutartis bei ekonominius įsipareigojimus, kurie yra labai aktualūs.“ Negana to, „Barcos“, kaip Katalonijos atstovės, žaidimas Ispanijos čempionate nebūtų joks taisyklių pažeidimas, žinant, kad ir dabar lygoje rungtyniauja Andoros klubas. Identiškų atvejų yra ir kitose šalyse: Prancūzijoje žaidžia Monako ekipa, o Anglijoje – Velso komanda. #CatalonianReferendum Final Rally pic.twitter.com/EBMvXVxAuM — Gary Paterson (@MrGaryPaterson) September 29, 2017 From #Brexit to #CATExit #Catalonia #CatalonianReferendum #indyref pic.twitter.com/tCIHhfQzhb — CAT - DUI 🌹 (@CatalunyaIndep) September 29, 2017