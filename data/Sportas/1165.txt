„Mano tikslas buvo parodyti, kad mergičkos ne prastesnės nei bernai“, - po finišo Alpensia biatlono centre juokavo socialinių mokslų daktarė. Jos rezultatas Pjongčange nusileidžia tik Tomo Kaukėno 17-ajai vietai sprinte ir 13-ajai persekiojimo lenktynėse. „Iš ryto savijauta buvo nekokia, vaistų gėriau ir prieš startą – tikriausiai apsinuodijau maistu, nes sustreikavo skrandis. Bet man buvo pasakyta – važiuok, kaip gali, apie šaudymą negalvok. Taip ir dariau. Tik paskutiniame šaudymo ruože jau buvo jaudulys, nes sužinojau, kelintoje vietoje esu. Svarbiausia, savo šios dienos tikslą pasiekiau. Tai geriausias rezultatas per visus mano penkerius metus biatlone“, - džiaugėsi olimpietė. 32-ejų metų N. Kočergina šaudykloje suklydo vieną kartą ir nugalėtojai pralaimėjo 4 min. 1,9 sek. Penktosiose olimpinėse žaidynėse dalyvaujanti 33-ejų metų D. Rasimovičiūtė gavo net penkias baudos minutes ir nugalėtojai pralaimėjo 8 min. 46,1 sek. D. Rasimovičiūtė po finišo buvo savikritiška: „Pasirodymą vertinu blogai, nesusitvarkiau su šaudymu. Nepavyko susikoncentruoti. Ne mano diena, nors savijauta buvo normali. Greičiu, slydimu esu patenkinta. Dabar visas jėgas skirsime estafetei.“ Individualios lenktynės buvo jau antras Lietuvos biatlonininkių startas Pjongčango olimpinėse žaidynėse. 7,5 km sprinte D. Rasimovičiūtė liko 65-a, N. Kočergina – 80-ta. Olimpinės žaidynėse Lietuvos biatlono rinktinei baigsis vasario 20 d. mišrios estafetės varžybomis. Olimpine čempione tapo be klaidų šaudžiusi 22-ejų metų švedė Hanna Oeberg. Dukart pasaulio jaunimo čempionė finišavo per 41 min. 7,2 sek. Sidabro medalį pelnė dvi baudos minutes gavusi 33-ejų metų Slovakijos atstovė Anastasija Kuzmina (+24,7 sek.). Ji buvo antra ir persekiojimo lenktynėse. Trečiąją vietą užėmė kartą šaudykloje suklydusi olimpinė sprinto ir persekiojimo lenktynių čempionė 24-erių metų vokietė Laura Dahlmeier (+41,2 sek.). 15FEB Biathlon - Women’s 15km Individual Results 2/15 바이애슬론 - 여자 개인 15km 경기 결과 Gold🥇 OEBERG Hanna / SWE🇸🇪 Silver🥈 KUZMINA Anastasiya / SVK🇸🇰 Bronze🥉 DAHLMEIER Laura / GER🇩🇪 Congratulations!!! 축하합니다!! #Grattis!! pic.twitter.com/CNlkpfSlsH — PyeongChang 2018 (@pyeongchang2018) February 15, 2018  Lenktynėse, kurios dėl stipraus vėjo iš trečiadienio buvo perkeltos į ketvirtadienį, dalyvavo 87 biatlonininkės. 