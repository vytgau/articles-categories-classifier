Rungtynėse komandoms įvarčius pavyko pelnyti tik antrame kėlinyje. Pirmieji į priekį išsiveržė svečiai, tačiau jau po 12-os minučių „Leicester City“ ekipai pavyko skirtumą išlyginti. Po lygiųjų „West Brom“ komanda vienu laipteliu pakilo į viršų ir su 10 taškų rikiuojasi 10-oje turnyro lentelės vietoje. „Leicester City“ su 6 taškais užima 18-ą poziciją. „Leicester City“ 1 – 1 „West Brom“ 68' [0 – 1] Naceras Chadli 80' [1 – 1] Riyadas Mahrezas Trečią pergalę Ispanijos čempionate iškovojo „Celta Vigo“ futbolininkai. Pirmadienį paskutinėse 8-o turo rungtynėse jie išvykoje 5:2 sutriuškino turnyro autsaiderę „Las Palmas“ ekipą. Aikštės šeimininkams nepadėjo nei 52-ą minutę „Celta Vigo“ žaidėjo Rubeno Blanco išvarymas iš aikštės. Teisėjas jam kiek netikėtai už pražangą parodė raudonąją kortelę. Net tris įvarčius nugalėtojams pelnė Iago Aspasas. Tiesa, per paskutines minutes varžovų vartus užgulę „Las Palmas“ futbolininkai kiek apkarpė triuškinamą skirtumą, kai per tris minutes pelnė du paguodos įvarčius. „Celta Vigo“ po šios pergalės šoktelėjo iš 13-os į 10-ą Ispanijos turnyro lentelės vietą (11 taškų), o 6-ą pralaimėjimą patyręs „Las Palmas“ lieka 18-oje pozicijoje (6 taškai). „Las Palmas“ 2 – 5 „Celta Vigo“ 16' [0 – 1] Emre Moras 20' [0 – 2] Iago Aspasas 49' [0 – 3] Iago Aspasas 52' [raudonoji kortelė] Rubenas Blanco („Celta Vigo“) 71' [0 – 4] Pablo Hernandezas 76' [0 – 5] Iago Aspasas 90' [1 – 5] Vitolo 90+3' [2 – 5] Loicas Remy 