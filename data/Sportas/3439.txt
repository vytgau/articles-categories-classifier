24-uoju Atvirosiose Amerikos pirmenybėse skirstyto argentiniečio pergalė reiškia, kad ir šiais metais „US Open“ turnyre R. Federeris ir R. Nadalis nestos vienas su kitu į dvikovą. Penkiskart „US Open“ nugalėtojas (2004-2008 m.) R. Federeris šiame susitikime atliko 17 neatremiamų padavimų, o J. M. del Potro – 12. 2010 ir 2013 metų šių varžybų čempionas 31-ių metų R. Nadalis duris į pusfinalį atvėrė įveikęs jauną Rusijos tenisininką Andrejų Rubliovą 6:1, 6:2, 6:2. „Manau, kad žaidžiau geriausią tenisą šiame turnyre. Mano padavimai buvo geri, – komentavo J. M. del Potro, vienintelį kartą laimėjęs „US Open“ turnyrą 2009 metais. – Tai ir mano namų aikštė. Fanai visuomet mane labai palaiko, kai žaidžiu čia. Viliuosi, kad dvikovoje su Rada sirgaliai taip pat mane palaikys“.  Moterų vienetų varžybų ketvirtfinalyje 32-ejų metų estė Kaia Kanepi (418) per 1 val. 8 min. 3:6, 3:6 pralaimėjo 22-ejų metų amerikietei Madison Keys (16) ir nepasinaudojo proga pirmą kartą žaisti tokio lygio varžybų pusfinalyje. Pirmą sykį į „US Open“ turnyro pusfinalį patekusi M. Keys dėl vietos finale žais su 25-erių metų tautiete Coco Vandeweghe (22). „US Open“ turnyro prizų fondą sudaro 50,4 mln. JAV dolerių.