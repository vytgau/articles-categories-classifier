Paskutinėse turnyro rungtynėse sekmadienį lietuviai 34:32 (16:12) įveikė Lenkijos B rinktinę. Mūsų šalies komandai Aidenas Malašinskas pelnė 16 įvarčių, Jonas Truchanovicius – 5, Laurynas Palevičius ir Mindaugas Dumčius – po 3, Gabrielius Virbauskas, Skirmantas Plėta ir Valdas Drabavičius – po 2, Mindaugas Tarcijonas – 1. Mūsiškiai per trejas rungtynes surinko 5 taškus ir užėmė pirmąją vietą. Antroji pozicija atiteko Lenkijos B rinktinei (4 tšk.), trečioji – Slovakijos B komandai (3 tšk.), o ketvirtoji – Rusijos atstovams (0 tšk.). Sausio 12-14 dienomis Klaipėdoje vyks pasaulio čempionato 2 atrankos grupės turnyras, kuriame Lietuvos rinktinė kovos su Latvijos, Izraelio ir Gruzijos komandomis. Į kitą varžybų etapą pateks tik grupės nugalėtoja.