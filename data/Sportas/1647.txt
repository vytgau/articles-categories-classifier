Ronaldinho per pastaruosius dvejus metus buvo matomas tik draugiškose, buvusių žvaigždžių ir komercinėse rungtynėse. „Jis deda tašką. Kažkokį skambesnį paminėjimą darysime po pasaulio čempionato Rusijoje“, – sakė Ronaldinho brolis Assisas. Planuojamas žvaigždės atsisveikinimo turas po pasaulį. Ronaldinho savo karjerą pradėjo 1998 metais Porto Alegrės „Gremio“ komandoje, o 2001 metais persikėlė į „Paris Saint-Germain“, o savo geriausią futbolą demonstravo 2003 – 2008 metais vilkėdamas „Barcelonos“ ekipos marškinėlius. Ficou legal demais esse quadro que meu amigo @camaleaocaricaturas fez!!!! Uma homenagem fantástica! #RonaldinhoArt pic.twitter.com/5atpZcdtWv — Ronaldinho Gaúcho (@10Ronaldinho) December 13, 2017  2004 ir 2005 metų geriausias planetos futbolininkas su „Barca“ tapo Ispanijos čempionu (2005, 2006), o 2006 metais triumfavo UEFA Čempionų lygoje. 2002 metais su Brazilijos rinktine jis iškovojo pasaulio čempiono vardą, finale įveikęs Vokietijos futbolininkus. Vėliau Ronaldinho su „AC Milan“ tapo Italijos čempionu (2011) ir laimėjo brazilų „Libertadores“ taurę su „Atletico Mineiro“ komanda (2013). Galutinėmis žvaigždės karjeros stotelėmis jam tapo Meksikos „Queretaro“ ir Rio de Žaneiro „Fluminense“ ekipos. 