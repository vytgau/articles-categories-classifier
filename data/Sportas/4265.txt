Puikiai finale startavusi R. Meilutytė po pirmųjų 50 m buvo ketvirta ir aukščiau nepakilo. Aukso medalį laimėjo ir planetos čempione tapo L. King. Amerikietė pagerino 2013 metais lietuvės pasiektą planetos rekordą (1:04,35), distanciją įveikusi per 1 min. 4,13 sek. Pasaulio čempionato sidabro medalį laimėjo kita amerikietė Katie Meili (1:05,03), o bronzos apdovanojimu tenkinosi rusė Julija Jefimova (1:05,05). 100 m plaukimo krūtine pusfinalyje pirmadienį R. Meilutytė 0,75 sek. pagerino savo atrankos varžybų laiką ir distanciją nuplaukė per 1 min. 5,06 sek. Tai geriausias kaunietės šio sezono rezultatas. Lietuvę aplenkė tik Rio de Žaneiro olimpiados čempionė, amerikietė Lilly King (1:04,53) ir rusė Julija Jefimova (1:04,36). Pastarajai pritrūko vos 0,01 sek. iki 2013 metais R. Meilutytės pasiekto planetos rekordo. R. Meilutytė Budapešte dar važysis 50 m plaukimo krūtine ir 50 m plaukimo laisvuoju stiliumi rungtyse. Atrankos plaukimai numatyti liepos 29-ą dieną. 