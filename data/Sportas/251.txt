„Mercedes“ pilotai Valtteri Bottas ir Lewisas Hamiltonas liko atitinkamai trečioje ir ketvirtoje vietose. 📽 A mighty effort from Sebastian Vettel sees him pip Kimi Raikkonen to pole #ChineseGP #F1 pic.twitter.com/Y4xZYBir54 — Formula 1 (@F1) April 14, 2018  Paskutinėje kvalifikacijos dalyje sportininkams įveikus pirmuosius greitus ratus, į pirmąją vietą pakilo K. Raikkonenas. Suomis buvo greičiausias ir važiavimų pabaigoje, užfiksavęs geriausius laikus pirmuose sektoriuose. Vis dėlto. S. Vettelio rezultatas paskutiniame trasos sektoriuje buvo geriausias. Tad vokiečiui paskutinėmis važiavimų akimirkomis pavyko K. Raikkoneną aplenkti 0,087 sek. ir iškovoti „pole“ poziciją. „Ferrari“ ir „Mercedes“ pilotai antroje kvalifikacijos dalyje geriausius rezultatus užfiksavo naudodami minkštos sudėties padangas. Tuo tarpu kiti sportininkai, patekę į pirmąjį dešimtuką, lenktynes turės pradėti su ultraminkštosiomis padangomis.  Šį kartą varžovams rimčiau nesugebėjo pasipriešinti „Mercedes“ lenktynininkai. V. Bottas ir L. Hamiltonas savo geriausius rato įveikimo laikus užfiksavo paskutinės kvalifikacijos dalies pradžioje, o vėliau nesugebėjo jų pagerinti. V. Bottas liko trečias, puse dešimtosios sekundės dalies pranokęs komandos draugą L. Hamiltoną. Tuo tarpu pastarasis buvo tik 0,12 sek. greitesni už „Red Bull“ pilotą Maxą Verstappeną. Treniruočių metu su turbinos gedimu susidūręs Danielis Ricciardo vos spėjo išvažiuoti į trasą pirmoje kvalifikacijos dalyje. Australas užfiksavo pakankamai gerą rezultatą, kad galėtų toliau kovoti dėl aukštesnių pozicijų. „Red Bull“ pilotas nusileido komandos draugui ir iškovojo šeštą startinę poziciją. Įveikęs „Force India“ atstovą Sergio Perezą ir komandos draugą Carlosą Sainzą, „Renault“ lenktynininkas Nico Hulkenbergas kvalifikaciją baigė septintas. Vokietis beveik pusantros sekundės nusileido „pole“ poziciją iškovojusiam S. Vetteliui. INITIAL CLASSIFICATION (Q3) Vettel pips Raikkonen right at the end to take pole, with a new lap record 💪#F1 #Quali #ChineseGP 🇨🇳 pic.twitter.com/wAYMA8l2fB — Formula 1 (@F1) April 14, 2018