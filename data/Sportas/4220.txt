Lietuvos vicečempionai rungtynes pradėjo agresyviai ir jau pirmą minutę aktyvaus aikštės šeimininkų spaudimo iš vėžių išmušti Tetovo komandos žaidėjai traukė kamuolį iš savo vartų tinklo. Pirmąjį įvartį pelnė Maksimas Maksimovas, dėl kurio pasirodymo aikštėje prieš rungtynes buvo abejojama. Svečiai 39-ą minutę išlygino rezultatą - 1:1. Aplaidžiai gynyboje žaidusius trakiškius nubaudė Stenio Junioras. Antrojo kėlinio pradžioje scenarijus pasikartojo ir „Trakus“ vėl į priekį išvedė M. Maksimovas – 2:1. Tai jau septintasis legionieriaus įvartis Europos lygos atrankoje. 57-ą minutę trakiškių užduotis laimėti rungtynes palengvėjo, kai šiurkščiai sužaidusiam S. Juniorui teisėjas parodė raudonąją kortelę. Po penkių minučių paskui savo komandos draugą patraukė antrą geltonąją kortelę prieš save išvydęs Ardianas Cuculi. Per likusį laiką „Trakų“ futbolininkai nesugebėjo pasinaudoti kiekybine persvara ir pranašumo nepadidino. O. Vasilenkos treniruojama komanda pirmajame atrankos etape eliminavo „St.Johnstone“ klubą iš Škotijos, antrajame etape galvas nuleisti privertė „Norrkoping“ klubą iš Švedijos. Ваш браузер не поддерживает iframe. „Trakai“ 2 – 1 Tetovo „Shkendija“ 1' [1 – 0] Maksimas Maksimovas 39' [2 – 0] Stenio Junioras 52' [2 – 1] Maksimas Maksimovas Raudonosios kortelės: Stenio Junioras („Shkendija“ 57'), Ardianas Cuculi („Shkendija“ 62'). 