Nepaisant stipraus vėjo, Peppe Femlingas, Jesperas Nelinas, Sebastianas Samuelssonas ir Fredrikas Lindstroemas išvengė baudos ratų ir finišavo per 1 val. 15 min. 16,5 sek. Antrąją vietą užėmė Norvegijos komanda - Larsas Helge Birkelandas, Tarjeis Boe, Johannesas Thingnesas Boe ir Emilis Hegle Svendsenas (+55,5 sek.). Paskutiniame etape startavęs E. H. Svendsenas stovėdamas nesugebėjo uždengti vieno taikinio ir buvo priverstas įveikti vieną baudos ratą. Bronzą pelnė vokiečiai Erikas Lesseris, Benediktas Dollis, Arndas Peifferis ir Simonas Schemppas (+2.07,1; 3 baudos ratai). Estijos biatlonininkai užėmė 13-ąją poziciją. Varžybose dalyvavo 18 komandų.