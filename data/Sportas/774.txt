Teiginys, kad sveikųjų atletų treneriai 1-3 kategorijas gali gauti už pasiekimus Lietuvos suaugusiųjų, jaunimo, jaunių ir net vaikų čempionatuose, o treneriai, dirbantys su neįgaliąsias sportininkais už analogiškus pasiekimus negali gauti tokių pačių kategorijų taip pat yra netiesa. Nacionaliniu lygiu trenerių kvalifikacinių kategorijų suteikimo sąlygos tiek sveikųjų, tiek neįgaliųjų sportininkų treneriams yra vienodos. Atkreiptinas dėmesys, kad 2017 m. vasario 8 d. KKSD generalinio direktoriaus įsakymu Nr. V-140 patvirtintas kvalifikacinių kategorijų valstybės ar savivaldybių biudžetinėse įstaigose pagal darbo sutartis dirbantiems treneriams suteikimo ir panaikinimo tvarkos aprašas pagal kompetenciją buvo derintas su Lietuvos savivaldybių sporto padalinių vadovų, Lietuvos savivaldybių sporto mokymo įstaigų vadovų ir Lietuvos savivaldybių asociacijomis, kurių subjektai suteikia trenerių kvalifikacines kategorijas. Pažymėtina, kad šiuo dokumentu patvirtintos kvalifikacinių kategorijų suteikimo sąlygos su negalią turinčiais sportininkais dirbantiems treneriams nepablogėjo, be to, buvo padidintos vietų tarptautinėse varžybose, už kurias neįgaliųjų sportininkų treneriams suteikiamos kategorijos, skaičius, lyginant su anksčiau galiojusiu trenerių kvalifikacinių kategorijų suteikimo aprašu, kuriam pritarė neįgaliųjų sporto organizacijos. KKSD yra pasirengęs aptarti LPOK ir kitų neįgaliųjų sporto organizacijų pateiktus konkrečius pasiūlymus dėl kvalifikacinių kategorijų treneriams, dirbantiems su neįgaliaisiais sportininkais, suteikimo.