„Vienas iš akademijos plėtros prioritetų 2017 metais buvo geografinis pasiekiamumas – norime būti arčiau savo klientų. Todėl džiaugiamės, kad nuo kitos savaitės pagaliau grupines ir individualias teniso treniruotes vaikams ir suaugusiems galėsime pasiūlyti ne tik miestiečiams, bet ir šiek tiek už Vilniaus ribų gyvenantiems sporto entuziastams ir tiems, kurie tenisą nori išbandyti pirmą kartą Neseniai teniso aikštelę naujajame filiale išbandė ir mūsų akademijos vadovai Arūnas ir Remigijus Balžekai. Turėjome teniso treniruotę su akademijos sportininkais. Treneriai teniso aikštelę įvertino aukščiausiu balu. Nenuostabu, nes juk aikštelės danga nesiskiria nuo teniso aikštelių dangos garsiojoje ir visai neseniai duris atvėrusioje Rafaelio Nadalio akademijoje Maljorkoje. Potencialūs tenisininkai ir patys gali išbandyti teniso kortus mūsų organizuojamose Atvirų durų dienose“, – sakė Balžeko teniso akademijos veiklos vystymo vadovė Šarūnė Vasiliauskaitė. Balžeko teniso akademija yra bendruomenė, kuri kartu stebi svarbiausius teniso turnyrus, keliauja į išvykas, rengia labdaros turnyrus ar tiesiog kartu smagiai leidžia laiką.