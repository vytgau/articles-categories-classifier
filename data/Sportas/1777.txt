27-erių metų lietuvis, kuris pasaulio reitinge yra 138-as, neatliko nė vieno neatremiamo padavimo, o varžovas - tris. R. Berankis padarė dvi dvigubas klaidas, o prancūzas - vieną. Po sėkmingų pirmųjų padavimų Lietuvos tenisininkas laimėjo vos 45 proc. galimų taškų (A. Mannarino - 91 proc.). Šis susitikimas turėjo įvykti dar antradienį, bet dėl lietaus buvo nukeltas. Už patekimą į aštuntfinalį R. Berankiui atiteko 20 ATP reitingo taškų ir 8010 JAV dolerių premija. Turnyro prizų fondą sudaro beveik 469 tūkst. JAV dolerių.