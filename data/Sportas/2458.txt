„Tol, kol žaidžiu, noriu laimėti viską, ką tik galiu. Šiuo metu mano svajonė yra laimėti penktąjį „Ballon d'Or“ prizą. Tuomet kovosiu dėl dar vieno kitais metais“, – teigė 7-o numerio marškinėlius vilkintis C. Ronaldo. Portugalas čia prisipažino, kad tai nėra pagrindinis dalykas, dėl kurio jis suka sau galvą: „Šiuo metu man 32-eji metai. Mano gyvenimas – ne tik futbolas, yra ir kitų svarbių dalykų. Jei paklausite manęs, norėčiau turėti 7-is vaikus ir laimėti tiek pat Auksinių kamuolių“. Lapkričio 12-ą dieną C. Ronaldo su savo drauge modeliu Georgina Rodriguez susilaukė dukros Alanos. A Alana Martina acaba de nascer! Tanto a Geo como a Alana estão muito bem! Estamos todos muito felizes! ❤️ pic.twitter.com/nMT4rYc32U— Cristiano Ronaldo (@Cristiano) November 12, 2017  „Esu laimingas, kai tiek daug žmonių mane supa. Noriu turėti vaikų. Man gyvenimas be vaikų nieko vertas“, – tikino dar tris vaikus nuo dviejų surogatinių motinų turintis futbolininkas. Kas laimės „France Football“ geriausio planetos futbolininko rinkimus ir Auksinį kamuolį paaiškės gruodžio 7-ą dieną.