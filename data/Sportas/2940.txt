Pirmoji planetos raketė R. Nadalis turnyro ketvirtfinalyje penktadienį 6-4, 6-7, 6-4 įveikė bulgarą Grigorą Dimitrovą, iškovojo 15-ą pergalę iš eilės ir pusfinalyje susigrums su kroatu Marinu Čiličiumi. Pastarasis 6:3, 6:4 nugalėjo ispaną Albertą Ramosą.  Antrajame pusfinalyje raketes sukryžiuos R. Federeris ir Juanas Martinas Del Potro. Nepaisydamas trečiame sete patirtos riešo traumos argentinietis 4-6, 6-1, 6-4 nugalėjo serbą Victorą Troickį, o šveicaras per beveik 80 minučių palaužė prancūzo Richardo Gasquet pasipriešinimą – 7-5, 6-4.  Pastarąjį kartą R. Federeris ir J. M. Del Potro tarpusavyje žaidė „US Open“ turnyro ketvirtfinalyje ir tuomet triumfavo argentinietis. Tiesa, neaišku, ar trauma leis pastarajam Šanchajuje parodyti visą savo jėgą – po pergalės ketvirtinalyje J. M. Del Potro išskubėjo į ligoninę.