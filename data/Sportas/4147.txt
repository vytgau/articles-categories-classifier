Bronza pasidabino marijampolietis V. Savickas. Jis svorio kategorijos iki 54 kilogramų mažajame finale 8:0 sutriuškino norvegą Sondrę Svarstadą. Prieš tai lietuvis pirmoje kvalifikacinėje kovoje įveikė Šoną Nadorginą iš Izraelio, tačiau kitame etape pralaimėjo būsimam čempionui Bekai Guruliui iš Gruzijos. Paguodos dvikovoje V. Savickas paskutinę akistatos sekundę ant menčių paguldė turką Kadirą Kamalį. Dar vieną medalį į lietuvių kraitį pridėjo E. Čerepokas (iki 100 kg). Panevėžietis mažajame finale 8:6 palaužė ukrainiečio Oleksandro Jevdokimovo pasipriešinimą. E. Čerepokas į paguodos turnyrą pateko 4:0 nugalėjęs serbą Kristijaną Cermaką ir azerbaidžanietį Sarchaną Mammadovą (1:1). Kovoje dėl vietos pusfinalyje lietuvis 0:3 nusileido vengrui Ballintui Vatziui. Primename, kad merginų jaunių pirmenybėse bronza atiteko Kamilei Gaučaitei.