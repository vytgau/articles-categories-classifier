2014 metų Sočio žaidynių vicečempionai surinko 206,07 taško. Antradienį vykusioje laisvoje programoje kanadiečiai su 122,40 taško buvo antri. Sidabro medaliai atiteko Prancūzijos porai Gabrielai Papadakis ir Guillaume'ui Cizeronui (205,28 tšk.). Jie pasiekė geriausią rezultatą laisvoje programoje (123,35 tšk.). Bronzos medalius iškovojo ketvirti po trumposios programos buvę amerikiečiai Maia ir Alexas Šibutani (192,59 tšk.). Trečiąją poziciją trumpojoje programoje užėmę kiti amerikiečiai Madison Hubbell ir Zachary Donohue (187,69 tšk.) liko ketvirti. Europos vicečempionams iš Rusijos Jekaterinai Bobrovai ir Dmitrijui Solovjovui (186,92 tšk.) atiteko penkta vieta. Varžybas pradėjo 24 poros, o laisvąją programą atliko 20 duetų.  Pjongčango žiemos olimpinių žaidynių moterų akrobatinio slidinėjimo puslankio („Halfppe“) rungtyje antradienį aukso medalį iškovojo 25-erių metų kanadietė Cassie Sharpe. Tai - pirmasis 2015 metų pasaulio vicečempionės olimpinis medalis. Finale geriausiu - antruoju - bandymu C. Sharpe surinko 95,80 taško ir 100 galimų. Antrose olimpinėse žaidynėse iš eilės sidabro medalis atiteko prancūzei Marie Martinod (92,60 tšk.), o bronza tenkinosi amerikietė Brita Sigourney (91,60 tšk.). Šioje rungtyje varžėsi 24 sportininkės.