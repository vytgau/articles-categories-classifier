Ieva Serapinaitė po 2 rungčių buvo 6-ta, bet bėgdama ir šaudydama smuko į 19-ąją. Vilnietė atrankoje surinko 899 taškus ir liko pirmąja tarp nepatekusiųjų į finalą. B grupėje taip pat 899 taškus surinko lenkė Anna Maliszewska, o kelią į finalą jai atvėrė tokiais avtejais lemiamą reikšmę turintis geresnis pasirodymas paskutinėje rungtyje. Tuo metu L. Batulevičiūtė B grupėje po 2 rungčių buvo 14-a, bet bėgdama ir šaudydama pakilo į 9-ąją poziciją. Lietuvos penkiakovininkė atrankoje surinko 936 taškusir tvirtai žengė į finalą. Šeštadienį L. Asadauskaitė-Zadneprovskienė ir L. Batulevičiūtė kovos pagrindiniame fechtavimosi etape, o lemiamos kovos vyks sekmadienį. Pirmadienį L. Batulevičiūtė su Justinu Kinderiu dar dalyvaus mišrių estafečių varžybose.