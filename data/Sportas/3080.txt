Incidentas įvyko savaitgalį Blumfonteine, kur „Ospreys“ žaidė rungtynes su Pietų Afrikos Respublikos komanda „Cheetahs“. Per narvo grotas liūtą glosčiusiam S. Baldwinui žvėris staiga čiupo dantimis ranką, tačiau šiam pradėjus rėkti, paleido. Stroke the Lion it'll be fine they said! Here's @scottbaldwin2 petting a lion like it's a pet cat! pic.twitter.com/Y95FObGeJ5— Andy Goode (@AndyGoode10) September 29, 2017  Valai turėjo apsieiti be kvailai pasielgusio S. Baldwino ir patyrė pralaimėjimą 25:44. „Ospreys“ treneris Steve'as Tandy nesigailėjo žaidėjo, kuris ignoravo zoologijos sodo instrukcijas ir glostė žvėrį.  „Incidentas buvo su liūtu, tačiau liūtas čia niekuo dėtas. Kai kiši ranką į liūto narvą, gali tikėtis, kad jis įkąs. Mums sakė, kokiu atstumu reikia būti nuo narvo. Tai buvo kvailas sprendimas ir Scottui pasisekė. Nežinau, kokį televizijos serialą apie laukinę gamtą jis žiūrėjo, galbūt ten ir galima glostyti liūto galvą it katei“, – komentavo jis. Komandos gydytojas sutvarstė žaizdą ir regbininkas buvo nugabentas į Blumfonteino ligoninę, kad būtų sustabdytas galimos infekcijos plitimas. Paleistas iš gydymo įstaigos S. Baldwinas atsiprašė komandos gerbėjų. 1/3 Sorry all Ospreys fans for letting you and the team down by missing the game through the bite! — scott baldwin (@scottbaldwin2) September 30, 2017 2/3 should of know he wouldn't be impressed with me stroking his lioness before introducing myself to him first @AndyGoode10 #MyBad ✋🏼 pic.twitter.com/cSclBsvS72 — scott baldwin (@scottbaldwin2) September 30, 2017 3/3 and for those asking my hand in on the mend thankfully & should be up & running round soon enough thanks for your support & concern 🙏 — scott baldwin (@scottbaldwin2) September 30, 2017