„Aš atsiprašau. Palieku šią kėdę, nes susimoviau. Aš apgailestauju dėl visų Italijos žmonių. Dabar yra laikas Italijos futbolui pradėti naują erą“, – po savo pareiškimo teigė C. Tavecchio. Italian football federation president Carlo Tavecchio has resigned after country's failure to qualify for the World Cup— Sky News Newsdesk (@SkyNewsBreak) November 20, 2017  Prieš šį žingsį jau buvęs Italijos federacijos vadovas užsiminė apie „Chelsea“ vyriausiąjį trenerį Antonio Conte, kaip galimą naująjį Italijos rinktinės strategą. A. Conte paliko rinktinę po „Euro 2016“ kovų, kuriose Italija pasiekė ketvirtfinalį ir pralaimėjo vokiečiams po baudinių serijos. Po Europos čempionato italas persikėlė į Londoną ir treniruoja „Chelsea“ ekipą. Po A. Contes Italijos rinktinės vairą perėmęs Gian Piero Ventura buvo atleistas po fiasko pasaulio futbolo čempionato atrankoje: atkrintamosiose rungtynėse italai buvo priversti pripažinti švedų pranašumą. „(Massimiliano) Allegri, (Roberto) Mancini, (Carlo) Anceloti... Galiu pasakyti, kad vis šilčiau“, – „Gazzetta Dello Sport“ teigė Tavecchio. „O Conte? Karšta“. „Juventus” strategas Allegri yra minėjęs, kad norėtų vieną dieną vadovauti Italijos rinktinei, tačiau „ne šiuo momentu“. Buvęs „Manchester City“ strategas Roberto Mancini šiuo metu darbuojasi Sankt Peterburgo „Zenit“ klube, o Carlo Ancelotti rugsėjo pabaigoje buvo atleistas iš Miuncheno „Bayern“ vyriausiojo trenerio posto. Buvęs „Juventus“ vyriausiasis treneris A. Conte praėjusiame sezone su „Chelsea“ iškovojo „Premier“ lygos čempionų titulą. „Visa tai yra Venturos kaltė, kuris parinko rinktinės sudėtį, formavo ekipos žaidimą. Mes, kaip federacija, nesikišome į jo darbą“, – po italų fiasko kalbėjo Carlo Tavecchio, kuris Italijos futbolo federacijos prezidento pareigas užėmė nuo 2014 m.