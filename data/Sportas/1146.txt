Olimpinių atletų iš Rusijos rinktinei 3 įvarčius pelnė Kirilas Kaprizovas, 2 – Ilija Kovalčiukas, po 1 – Aleksanderis Barabanovas, Ilija Kablukovas ir Sergejus Moziakinas. Slovėnams po paguodos įvartį pelnė Janas Mursakas ir Ziga Pance.  Kiek anksčiau vykusiose rungtynėse JAV tik po trečiame kėlinyje pelnyto pergalingo įvarčio 2:1 (1:1, 0:0, 1:0) nugalėjo Slovakijos rinktinę. Nugalėtojams abu įvarčius pelnė Ryanas Donato, o slovakų nacionalinėje ekipoje pasižymėjo Andrejus Kudrna.