Zagrebo „Dinamo“ auklėtinis nuėjo kelią nuo garsiojo Kroatijos klubo jaunučių iki antrosios komandos, tačiau pagrindinėje ekipoje taip ir nedebiutavo. 2016-ųjų vasarą su gimtuoju klubu atsisveikinęs futbolininkas išvyko į Slovėniją, kurioje žaidė Velenės „Rudar“ klube. Slovėnijoje M. Iharošas per 20 rungtynių pelnė vieną reto grožio įvartį ir atliko rezultatyvų perdavimą. Kroatijos 17-mečių rinktinės žaidęs futbolininkas „Sūduvoje“ vilkės 87-uoju numeriu pažymėtais marškinėliais. Marijampolės komandoje M. Iharošas turėtų debiutuoti jau šiandien per kontrolines rungtynes su Zlino „Fastav“ (Čekija) komanda. 