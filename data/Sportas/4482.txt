Geriausiu bandymu lietuvišką pavardę pasirinkusi M. Lasickienė įveikė 2,00 metrų aukštį. Antrą vietą užėmė lenkė Kamila Licwinko (1,98 m), o trečia liko amerikietė Inika McPherson (1,94). Dėl Rusijos lengvosios atletikos federacijos diskvalifikavimo už dopingo skandalą M. Lasickienė varžybose dalyvauja su neutralia vėliava. M. Lasickienės pergalė Italijoje jai jau buvo net 12-a iš eilės. Lietuvišką vyro pavardės formą pasirinkusi M. Lasickienė triumfavo „Deimantinės lygos“ etapuose Judžine (JAV), Romoje (Italija), Stokholme (Švedija), Lozanoje (Šveicarija) ir Londone (D. Britanija). Ji su 40 taškų yra „Deimantinės lygos“ šuolių į aukštį varžybų lyderė bendroje įskaitoje. Rusijos sportininkė „Pasaulio iššūkio“ taurės varžybose Nyderlanduose buvo pasiekusi geriausią sezono rezultatą pasaulyje (2,04 m), o vėliau (liepos 6-ą d.) jį dar pagerino Lozanoje (2,06 m). M. Lasickienei Tarptautinė lengvosios atletikos federacija (IAAF) 2017 metų balandžio mėnesį leido dalyvauti tarptautinės varžybose. Vasario 6-ą dieną IAAF paliko galioti neterminuotą diskvalifikaciją, skirtą Rusijos lengvosios atletikos federacijai.