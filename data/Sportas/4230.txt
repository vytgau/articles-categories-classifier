UEFA pranešime sakoma, jog A. M. Villaras trečiadienį pranešė, kad traukiasi „iš UEFA viceprezidento pareigų ir UEFA vykdomojo komiteto“. Jo pareiškimas įsigaliojo iškart. UEFA prezidentas Aleksandras Seferinas priėmė jo pareiškimą ir „padėkojo už ilgus metus tarnaujant Europos futbolui“. Pranešime sakoma, kad „atsižvelgus į Ispanijoje vykstantį teismo procesą, daugiau komentarų šiuo klausimu neturime“. A. M. Villaras dėl įtarimų korupcija, susijusia su jo užimamomis šalies futbolo federacijos prezidento pareigomis, buvo sulaikytas Ispanijoje praėjusią savaitę.