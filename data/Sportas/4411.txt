29 m. L. Peričius yra gerai žinomas šalies futbolo pasaulyje, mat ne vienerius metus atstovo Vilniaus „Žalgirio“ ekipai, kur tuo metu dirbo „Jonavos“ treneris Mindaugas Čepas. 2013 m. gynėjas su sostinės klubu laimėjo A lygos pirmenybes ir Lietuvos futbolo federacijos (LFF) Supertaurę, dar du kartus kėlė LFF taurę į viršų. Į „Žalgirį“ aukštaūgis 1,95 m Kroatijos futbolininkas atvyko iš HNK „Gorica“ komandos, o Vilniuje jis praleido beveik tris metus. Atsisveikinęs su dabartine Lietuvos čempionų ekipa, L. Peričius išvyko į Švedijos antros pagal pajėgumą lygos „Ostersunds“ klubą, iš jo vėl grįžo HNK „Gorica“. Šįmet jo kelias pakrypo į Latviją, kur žaidėjas atstovavo Rygos „RFS“ ekipai ir šiame sezone į aikštę išbėgo penkis kartus. Iš Latvijos pirmenybių į „Jonavą“ taip pat persikelia ir kairiojo krašto gynėjas 28 m. A. Osipovas. Futbolininkas šį sezoną žaidė „Liepajos“ ekipoje, kuri šiuo metu „SynotTip Virsliga“ čempionate užima antrą vietą. Anksčiau už nacionalinę šalies jaunimo (U-21) žaidęs gynėjas beveik visą savo karjerą praleido gimtoje šalyje atstovaudamas „Venspiliui“, Rygos „Skonto“, „Jūrmalos“ ir kt. klubams, trumpam buvo išvykęs į Baltarusiją ir Moldovą. Abu naujokai praėjusią savaitę pasirodė draugiškose „Jonavos“ rungtynėse. Žaidėjų perėjimų lango metu prie klubo jau anksčiu prisijungė saugas Iš Ukrainos Kirilas Siličius, vartininkas Tadas Simaitis, puolėjas iš Moldovos Petru Leuca ir saugas Mindaugas Grigaravičius.