Lietuvos rinktinė į turnyrą išvyko ne pačios stipriausios sudėties. Komandą sudaro didžiąja dalimi Lietuvoje žaidžiantys ledo ritulininkai, kadangi žaidėjams užsienyje pats sezono įkarštis. „Šiuo metu kviesti geriausius mūsų rinktinė žaidėjus nėra didelės prasmės, tuo labiau, kad laukia pasaulio čempionato IB diviziono kovos Kauno „Žalgirio“ arenoje balandžio 22 – 28dienomis, o pasiruošimas prasidės beveik mėnesiu anksčiau. Tad į Latviją vykstame ne pačia idealiausia sudėtimi, o ir tikslų ypatingų neturime, patikrinsime kai kuriuos žaidėjus“ – prieš išvyką sakė vyriausiasis rinktinės treneris Berndas Haakė. Latvijos rinktinė nepriklausomai nuo rezultatų paskutiniajame turnyre jau užsitikrino turnyro nugalėtojų vardą, dėl antrosios kausis lietuviai ir estai, kurie pirmuosiuose dviejuose etapuose pasidalino po pergalę. „CROWNS Baltic Challenge cup“ tvarkaraštis: Vasario 15 d. 15.30 val. Estija – Lietuva (Valmieros „Vidzemes olimpinis centras“); 19:30 val. Latvija – Švedijos I-os lygos rinktinė (Valmieros „Vidzemes olimpinis centras“), Vasario 16 d. 15.30 val. Lietuva – Švedijos I-os lygos rinktinė (Valmieros „Vidzemes olimpinis centras“); 19.30 val. Latvija – Estija (Valmieros „Vidzemes olimpinis centras“). Vasario 17 d. 12 val. Estija – Švedijos I-os lygos rinktinė (Rygos „Volvo sporto centras“); 15.10 val. Latvija – Lietuva (Rygos „Volvo sporto centras“).