Po dvejų lygiųjų iš eilės „Real“ komanda atsitiesė net ir versdamasi be Cristiano Ronaldo, Toni Krooso, Marcelo bei Karimo Benzemos. 19 minutę pasižymėjo Borja Mayoralis, bet 28 min. rezultatą išlygino Kevinas Rodriguesas, kai ne itin užtikrintai sužaidė Keyloras Navasas. Tiesa, tas pats K. Rodriguesas 36 min. netyčia nukreipė kamuolį į savo vartus, o po pertraukos, 61 min., madridiečių pergalę įtvirtino Garethas Bale'as. „Real“ su 8 taškais kol kas žengia tik ketvirtas, o pirmauja „Barcelona“, surinkusi visus įmanomus 12 taškų. 