Šių kovų gerbėjus R. Rousey nustebino jau sekmadienį, kai pasirodė Filadelfijoje vykusiame WWE „Royal Rumble“. „Dabar tai mano gyvenimas. Tai bus mano kasdienybė per ateinančius kelis metus. Tai – ne reklaminis triukas, – ESPN teigė kovotoja. – Esu laiminga, net neturiu tam tinkamų žodžių. O juk paprastai žodžių man netrūksta“.  Per pastaruosius ketverius metus ji pakeitė MMA pasaulį. Po 2008 metais laimėto dziudo bronzos medalio Pekino olimpinėse žaidynėse R. Rousey laimėjo tris mėgėjų MMA kovas per mažiau nei minutę. Pirmosios 12 profesionalių kovų klojosi tokiu pačiu scenarijumi – ji visiškai dominavo ringe, tapo čempione ir tapo tikra UFC žvaigžde. Pirmosios penkios iš šešių jos kovų buvo laimėtos pirmame raunde.  Išpopuliarėjusi R. Rousey dalyvavo televizijos šou programose, filmavosi kine, pasirodė ant daugybės žurnalų viršelių visame pasaulyje. Pralaimėjusi dvi paskutines savo kovas – Hooly Holm 2015-aisiais ir Amandai Nunes 2016-aisiais – R. Rousey nusprendė pasitraukti iš MMA kovų būdama 29-erių metų. „Tai tarsi vaidinimas, kažkas, ką visuomet norėjau daryti. Dabar suvokiu, kad turiu šią galimybę ir tikrai spirčiau sau į užpakalį, jei ja nepasinaudočiau“, – apie savo sprendimą tęsti karjerą WWE kovose kalbėjo sportininkė. Ronda Rousey was speechless after her big WWE welcome. pic.twitter.com/upl5ZDtEge— ESPN (@espn) January 29, 2018 