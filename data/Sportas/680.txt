Vilniečiai po dviejų kėlinių pirmavo 3:1, bet kauniečiai trečiajame kėlinyje pelnė du įvarčius be atsako ir išlygino rezultatą, o pergalę svečiams išplėšė 4-ąją pratęsimo minutę pasižymėjęs Dmitrijus Prokopenkovas. Kauno komandai per pagrindinį laiką du įvarčius pelnė Aleksejus Nikulinas, vieną – Artiomas Suminas. Vilniaus ekipoje pasižymėjo Karolis Šlikas, Dmitrijus Sajapinas ir Šarūnas Kuliešius. Pirmąsias rungtynes Kaune „Hockey Punks“ laimėjo 2:0. Lemiamas, trečiasis, mačas vyks ketvirtadienį Kaune.  