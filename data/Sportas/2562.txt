Milžinišką žingsnį link skrydžio į Rusiją žengė Kroatijos rinktinė, kuri savų žiūrovų akivaizdoje net 4:1 susidorojo su Graikijos futbolininkais. Šeimininkai jau 19 minutę turėjo dviejų įvarčių pranašumą – kamuolį į graikų vartų tinklą pasiuntė Luka Modričius ir Nikola Kaliničius. Nors sužaidus pusvalandį Sokratis Papastathopoulos sugebėjo atkurti intrigą, Kroatijos rinktinė ją greitai užgesino: po graikų įvarčių prabėgus vos trims minutėms pasižymėjo Ivanas Perišičius, o antro kėlinio pradžioje tą patį padarė Andrejus Kramaričius. Kur kas didesnė intriga užfiksuota Šiaurės Airijoje. Tiesa, šios šalies futbolo gerbėjams finalinis teisėjo švilpukas džiaugsmo neatnešė – rinktinė 0:1 nusileido Šveicarijos komandai. Pergalę svečiams lėmė daug diskusijų sukėlęs teisėjo sprendimas už žaidimą ranka skirti 11 metrų baudinį, kurį sėkmingai realizavo Ricardo Rodriguezas. Negana to, šiame epizode geltoną kortelę prieš savęs išvydęs Corry Evansas bus priverstas praleisti atsakomąjį mačą. #WCQ | FT 💚Northern Ireland 0-1 Switzerland🇨🇭 🇭🇷Croatia 4-1 Greece🇬🇷https://t.co/SpQDWJq93q pic.twitter.com/0addSNjGLa— FIFA World Cup (@FIFAWorldCup) November 9, 2017  Lemiamos rungtynės Graikijoje ir Šveicarijoje bus žaidžiamos lapkričio 12 dieną. Kitose dviejose porose Švedija susigrums su Italija, o danai mes iššūkį airiams. Šios dvikovos vyks atitinkamai penktadienį ir šeštadienį. Rezultatai: Kroatija 4 – 1 Graikija 13' [1 – 0] Luka Modrič (iš 11 metrų baudinio) 19' [2 – 0] Nikola Kalinič 30' [2 – 1] Sokratis Papastathopoulos 33' [3 – 1] Ivan Perišič 49' [4 – 1] Andrej Kramarič Šiaurės Airija 0 – 1 Šveicarija 58' [0 – 1] Ricardo Rodriguez (iš 11 metrų baudinio) Šiuo metu jau yra aiškios 23 iš 32 pasaulio futbolo čempionato dalyvių. Tai – Rusija, Brazilija, Iranas, Japonija, Meksika, Belgija, Pietų Korėja, Saudo Arabija, Kosta Rika, Vokietija, Anglija, Ispanija, Nigerija, Lenkija, Egiptas, Islandija, Serbija, Prancūzija, Portugalija, Argentina, Kolumbija, Urugvajus ir Panama. 23👌 🇷🇺RUS 🇧🇷BRA 🇮🇷IRN 🇯🇵JPN 🇲🇽MEX 🇧🇪BEL 🇰🇷KOR 🇸🇦KSA 🇩🇪GER 🦁ENG 🇪🇸ESP 🇳🇬NGA 🇨🇷CRC 🇵🇱POL 🇪🇬EGY 🇮🇸ISL 🇷🇸SRB 🇫🇷FRA 🇵🇹POR 🇦🇷ARG 🇨🇴COL 🇺🇾URU 🇵🇦PAN — FIFA World Cup (@FIFAWorldCup) October 11, 2017 Draugiškų rungtynių rezultatai: Armėnija 4 – 1 Baltarusija Suomija 3 – 0 Estija Rumunija 2 – 0 Turkija Panama 1 – 2 Iranas Liuksemburgas 2 – 1 Vengrija Škotija 0 – 1 Nyderlandai