Dauguma ankstesnių susirgimo šia viduriavimą ir vėmimą sukeliančia virusine žarnyno infekcija buvo užfiksuoti jaunimo centre, kur įsikūręs žaidynių personalas. Tuo tarpu nauji ligos atvejai registruoti personalo apgyvendinimo vietose Pjongčange ir Gangninge – pagrindiniuose šių olimpinių žaidynių miestuose. Norovirusas yra labai užkrečiamas, jis sukelia viduriavimą, vėmimą ir pilvo skausmus. „Stengiamės užtikrinti, kad būtų stebima vandens kokybė... ir higiena“, – sakė olimpiados organizacinio komiteto atstovas. Skelbiama, kad tarp asmenų, užsikrėtusių šia viduriavimą ir vėmimą sukeliančia virusine žarnyno infekcija, sportininkų nėra. Organizacinio komiteto atstovas nurodė, jog nustatyta, kad norovirusinės infekcijos protrūkis prasidėjo jaunimo centre „Horeb“, o jį sukėlė užterštas vanduo.