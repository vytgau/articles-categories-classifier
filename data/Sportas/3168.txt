„Priekyje dar laukia pakankamai lenktynių, todėl galiu pasivyti varžovą. Pažiūrėsime, kaip klostysis kiekvienos konkrečios lenktynės ir viskas priklausys nuo mūsų jėgų. Aš tęsiu kovą, o nemalonumus reikia palikti praeityje, – pareiškė Vettelis interviu „Sport Bild“. – Aš ramiai žiūriu į kritiką. Visada paprasčiausia yra žiūrėti iš šono ir bet kokiu atveju pareikšti savo nuomonę, šiuo atveju ir toje situacijoje, nors viskas įvyko mažiau nei per 5 sekundes“. Į kaltinimą, kad trasoje S. Vettelis nepamatuotai rizikuoja, jis atsakė taip: „Visų pirma, aš visada siekiu pasiekti maksimumą ir, žinoma, stengiuosi išengti kvailų klaidų. Žinoma, aš pergyvenu dėl to įvykio ir viską suprantu. Bet noriu, kad mane suprastų: aš ne fanatikas ir nestatau visko ant kortos vien dėl to, kad išsaugočiau lyderio poziciją lenktynėse. Aš turiu pasvertą požiūrį: jei yra galimybė atkovoti poziciją ar iškovoti ją, aš būtinai pasinaudosiu tokiu šansu. Tai mano kredo. Aš manau, kad mes šiemet turime gerą mašiną ir mes pasitikime savo jėgomis. Nežiūrint į tai, kad trijų paskutinių lenktynių baigtis buvo ne pati geriausia ir mes dabar esame besivejančių vaidmenyje, mašinos greitis mums teikia vilčių. Be to, mes turime kai kuriuos planus. Pažiūrėsime, ar jie suveiks, bet aš tikiu mūsų galimybėmis“. Primename, kad po pergalės Singapūre L. Hamiltonas (263 tšk.) padidino savo persvarą prieš S. Vettelį (235 tšk.) net iki 28 taškų. Iki čempionato pabaigos liko šeši etapai. 15-asis iš 20 – Malaizijos „Grand Prix“ lenktynės – vyks spalio 1 dieną. Daugiau F-1 naujienų skaitykite čia.