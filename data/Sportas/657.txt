Nugalėjo kartą šaudykloje suklydusi Slovakijos atstovė Anastasija Kuzmina – 21 min. 31,8 sek. Antrąją vietą užėmė baltarusė Darja Domračeva (+8,9 sek.), trečiąją – ukrainietė Julia Džima (+29,2 sek.) abi šios sportininkės šaudė be klaidų. Vieną baudos ratą turėjusi įveikti 32-ejų metų N. Kočergina nugalėtojai pralaimėjo 2 min. 18,3 sek. 34-erių metų lietuvė Diana Rasimovičiūtė (+3.20,8; 2 baudos ratai) užėmė 82-ąją vietą, o 21-erių metų Gabrielė Leščinskaitė (+4.43,4; 0) – 92-ąją. Lenktynėse dalyvavo 97 biatlonininkės. 60 geriausiai pasirodžiusių sportininkių startuos 10 km persekiojimo lenktynėse. Bendrojoje pasaulio taurės įskaitoje po 18 lenktynių pirmauja 673 taškus turinti A. Kuzmina. Antrąją vietą užima suomė Kaisa Makarainen (667 tšk.), trečiąją – D. Domračeva (581 tšk.). 3 taškus turinti N. Kočergina tarp klasifikuotų sportininkių yra paskutinė – 94-a.