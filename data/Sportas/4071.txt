4-oji pasaulio raketė prieš kelias dienas socialiniame tinkle pranešė, kad bus operuojamas jo kelias ir į teniso kovas grįš tik 2018-ųjų sezone. „Tai vienintelė išeitis, jei noriu rungtyniauti aukščiausiame lygyje dar daug metų,“ – teigė Šveicarijos tenisininkas. Praėjusį mėnesį Wimbldono turnyre S. Wawrinka jau pirmame rate mače su rusu Danilu Medvedevu buvo priverstas stabdyti mačą ir savo kelį šaldyti ledu. „Aš myliu šį sportą ir stengiuosi kuo greičiau grįžti į aukščiausią lygį bei dar žaisti daugelį metų“, - pridūrė Wawrinka. Per visą savo karjerą ketvirtoji pasaulio raketė iškovojo 16 ATP serijos trofėjų, iš kurių trys – „Didžiojo kirčio“. Šiame sezone šveicaras pasiekė „French Open“ finalą bei metų pradžioje atviro Australijos teniso čempionato pusfinalį. Primename, kad liepos gale liūdną žinią savo gerbėjams pranešė ir serbas Novakas Djokovičius: 12-os Didžiojo kirčio turnyrų čempionas 30-metis tenisininkas dėl alkūnės traumos 2017 metais varžybose daugiau nebedalyvaus. Stan Wawrinka's ongoing knee problems mean he'll miss the Montreal Rogers Cup and Cincinnati. Here's why ⬇️ pic.twitter.com/MRrczmBVjh— BBC Tennis (@bbctennis) August 2, 2017 