Olimpinė slidinėjimo komanda iš Šveicarijos Pietų Korėjoje vykstančiose olimpinėse žiemos žaidynėse ne tik kovoja dėl medalių, bet ir iš širdies pokštauja. Komandos nariai socialiniuose tinkluose pasidalino dviem smagiais įrašais: vasario 12-osios filmuotoje medžiagoje sportininkai pokštauja ant eskalatoriaus, o vasario 10-osios vaizdo klipe – vėžimėlį paverčia improvizuotomis ledrogėmis. Abu įrašai buvo paskelbti komandos paskyroje socialiniame tinkle „Instagram“. Per trumpą laiką jie peržiūrėti daugiau nei pusę milijono kartų. Sportininkas, pakibęs ant eskalatoriaus turėklo, įvardijamas kaip Fabianas Boshas, kuris ir pats pasidalino vaizdo įrašu, pridėjęs: „Net ir po 20 metų niekaip nesuprantu, kaip tai veikia. Ar darau teisingai?“.