Pasak „Marca“, abu Prancūzijos klubai jau suderino perėjimo sąlygas. Oficialiai apie tai bus pranešta tik tada, kai abiejų ekipų teisininkai išstudijuos visus pasirašytus dokumentus. „Marca“ žiniomis, paryžiečiai už 18-metį puolėją sumokės 160 mln. eurų ir dar 20 mln. skirs premijoms. Tam, kad įvykdytų visus finansinius įsipareigojimus, „Paris Saint Germain“ tikisi parduoti klubui dabar priklausančius šiuos futbolininkus: Angelį Di Marią, Julianą Draxlerį, Grzegorzą Krzyzowiaką, Jesę ir Serge'ą Orie. Kiek anksčiau Paryžiaus ekipos vadovai įsigijo „Barcelonos“ klubo puolėją Neymarą už 222 mln. eurų.