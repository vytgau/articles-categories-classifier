M. Marozaitė antra buvo jaunimo (iki 23-ejų metų) sprinto rungtyje (8 dalyvės). Panevėžietė ketvirtfinalyje įveikė lenkę Pauliną Petri, pusfinalyje 2-0 nugalėjo kitą lenkę Julitą Jagodzinską, o finale 0-2 pralaimėjo ukrainietei Olenai Starikovai. Atrankoje M. Marozaitė buvo antra (11,316 sek.), o O. Starikova - pirma (11,220 sek.). Jaunimo merginų keirine M. Marozaitė tarp šešių dalyvių buvo ketvirta. Nugalėjo O. Starikova. Vyrų keirino rungties (12 dalyvių) pagrindiniame finale Vasilijus Lendelis finišavo ketvirtas. Nugalėjo ukrainietis Andrejus Vynokurovas. Antras finišavo rusas Pavelas Jakuševskis, o trečias - lenkas Mateuszas Lipa. V. Lendelis laimėjo pirmojo etapo pirmą važiavimą. Lietuvos dviratininkas vyrų sprinto rungtyje (15 dalyvių) taip pat buvo klasifikuotas ketvirtas. V. Lendelis aštuntfinalyje nugalėjo ukrainietį Vladimirą Bučynskį, ketvirtfinalyje - lenką Macejų Bieleckį, o pusfinalyje 0-2 pralaimėjo 2011 metų Europos vicečempionui vokiečiui Maximilianui Levy. Beje, V. Lendelis antrą pusfinalio važiavimą laimėjo, tačiau dėl taisyklių pažeidimo pergalė iš jo buvo atimta. Kovoje dėl trečios vietos V. Lendelis 0-2 pralaimėjo šių metų pasaulio čempionato bronzos medalio laimėtojui Ethanui Mitchellui iš Naujosios Zelandijos. Finale M. Levis 2-1 įveikė A. Vynokurovą. Atrankos varžybose V. Lendelis buvo antras (9,846 sek.), o geriausiai pasirodė I. Mitchellas (9,786 sek.). Jaunimo vaikinų keirine (7 dalyviai) Svajūnas Jonauskas užėmė ketvirtą vietą. Nugalėjo lenkas Patrikas Rajkowskis. S. Jonauskas jaunimo sprinto rungtyje tarp septynių dalyvių buvo šeštas. Jis ketvirtfinalyje pralaimėjo lenkui Mateuszui Milekui. Jaunių vaikinų grupinėse lenktynėse dėl taškų (15 km, 60 ratų) Gedvinas Serafinas tarp 14 dalyvių buvo septintas, o sprinto lenktynėse užėmė 11-ą vietą. Jaunių merginų grupinėse lenktynėse dėl taškų (10 km, 40 ratų) Monika Rastauskaitė tarp 14 dalyvių buvo dešimta, o daugiakovėje pranoko tris varžoves ir užėmė 14-ą vietą.