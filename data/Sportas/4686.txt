Antras finišavo olandas Robertas Gesinkas („LottoNL-Jumbo“, +37 sek.), trečias - prancūzas Guillaume Martinas („Wanty - Groupe Gobert“, +50 sek.). 31-erių lietuvis I. Konovalovas (+37 min. 33 sek.) užėmė 187-ąją vietą. Lenktynių lyderiu išliko britas Christopheris Froome'as („Sky“). Antrą vietą užima jo tautietis ir komandos draugas Geraintas Thomasas (+12 sek.). I. Konovalovas (+1:02.47) bendrojoje įskaitoje nukrito į 183-ią poziciją. Iš viso klasifikuoti 193 dviratininkai. Lenktynės, kurias sudaro 21 etapas, baigsis liepos 23 dieną Paryžiuje. Italijoje vykstančių 28-ųjų moterų dviračių lenktynių „Giro d'Italia“ devintame etape lietuvė Rasa Leleivytė („Aromitalia Vaiano“) užėmė 13-ą vietą. Laimėjo italė Marta Bastianelli („Ale Cipollini“). Ji 122,3 km nuvažiavo per 3 val. 5 min. 9 sek. Nugalėtojos laikas įskaitytas 2-52 vietas užėmusioms dviratininkėms. Lenktynių lydere išliko olandė Anna van der Breggen („Boels-Dolmans“), kuri devintame etape finišavo 20-a. R. Leleivytė (+11 min. 43 sek.) bendrojoje įskaitoje iš 32-os pozicijos pakilo į 31-ą. Lenktynes tęsia 136 dviratininkės. Dešimties etapų lenktynės baigsis sekmadienį.