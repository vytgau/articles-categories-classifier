Vokietijos dviratininkas laimėjo antrą etapą iš eilės ir penktą šių metų lenktynėse. Nugalėtojo laikas įskaitytas 2-135 vietas užėmusiems dviratininkams. Antras finišavo olandas Dylanas Groenewegenas („LottoNL-Jumbo“), o trečias buvo norvegas Edvaldas Boassonas Hagenas („Dimension Data“). Lenktynių lyderiu išliko britas Christopheris Froome'as („Sky“). Jis etape finišavo 27-as. Antrą vietą bendrojoje įskaitoje užima italas Fabio Aru („Astana“, +18 sek.), o trečias yra prancūzas Romainas Bardet („AG2R La Mondiale“, +51 sek.). Iš viso klasifikuoti 179-yni dviratininkai. Lenktynės, kurias sudaro 21-as etapas, baigsis liepos 23-ią dieną Paryžiuje.