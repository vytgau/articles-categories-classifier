Aštuntą kartą Vimbldone triumfavusio ir nė vieno seto nepralaimėjusio R. Federerio įskaitoje yra 6 545 taškai. Lyderiu liko škotas Andy Murray (7 750), o antras rikiuojasi ispanas Rafaelis Nadalis (7 465). „Šiame turnyre aš nepralaimėjau nė seto ir iškovojau nugalėtojo taurę. Žinoma, tai tikra magija. Marinas (Čiličius) taip pat puikiai žaidė čia dvi savaites. Ir jį sveikinu su puikiu pasiekimu. Tia nuostabus momentas visai mūsų šeimai“, – savo pergalę komentavo R. Federeris. Federer answers history's call to rewrite #Wimbledon record books: https://t.co/Ef6AhXCjMW pic.twitter.com/clKYeVcQrS — Wimbledon (@Wimbledon) July 16, 2017 Vimbldono turnyro finalininkas kroatas Marinas Čiličius (5075 tšk.) išliko šeštas. Pajėgiausias Lietuvos tenisininkas 27-erių metų Ričardas Berankis su 280 taškų pakilo į 189-ą vietą (iš 196-os). 25-erių metų Laurynas Grigelis (218 tšk.) iš 251-os pozicijos pakilo į 236-ą, o 22-ejų metų Lukas Mugevičius (93 tšk.) iš 412-os vietos nukrito į 427-ą. ATP reitingas (skliaustuose – ankstesnė vieta): 1. (1) Andy Murray (D. Britanija) – 7,750 taškų; 2. (2) Rafael Nadal (Ispanija) – 7,465; 3. (5) Roger Federer (Šveicarija) – 6,545; 4. (4) Novak Djokovič (Serbija) 6,325; 5. (3) Stan Wawrinka (Šveicarija) – 6,140; 6. (6) Marin Čilič (Kroatija) – 5,075; 7. (8) Dominic Thiem (Austrija) – 4,030; 8. (9) Kei Nishikori (Japonija) – 3,740; 9. (7) Miloš Raonič (Kanada) – 3,310; 10. (11) Grigor Dimitrov (Kanada) – 3,160; ... 189. (196) Ričardas Berankis (Lietuva) – 280; .. 236. (251) Laurynas Grigelis (Lietuva) - 218; ... 427. (412) Lukas Mugevičius (Lietuva) - 93; ... 1487. (1496) Julius Tverijonas (Lietuva) - 2; ... 1637. (1635) Tadas Babelis (Lietuva) - 2; ... 1678. (1675) Tadas Tarasevičius (Lietuva) - 1; ... 1678. (1675) Aleksas Tverijonas (Lietuva) - 1; ... 2002. (2011) Robertas Vrzesinskis (Lietuva) - 1. Moterų teniso asociacija (WTA) pirmadienį taip pat paskelbė geriausių žaidėjų naują sąrašą. Į pirmą vietą iš trečios pakilo 25-erių metų čekė Karolina Pliškova (6 855 taškai). Antrą vietą užima rumunė Simona Halep (6 670), o trečia yra buvusi reitingo lyderė vokietė Angelique Kerber. Vimbldono čempionė ispanė Garbine Muguruza (5 975) šoktelėjo į 5-ą vietą iš 15-os. 22-ejų metų lietuvė Joana Eidukonytė tarp klasifikuotų tenisininkių jau nepatenka. 20-metė Latvijos atstovė Jelena Ostapenko (3530 tšk.) iš 13-os vietos pakilo į 12-ą, o jos kita Latvijos tenisininkė 27-erių metų Anastasija Sevastova (2235 tšk.) iš 19-os pozicijos šoktelėjo į 17-ą. 21-erių metų estė Anett Kontaveit (1505 tšk.) iš 38-os vietos pakilo į 32-ą. WTA reitingas (skliaustuose – ankstesnė vieta): 1. (3) Karolina Pliškova (Čekija) - 6 855 taškai; 2. (2) Simona Halep (Rumunija) - 6 670; 3. (1) Angelique Кerber (Vokietija) - 5 975; 4. (7) Johanna Konta (D. Britanija) - 5 110; 5. (15) Garbine Muguruza (Ispanija) - 4 990; 6. (5) Elina Svitolina (Ukraina) - 4 935; 7. (6) Caroline Wozniacki (Danija) - 4 780; 8. (8) Svetlana Kuznecova (Rusija) - 4 500; 9. (11) Venus Williams (JAV) - 4 461; 10. (10) Agneszka Radwanska (Lenkija) - 3 985; ... Joana Eidukonytė (Lietuva) – neklasifikuota.