A grupės lyderiui „Manchester United“ būtų užtekę lygiųjų Šveicarijoje, kad užsitikrintų pirmąją vietą, tačiau Jose Mourinho auklėtiniai dukart sudrebinę varžovų vartus antrąją dvikovos dalį iniciatyvą atidavė aikštės šeimininkams. „Basel“ tuo pasinaudojo taip, kad kažką pakeisti „raudoniesiems velniams“ tiesiog neliko laiko. Vienintelį įvartį 89-ą minutę pelnė Michaelas Langas. Viltis prasibrauti į kitą etapą išsaugojo ir Maskvos CSKA komanda, namie 2:0 įveikusi „Benficą“. Paskutinio turo rungtynėse gruodžio 5-ą dieną „Basel“ (9) žais su „Benfica“ (0), o „Manchester United“ (12) Maskvoje su CSKA (9). ⏰ RESULTS! ⏰ Barcelona join Chelsea in the last 16 👏👏👏#UCL pic.twitter.com/quXTuaLVfu — ★ #TeamOfTheYear ★ (@ChampionsLeague) November 22, 2017  B grupėje vietas aštuntfinalyje anksčiau užsitikrinusios PSG ir Miuncheno „Bayern“ komandos įtvirtino savo pranašumą. PSG savo aikštėje triuškinamai net 7:1 (4:1) nugalėjo Glazgo „Celtic“ futbolininkus. Čia po du įvarčius pelnė abu puolimo lyderiai Neymaras ir Edinsonas Cavani. Paryžiaus klubas pagerino grupių etapo rezultatyvumo rekordą. 24 įvarčius pelnę PSG futbolininkai vidutiniškai per rungtynes varžovų vartų tinklą skrodžia 4,8 karto. Prancūzų ekipa, likus vienam turui, pagerino grupių etapo rekordą. Iki šiol jis – 21 įvartis – priklausė Dortmundo „Borussia“ klubui (2016-2017 metų sezone). Daugkartiniai Vokietijos čempionai išvykoje 2:1 (0:0) palaužė „Anderlecht“ komandos pasipriešinimą. Pergalingą įvartį pelnė Corentinas Tolisso. Paskutinėse B grupės rungtynėse gruodžio 5-ą dieną „Bayern“ (12) savo aikštėje susigrums su PSG (15) ir mėgins „grąžinti skolą“, o „Celtic“ (3) Glazge žais su „Anderlecht“ (0). C grupės lyderei „Romai“ iššūkį metęs Madrido „Atletico“ klubas trečiadienį savo aikštėje tik antrame kėlinyje pramušė varžovų gynybą. Vieno gražiausių šio sezono įvarčio autoriumi tapęs Antoine'as Griezmannas įspūdingai pusiau per save pasižymėjo 69-ą minutę. 83-ą minutę antrą geltonąją kortelę gavo ir iš aikštės buvo pašalintas „Romos“ žaidėjas Bruno Peresas – aikštės šeimininkai netruko tuo pasinaudoti. Antrąjį įvartį 85-ą minutę „Atletico“ komandai pelnė Kevinas Gameiro. „Qarabag“ ekipą išvykoje 4:0 sutriuškinęs „Chelsea“ klubas tapo grupės lyderiu ir užsitikrino vietą tarp 16 stipriausių turnyro komandų. Paskutinėse C grupės rungtynėse „Roma“ (8) mėgins atsitiesti ir žengti į kitą etapą dvikovoje su „Qarabag“ (2), o „Chelsea“ (10) savo aikštėje susigrums su „Atletico“ (6). D grupėje rungtynės Turine tarp „Juventus“ ir „Barcelonos“ baigėsi be įvarčių. Tašką gavę katalonai užsitikrino vietą Čempionų lygos aštuntfinalyje. Kitose rungtynėse „Olympiacos“ futbolininkus savo aikštėje 3:1 įveikęs „Sporting“ klubas išsaugojo galimybes prasibrauti į kitą etapą. Paskutinėse D grupės rungtynėse gruodžio 5-ą dieną „Juventus“ (8) išvykoje žais su „Olympiacos“(1), o „Barcelona“ (11) namie – su „Sporting“ (7). Vietas UEFA čempionų lygos aštuntfinalyje jau užsitikrino šios komandos: „Barcelona“, Miuncheno „Bayern“, „Bešiktaš“, „Chelsea“, „Manchester City“, „Paris-Saint Germain“, Madrido „Real“ ir „Tottenham Hotspur“. Čempionų lygoje dalyvauja 32 komandos, suskirstytos į aštuonias grupes. Į atkrintamąsias varžybas - aštuntfinalį - pateks po dvi geriausias grupių ekipas. Finalas vyks Kijeve (Ukraina) kitų metų gegužės 26 dieną. Visi trečiadienio Čempionų lygos rungtynių rezultatai A grupė Maskvos CSKA 2 – 0 „Benfica“ 13' [1 – 0] Georgijus Ščenikovas 56' [2 – 0] Jardelas (į savus vartus) „Basel“ 1 – 0 „Manchester United“ 89' [1 – 0] Michaelas Langas B grupė „Anderlecht“ 1 – 2 Miuncheno „Bayern“ 51' [0 – 1] Robertas Lewandowskis 63' [1 – 1] Sofiane'as Hanni 77' [1 – 2] Corentinas Tolisso „Paris Saint Germain“ 7 – 1 „Celtic“ 1' [0 – 1] Moussa Dembele 9' [1 – 1] Neymaras 22' [2 – 1] Neymaras 28' [3 – 1] Edinsonas Cavani 35' [4 – 1] Kylianas Mbappe 75' [5 – 1] Marco Verratti 79' [6 – 1] Edinsonas Cavani 80' [7 – 1] Danielis Alvesas C grupė „Qarabag“ 0 – 4 Londono „Chelsea“ 19' [raudonoji kortelė] Rašadas Farhadas Sadygovas („Qarabag“) 21' [0 – 1] Edenas Hazardas (11 m b.) 36' [0 – 2] Willianas 73' [0 – 3] Cescas Fabregas 85' [0 – 4] Willianas Madrido „Atletico“ 2 – 0 „Roma“ 69' [1 – 0] Antoine'as Griezmannas 83' [raudonoji kortelė] Bruno Peresas („Roma“) 69' [2 – 0] Kevinas Gameiro D grupė Turino „Juventus“ 0 – 0 „Barcelona“ „Sporting“ 3 – 1 Pirėjo „Olympiacos“ 40' [1 – 0] Basas Dostas 43' [2 – 0] Bruno Cesaras 66' [3 – 0] Basas Dostas 86' [3 – 1] Vadisas Odjidja-Ofoe