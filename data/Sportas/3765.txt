Pirmas dalykas, ką aš pakeisčiau būtų treneris. A. Wengeras atliko puikų darbą, bet dabar kažkas kitas turėtų bandyti laimę šiose pareigose“, – sakė verslininkas. A. Dangote neabejoja, kad jam pavyks įkalbėti du kitus akcininkus parduoti klubą. Amerikiečiui Stanui Kronke priklauso 67 proc. akcijų, o Ališerui Usmanovui iš Rusijos – 30 proc. Jei jiems pateiksime tinkamą pasiūlymą, esu tikras, jie pasitrauks. Mes jiems pasiūlysime tai, ką jie išgirdę realiai pradės mąstyti apie pasitraukimą iš klubo. Tada mes viską baigsime ir mums viskas pavyks“, – kalbėjo A. Dangote. A. Wengeras treniruoją klubą „Arsenal“ nuo 1996 metų. Per tą laiką „kanonieriai“ tris kartus tapo Anglijos čempionais ir po 7 sykius iškovojo šalies taurę ir Supertaurę. Praėjusį 2016-2017 metų sezoną „Arsenal“ aistruoliai nuolat reikalavo prancūzo atsistatydinimo. A. Dangote – pats turtingiausias Afrikos žmogus. „Bloomberg“ jo turtą vertina 11,1 mldr. JAV dolerių.