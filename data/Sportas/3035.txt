33-ejų metų ispanas su Katalonijos ekipos marškinėliais ant vejos jau yra pasirodęs 639 kartus. Tai – antras geriausias visų laikų klubo pasiekimas. Saugas per savo karjerą taip pat yra įmušęs 55 įvarčius. „Barca“ A. Iniestą į savo jaunimo akademiją prisiviliojo dar 1996-aisiais, kai futbolininkas buvo vos 12-os. Po šešerių metų jis jau debiutavo pagrindinėje komandoje, su kuria yra laimėjęs 8 Ispanijos čempiono titulus ir 4 UEFA Čempionų lygos taures. Kapitono pareigas nuo 2015 metų užimantis A. Iniesta kartu su Lioneliu Messi dalijasi įspūdingu „Barcelonos“ rekordu – su klubu laimėjo net 30 trofėjų.