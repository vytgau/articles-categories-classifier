Susitikime Lietuvos treneris Rimantas Viktoravičius į aikštę išleido nepasikeitusį vienuoliktuką nuo pirmųjų rungtynių trečiadienį. Tuomet lietuvės pralaimėjo dvikovą 1:2. Šiose rungtynėse netrūko įtemptos kovos ir aistrų. 30-ąją minutę moldavės likti dešimtiese, kai už grubų elgesį iš aikštės buvo pašalinta Ludmila Andone. Lietuvės kiekybinį pranašumą turėjo daugiau nei pusvalandį, bet per jį produktyviai užbaigti atakų komandai nepavyko. Geriausias progas pasižymėti turėjo Dovilė Gailevičiūtė ir Lijana Gedminaitė, bet abiejų futbolininkių smūgiai tikslo nepasiekė. Po pertraukos Lietuva žaidė taip pat aktyviai, bet nuo 63-ios minutės Ugnė Šmitaitė užsidirbo antrą geltoną kortelę ir turėjo palikti aikštę. Tai atvėrė galimybių varžovėms ir jos pralaužė ledus 79-ą minutę - pasižymėjo Carolina Tabur. Visgi tai dar nebuvo viskas – lietuvės nesiruošė pasiduoti ir sugebėjo išlyginti rezultatą tiksint paskutinėms minutėms. Po Algimantės Mikutaitės pakelto kampinio Liucija Vaitukaitytė tiksliai smūgiavo galva. Rungtynės baigėsi lygiosiomis 1:1, o artimiausios Lietuvos rinktinės dvikovos laukia Baltijos taurėje.