Lietuvos komandos sudėtyje po paskutinių rungtynių Danijoje įvyko keli pasikeitimai. Rinktinės gretose pasirodė Ričardas Šveikauskas ir Rimvydas Sadauskas, Edvinas Kloniūnas, Skirmantas Rakauskas, Domanta Antanavičius ir Ernestas Mickevičius. Abu įvarčius lenkai įmušė po pertraukos – 62 min. kraštu į baudos aikštelę įsiveržęs Pawelas Tomczykas smūgiavo į artimą kampą ir kamuolys įlėkė į tinklą. 78 min. po perdavimo iš gilumos Justas Lasickas atsidūrė vienas prieš vartininką, tačiau bandydamas permesti per jį kamuolį mušė šalia vartų. Po poros minučių lenkai padvigubino persvarą – tiksliu smūgiu iš dešinio krašto pasižymėjo K. Michalakas. Preliminari rungtynių statistika U-21 Lietuva – Lenkija 0:2 (0:0) Gargždų miesto stadionas, 872 žiūrovai Teisėjas – Stavros Mantalos (Graikija) Įvarčiai: 62 min. Pawel Tomczyk, 80 min. Kondrad Michalak (Lenkija); Pašalinimas: 86 min. Domantas Antanavičius (Lietuva) Lietuva: Edvinas Gertmonas, Ričardas Šveikauskas, Rimvydas Sadauskas (62 min.Sigitas Olberkis), Dominykas Barauskas, Edvinas Kloniūnas (71 min. Daniel Romanovskij), Domantas Šimkus, Skirmantas Rakauskas, Domantas Antanavičius, Justas Lasickas, Eligijus Jankauskas (78 min. Edgaras Dubickas), Ernestas Mickevičius. Mūsų šalies futbolininkai po trejų rungtynių turi 3 taškus ir 3 grupėje tarp šešių komandų užima ketvirtąją vietą. Lenkai su 7 taškais po 3 mačų yra antri, pirmauja visas 4 rungtynes laimėjusi Danija (12 taškų). Kitas rungtynes lietuviai žais lapkričio 14 dieną svečiuose su Gruzijos futbolininkais. Europos jaunimo futbolo čempionato atrankoje dalyvauja 54 komandos, suskirstytos į devynias grupes. Grupių nugalėtojos iškart pateks į finalinį turnyrą, o keturios geriausios iš antrąsias vietas užimsiančių ekipų dėl likusių dviejų kelialapių kovos atkrintamosiose varžybose.