Antrąją vietą užima olandai (3 aukso, 2 sidabro, 2 bronzos), trečiąją – norvegai (2 aukso, 4 sidabro ir 3 bronzos). Norvegija yra daugiausiai medalių iškovojusi šalis. Olimpinius medalius jau iškovojo 17 šalių sportininkai (aukso – 9). Pjongčango olimpinėse žaidynėse iš viso bus išdalinti 102 medalių komplektai. Pjongčango žiemos olimpinių žaidynių moterų greitojo čiuožimo 1500 m distancijos varžybas pirmadienį laimėjo olandė Ireen Wust. Penktąjį kartą olimpine čempione tapusi 31-erių metų čiuožėja distanciją įveikė per 1 min. 54,35 sek. ir 0,2 sek. pranoko sidabro medalį pelniusią 23-ejų metų japonę Miho Takagi. I. Wust tapo pirmąja čiuožėja, olimpinėse žaidynėse iškovojusia dešimt medalių. Trečiąją ir ketvirtąją vietas užėmė dar dvi Olandijos čiuožėjos – 28-erių metų Marrit Leenstra (+0,91 sek.) ir 26-erių metų Lotte van Beek (+0,92 sek.). Sočio žaidynėse L. van Beek buvo trečia, o M. Leenstra – ketvirta. Šioje rungtyje dalyvavo 27 čiuožėjos. 12FEB Speed Skating - Ladies' 1,500m 2/12 스피드 스케이팅 - 여자 1,500m Gold🥇 WUST Ireen / NED🇳🇱 Silver🥈 TAKAGI Miho / JPN🇯🇵 Bronze🥉 LEENSTRA Marrit / NED🇳🇱 Congratulations.🎉 축하합니다!! pic.twitter.com/4RVAwd6lyQ— PyeongChang 2018 (@pyeongchang2018) February 12, 2018  Žiemos olimpinių žaidynių moterų ledo ritulio turnyro B grupėje pirmadienį antrąsias pergales iškovojo Švedijos ir Šveicarijos rinktinės. Švedės antrojo turo rungtynėse net 8:0 (4:0, 1:0, 3:0) nugalėjo jungtinę Pietų ir Šiaurės Korėjos komandą, o Sočio olimpinių žaidynių bronzos medalių laimėtojos šveicarės 3:1 (0:0, 2:0, 1:1) įveikė Japonijos ledo ritulininkes. Olimpiniame moterų ledo ritulio turnyre dalyvauja aštuonios komandos. A grupėje žaidžia Kanados, JAV, Suomijos ir Rusijos rinktinės. VICTOIRE POUR NOS HOCKEYEUSES! Viertelfinale wir kommen! 💪 #Frauennati #SUI #Allin4PyeongChang pic.twitter.com/5aAFcGfQJD— Swiss Ice Hockey (@SwissIceHockey) February 12, 2018 Olimpinių žaidynių moterų šuolių nuo tramplino varžybas pirmadienį laimėjo norvegė Maren Lundby. 23-ejų metų pasaulio taurės varžybų lyderė surinko 264,6 taško. Norvegė pirmuoju bandymu nuskriejo 105,5 m, o antruoju – 110 m. Sidabro medalį iškovojo 2012 metų jaunimo olimpinių žaidynių vicečempionė 21-erių metų vokietė Katharina Althaus (252,6 tšk.), o bronzos – 21-erių metų japonė Sara Takanashi (243,8 tšk.). Sočio olimpinių žaidynių ir pasaulio čempionė vokietė Carina Vogt (227,9 tšk.) užėmė penktąją vietą. Varžybose dalyvavo 35 sportininkės. 12FEB Ski Jumping - Ladies' Normal Hill Individual Gold🥇LUNDBY Maren / NOR🇳🇴 Silver🥈ALTHAUS Katarina / GER🇩🇪 Bronze🥉TAKAHASHI Sara / JPN🇯🇵 Congratulations.🎉 pic.twitter.com/VT0TNPUUtP— PyeongChang 2018 (@pyeongchang2018) February 12, 2018