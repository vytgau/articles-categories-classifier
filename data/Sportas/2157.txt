Cristiano Ronaldo prieš mačą pademonstravo „Santiago Bernabeu“ stadionui savo penkis „Ballon d‘Or“ apdovanojimus, o netrukus pradėjo „Sevilla“ triuškinimą. „Karališkasis“ klubas pervažiavo varžovus net 5:0. Visi įvarčiai buvo pelnyti dar pirmajame kėlinyje: du iš jų pelnė C. Ronaldo, po vieną – Nacho, Toni Kroosas ir devyniolikmetis gynėjas Achrafas Hakimi.  Antroje „La Liga“ turnyrinės lentelės vietoje ir toliau laikosi „Valencia“ klubas, kuris Simone Zaza ir Danielio Parejo įvarčių dėka namuose 2:1 pranoko Vigos „Celta“.  „La Liga“ rezultatai: „Getafe“ 0 – 0 „Eibar“ „Real“ 5 – 0 „Sevilla“ „Deportivo“ 1 – 0 „Leganes“ „Valencia“ 2 – 1 „Celta“ Italijos čempionate šeštadienį palankaus rezultato sulaukė „Napoli“ komanda, kurios pagrindinės konkurentės Turino „Juventus“ ir Milano „Inter“ ekipos sužaidė lygiosiomis 0:0. Geriausius šansus šiame susitikime turėjo „Senosios senjoros“ puolėjas Mario Mandžukičius, tačiau šansų paversti įvarčiais kroatui nepavyko. Šiuo metu pirmaujantys „Inter“ turi 40, o „Juventus“ – 38 taškus. 38 taškus turi ir „Napoli“ ekipa, kuri yra sužaidusi vienu maču mažiau. „Serie A“ rezultatai: „Cagliari“ 2 – 2 „Sampdoria“ „Juventus“ 0 – 0 „Inter“ Tuo metu Prancūzijoje eilinę pergalę pasiekė „PSG“ futbolininkai, kurie Angelio Di Maria, Javiero Pastore ir Kyliano Mbappe įvarčių dėka namuose 3:1 pranoko „Lille“. Įspūdingai vakaras susiklostė antrąją vietą pirmenybėse užimančiai „Monaco“ ekipai, kuri sugebėjo išsikapstyti iš sudėtingos situacijos ir namuose iškovoti pergalę 3:2 prieš „Troyes“. Iki 70-osios minutės „Monaco“ atsilikinėjo 0:2, tačiau tuomet varžovai įsimušė į savo vartus, o paskutiniosiomis susitikimo minutėmis didvyriu tapo Guido Carrillo, 85-ąją ir 88-ąją minutę pelnęs dublį ir išplėšęs savo klubui pergalę. „Monaco“ nuo pirmaujančių „PSG“ futbolininkų turnyrinėje lentelėje atsilieka 9 taškais. „Ligue 1“ rezultatai: „PSG“ 3 – 1 „Lille“ „Angers“ 1 – 1 „Montpellier“ „Guingamp“ 4 – 0 „Dijon“ „Metz“ 1 – 1 „Rennes“ „Monaco“ 3 – 2 „Troyes“ „Toulouse“ 2 – 0 „Caen“