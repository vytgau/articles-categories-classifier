Futbolininkas šeštadienį taps kaulų čiulpų donoru ir tokiu būdu padės leukemija sergančiam pacientui, skelbia bbc.com. 26-erių vokietis priklauso Brėmeno „Werder“ klubui, o šis puolėją paskolino Olandijos „VVV-Venlo“ ekipai. Vokietis ne atsitiktinai taps donoru: jo kaulų čiulpuose esančių kamieninių ląstelių struktūra yra labai panaši į sergančio žmogaus, o tai labai retas atvejis, tad ši situacija yra išties ypatinga. Futbolininko kamieninės ląstelės bus transplantuotos ūmine leukemija sergančiam žmogui. Tai – šansas įveikti sunkią ligą. Futbolininkas dar prieš septynerius metus tapo kraujo donoru ir buvo įrašytas į kaulų čiulpų donorų registrą, jis šią savaitę praleido treniruotes ir į rikiuotę grįš po šio savaitgalio. 🇬🇧 | Lennart Thy may save a life. Our striker will not train this week and is not available to play against PSV this Saturday. The reason is remarkable! Read all about it on our website: https://t.co/bQ97qOR4zH. pic.twitter.com/mRwanbSNHj— VVV-Venlo (@vvvvenlo) March 12, 2018 