Šių varžybų istorijoje Vokietija iškovojo antrą titulą. Pirmąjį kartą vokiečiai triumfavo 2009 metais. Tuomet rinktinėje žaidė šeši būsimi pasaulio čempionai. Lenkijoje vykusio Europos jaunimo iki 21 metų čempionato finalas, kurį stebėjo per 14 tūkst. žiūrovų, klostėsi itin įtemptai. Stefano Kuntzo auklėtiniai 40-ą minutę po M. Weiserio įvarčio galva sugebėjo išsiveržti į priekį.  Po pertraukos ispanai užgulė varžovų vartus, tačiau vokiečių gynyba buvo geležinė. Atlaikę šturmo bangą vokiečiai sugebėjo vėl išlyginti žaidimą ir netrukus triumfavo. „Beprotybė. Neįtikėtinos rungtynės. Dar niekuomet nemačiau, kad komanda tai kovotų“, – po pergalės kalbėjo finalo didvyris M. Weiseris. Treneris S. Kuntzas pridūrė: „Nepaprastai džiaugiuosi už rinktinę. Laimėjome tikrai pelnytai“. Rungtynės Vokietija 1 – 0 Ispanija 40' [1 – 0] Mitchellas Weiseris 