Aktyviausią bendruomenę pasveikino Lietuvos prezidentė Dalia Grybauskaitė, „Velomaratono“ globėja. Kėdainių atstovams buvo įteikti specialūs „LT Identity“ marškinėliai su prezidento herbu. Apdovanojimą įteikė „Velomaratono“ sumanytojas Benediktas Vanagas. Gausiausia komanda tapo ERGO draudimo grupė – 182 dalyviai. Antrąją vietą užėmė SEB (42), trečiąją – Susisiekimo ministerijos (37). Iš viso „Velomaratone“ dalyvavo beveik 10 tūkstančių žmonių. Jie mynė dviračius, važiavo paspirtukais, riedlentėmis ir riedučiais. 