Įspūdingą 12-os raundų dvikovą tarp kazacho ir meksikiečio vertino trys ringo arbitrai. Daugiausiai šurmulio sukėlė Adalaidės Byrd teisėjavimas, kurį kritikai tiesiai šviesiai įvardino kaip korupciją bokse. Bendru sprendimu arenoje nuskambėjo vienas žodis – lygiosios. G. Golovkinas savo 38-oje profesionalaus bokso dvikovoje pirmą kartą ringą paliko nebūdamas nugalėtoju, tačiau išsaugojo savo planetos čempiono diržus pagal WBC, WBA ir IBF versijas. Abu boksininkai iš karto po renginio paskelbė esą pasirengę pakartoti dvikovą.  „Man svarbiausia, kad čempiono diržai liktų pas mane. Ir aš vis dar esu čempionas, – daugiau nei 22 tūkst. žiūrovų arenoje po kovos kalbėjo G. Golovkinas. – Visuose raunduose dariau spaudimą varžovui“. Tuo metu pasaulio čempionas pagal WBO organizacijos versiją S. Alvarezas buvo kitos nuomonės: „Iš pradžių norėjau pažiūrėti, ką jis sugeba. Manau, kad laimėjau aštuonis raundus“. Iš karto po 12-o raundo pabaigos abu kovotojai iškėlė rankas į viršų ir elgėsi taip, lyg būtų tapę nugalėtojais. Jiems plojo įspūdingą atakuojančio ir agresyvaus bokso spektaklį stebėję žiūrovai.  „Tai buvo viena geriausių kovų, kokias matėme per pastaruosius metus“, – teigė buvęs pasaulio čempionas, o dabar vadybininkas Oscaras De La Hoya. Tačiau išgirdę teisėjų verdiktą visi buvo šokiruoti. A. Byrd pergalę taškais 118:110 atidavė meksikiečiui, Dave'as Moretti nugalėtoju 115:113 paskelbė kazachstanietį, o Donas Trella pasiūlė lygiąsias – 114:114. Лучшие моменты боя Головкин - Альваресpic.twitter.com/qDBMqscTkh — Бокс/MMA (@boxing_mma_se) September 17, 2017  Būtent A. Byrd vertinimas sukėlė nepasitenkinimo bangą. „Ji yra nepaprastai gera ringio teisėja, tačiau visiems pasitaiko bloga diena. Ji kovą matė kitaip, taip kartais nutinka“, – ginti puolamos A. Byrd stojo Atletų komisijos vadovas Bobas Bennettas. Teisėjų sprendimu stebėjosi tokios bokso legendos kaip Manny Pacquiao ir Lennoxas Lewisas, sirgaliai ir ekspertai socialinėje erdvėje kalbėjo apie itin prastą teisėjavimą ir netgi vagystę. Jų nuomone, ringe neabejotinai pranašesnis buvo G. Golovkinas. The world knows #andstill Thanks to all my fans from all over the world for your support. It means a lot for me. pic.twitter.com/o7t3m2sA8H— Gennady Golovkin (@GGGBoxing) September 17, 2017  Did they bring these judges over from Australia? 😂 #CaneloGGG— Manny Pacquiao (@mannypacquiao) September 17, 2017 Both fighters can hold their heads high tonight but this fight wasn't close to a draw! #canelovsggg— Lennox Lewis (@LennoxLewis) September 17, 2017 Hey folks there is 1 way to truly win a boxing match kO! No crying over decisions please. Goes 12,a beauty contest.— George Foreman (@GeorgeForeman) September 17, 2017 Mannn that decision was a terrible decision! @GGGBoxing won! @Canelo held his ground but GGG won more rounds! Seriously!— ClaressaT-rexShields (@Claressashields) September 17, 2017