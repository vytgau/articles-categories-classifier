Pergalingą įvartį 41-ąją min. pelnė Maximas Noreau. Pusfinalyje kanadiečiai žais su Vokietijos ekipa. Vokietijos ledo ritulininkai ketvirtfinalyje po dramatiškos kovos ir pratęsimo 4:3 (2:0, 0:0, 1:3; 1:0) pateikė staigmeną nugalėdami olimpinę vicečempionę Švedijos rinktinę. Vokiečiai šiose rungtynėse du kartus pirmavo dviejų įvarčių skirtumu (2:0 ir 3:1), bet trečiojo kėlinio pabaigoje švedai sugebėjo išlyginti rezultatą. Vis dėlto jau antrąją pratęsimo minutę (62 min.) pergalingą įvartį pelnė vokietis Patrickas Reimeris. Kitus įvarčius vokiečiams pelnė Christianas Ehrhoffas (14), Marcelis Noebelsas (15) bei Dominikas Kahunas (49). Švedijos komandoje pasižymėjo Antonas Landeras (47), Patrikas Hersley'is (50) bei Mikaelis Wikstrandas (52).  Kitame pusfinalyje susitiks Olimpinių atletų iš Rusijos ir Čekijos komandos. Abu pusfinaliai vyks penktadienį: pirmi 9 val. 40 min. grumsis čekai su rusais, antri – 14 val. 10 min. kanadiečiai su vokiečiais.