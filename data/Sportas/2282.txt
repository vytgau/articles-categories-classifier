Kiekvieną savaitę aukcione bus pristatyta vis daugiau prekių futbolo gurmanams. Žinomų futbolininkų marškinėliai, sporto bateliai, kamuoliai, vakarienė su futbolo įžimybe – visa tai yra puiki Kalėdinė dovana futbolo mėgėjui. Organizatoriai atkreipia dėmesį, kad pradinė daiktų kaina nėra nustatoma. Kiekvienas gali siūlyti tokią pinigų sumą, kurią norėtų paaukoti „Vilnius social club“ futbolo programai. „Vilnius social club“ futbolo programą pradėjome 2013 metais. Iš pradžių dirbome su 15 vaikų grupe, o šiame, sezone nemokamas futbolo treniruotes lanko net 60 vaikų, augančių sudėtingoje aplinkoje. Futbolas yra puiki priemonė ugdyti socialinius įgūdžius, mokytis dirbti komandoje, valdyti savo emocijas, savo elgesį ir pagarbiai bendrauti su kitais žmonėmis“, – pasakoja Vilnius social club įkūrėjas Cedric Raffier. Alternatyvų paramos aukcioną organizuoja Alternatyvus Futbolo Klubas (AFK) ir Vilnius Social Club. Aukcionas yra interaktyvus ir veiks Facebook nuo lapkričio 25 d. iki gruodžio 22 d. Aukciono naujienas galima sekti šiame puslapyje: facebook.com/paramosaukcionas/. 