Svečiai iš Lietuvos jau 18-ą min. pirmavo, kai po perdavimo iš aikštės gilumos K. Laukžemis varžovų baudos aikštelėje suklaidino kelis gynėjus ir smūgiavo, o kamuolį į vartus nukreipė O. Verbickas – 1:0. Vėliau „Sūduva“ patikimai gynėsi ir iki pertraukos išsaugojo minimalų savo pranašumą. Antrame kėlinyje aikštės šeimininkams mūsiškiai sąmoningai atidavė iniciatyvą ir pavojingai kontratakavo. 75-ą min. K. Laukžemis pasinaudojo proga, pakartojo nuo vartininko po tolimo smūgio atšokusį kamuolį, įmušė antrą komandos įvartį – 2:0. Ваш браузер не поддерживает iframe. „Sūduva“ prieš antrą dvikovą namuose turi solidų pranašumą. Marijampoliečiai atrankos pirmame etape eliminavo Soligorsko ekipą „Šachtior“ iš Baltarusijos (0:0 svečiuose ir 2:1 namuose), o Latvijos atstovai sunkiai įrodė pranašumą prieš „Crusaders“ futbolininkus iš Šiaurės Airijos (1:3 išvykoje ir 2:0 savo aikštėje). Ваш браузер не поддерживает iframe. Rezultatas: „Liepaja“ 0 – 2 „Sūduva“ 18' Ovidijus Verbickas [0 - 1] 75' Karolis Laukžemis [0 - 2] Atsakomas susitikimas po savaitės (liepos 20-ą dieną) Marijampolėje. 2012 metais „Sūduva“ Europos lygos atrankos pirmame etape eliminavo kitą Latvijos ekipą - Rygos „Daugavą“. 