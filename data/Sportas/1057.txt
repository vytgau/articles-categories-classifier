Šių metų Europos čempionė už savo pasirodymą trečiadienį pelnė 82,92 taško. Antrąją vietą užima kita Olimpinių atletų iš Rusijos atstovė, dukart pasaulio bei dukart Europos čempionė 18-metė Jevgenija Medvedeva (81,61 tšk.). Trečia yra 22-ejų metų kanadietė Kaetlyn Osmond (78,87 tšk.). 2014 metų Sočio olimpinių žaidynių bronzos medalininkė italė Carolina Kostner (73,15 tšk.) yra šešta. Varžybas pradėjo 30 čiuožėjų. Laisvąją programą penktadienį atliks 24 sportininkės.