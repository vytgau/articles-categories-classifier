Buvęs AC „Milan“, Madrido „Real“, „Roma“ ir „Juventus“ strategas radijo stočiai RAI pareiškė, kad jo nedomina Italijos rinktinės trenerio postas ir jis žada imtis komentatoriaus rolės, praneša espn.com. Italas praėjusį mėnesį baigė darbą kinų „Jiangsu Suning“ klube. „Aš jau turėjau patirties su Anglijos ir Rusijos rinktinėmis, – sakė F. Capello. – Norėjau dar kartą patreniruoti klubą, bet „Jiangsu“ buvo paskutinis mano darbas futbole. Padariau viską, ko norėjau. Esu patenkintas nuveiktais darbais, o dabar džiaugsiuosi būdamas analitiku. Šiame vaidmenyje būdamas visada laimi.“ Futbolo specialistas atkreipė dėmesį, kad Italijos „Seria A“ lyga stokoja talentų, be to, nemano, kad Čempionų lygos atsakomosiose rungtynėse Turino „Juventus“ ir „Roma“ galėtų sukurti stebuklą rungtynėse atitinkamai su Madrido „Real“ ir „Barcelona“ bei patekti į pusfinalį. „Kai savo gretose turi tokius žaidėjus, kaip Cristiano Ronaldo ar Lionelį Messi, galima sakyti, kad rungtynes pradedi pirmaudamas 1:0. Tai žaidėjai, kurie išsiskiria savo talentu, ne išimtis ir šis sezonas“, – teigė F. Capello. „Nematau daug galimybių Italijos komandoms, nes varžovų gretose – talentai, kuriantys kokybę, kurios mums trūksta“, – pridūrė strategas. F. Capello trenerio karjera paženklinta penkiais Italijos čempionų titulais ir dukart tapo Ispanijos čempionu, be to, su „Milan“ klubu futbolo specialistas 1994 metais į viršų kėlė UEFA Čempionų lygos taurę. Champions League ☑️ European Super Cup ☑️ Serie A ☑️ Coppa Italia ☑️ La Liga ☑️ Fabio Capello has announced his retirement from coaching after 36 years: https://t.co/CSAOiuMK1x pic.twitter.com/6iAy8eFQCW— ESPN FC (@ESPNFC) April 9, 2018 