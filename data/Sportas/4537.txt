Susitikimas truko 2 val. 18 min. R. Federeris, kuris į Vimbldono finalą pateko 11-ą kartą, šiame mače atliko 13 neatremiamų padavimų, o T. Berdychas - devynis. R. Federeris Vimbldono turnyre triumfavo net septynis kartus (2003, 2004, 2005, 2006, 2007, 2009 ir 2012 metais). Jis jau yra 18-ą sykių laimėjęs „Didžiojo kirčio“ serijos turnyrus. "This triumphant year for @rogerfederer continues" He moves into his 11th #Wimbledon singles final without dropping a set... pic.twitter.com/OX1Hh7E1m2 — Wimbledon (@Wimbledon) 14 July 2017  T. Berdychas žaidė 2010 metų Vimbldono finale. Tai buvo jubiliejinė 25-a jų tarpusavio dvikova. Čia aiški yra šveicaro persvara – 19:6. Šį sezoną R. Federeris įveikė čeką Australijos atvirame čempionate ir „Masters“ serijos turnyre Majamyje (JAV). Skaudžiausi R. Federerio pralaimėjimai T. Berdychui buvo 2004 metų Atėnų olimpiados šešioliktfinalyje ir nesėkmės 2010-ų Vimbldono bei 2012-ų „US Open“ ketvirtfinaliuose. Rezultatas: 3-Roger Federer (Šveicarija, ATP-5) – 11-Tomaš Berdych (Čekija, ATP-15) – 7:6 (7:4), 7:6 (7:4), 6:4. The final awaits.@rogerfederer beats Tomas Berdych 7-6, 7-6, 6-4 to move within one win of a record eighth men's singles title#Wimbledon pic.twitter.com/EeyG5yzO5T — Wimbledon (@Wimbledon) 14 July 2017 R. Federerio varžovas finale bus turnyro septinta raketė 28-erių kroatas Marinas Čiličius, kuris ATP reitinge užima 6-ą vietą. Varžybų pusfinalyje penktadienį M. Čiličius įveikė 24-ą pagal pajėgumą Londone 29-erių metų amerikietį Samą Querry (ATP-28) rezultatu 6:7 (6:8), 6:4, 7:6 (7:3), 7:5 ir pirmą kartą karjeroje iškopė į Vimbldono finalą. Vimbldono turnyro prizų fondą sudaro 31,6 mln. svarų sterlingų.