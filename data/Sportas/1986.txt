Nors Vilniuje tarp šeimininkių ir Garliavos merginų galima buvo tikėtis gana atkaklios kovos, tačiau šios prognozės nepasitvirtino ir svečių ekipa pratęsė savo pergalių seriją. Dar nė karto šiame sezone nepralaimėję Kauno raj. merginos vilnietes įveikė rezultatu 49:28. Nuo rungtynių pradžios dominavę garliavietės jau per pirmąjį kėlinį susikrovė solidų 7 įvarčių pranašumą 22:15, o antrajame kėlinyje vedamos Laimos Bernatavičiūtės bei Gretos Rinkevičiūtės čempionės persvarą dar labiau padidino. Metus Kauno rajono merginos užbaigė taip ir nekluptelėjusios Lietuvos moterų lygoje. Jos laimėjo visas 7 žaistas rungtynes ir jau du kartus įveikė principines varžoves – Kauno „ACME – Žalgirį“. Vilnietės turi keturias pergales bei tris pralaimėjimus ir užima trečiąją vietą. „Garliava SM – Cascada“: Laima Bernatavičiūtė ir Greta Rinkevičiūtė po 11, Kamilė Bušaitė 9, Karolina Sparnauskaitė 8, Greta Valatkevičiūtė ir Emilė Aglinskaitė po 3. „Eglė – Šviesa – SM Tauras“: Auksė Sviderskienė, Ugnė Malinauskaitė, Inga Sadauskaitė po 7, Rita Repečkaitė 3, Greta Makovskytė ir Gabrielė Pereklytė po 2. Kauno „ACME – Žalgiris“ savo žiūrovų akivaizdoje nepaliko vilčių Vilniaus „Alandeko Vichy“ merginoms. Kaunietės sutikimą pradėjo spurtu 12:3 ir varžovėms priartėti neleido. Pirmąjį kėlinį šeimininkės laimėjo rezultatu 19:7. Antrajame vilnietės jau lengviau rado būdų kaip pelnyti įvarčius, tačiau stabdyti greitų „ACME – Žalgiris“ atakų jos nepajėgė. Nors skirtumas jau nebeaugo taip greitai kaip pirmajame kėlinyje, Kauno ekipa pasiekė užtikrintą pergalę ir varžoves iš Vilniaus nugalėjo rezultatu 35:18. Abiems ekipoms tai buvo paskutiniosios rungtynės šiais metais Lietuvos moterų lygoje. Kauno „ACME – Žalgiris“ šiuo metu turi 5 pergales bei dvi nesėkmes patirtas prieš Garliavos ekipą ir užima antrąją vietą, o „Alandeko Vichy“ su 3 iškovotais taškais yra ketvirtos. „ACME – Žalgiris“: Martyna Vaitkutė 6, Audinga Kniubaitė, Klaudija Šidlauskytė ir Gerda Trušytė po 4, Austėja Narauskaitė, Laura Žukovaitė ir Simona Kazlauskaitė po 2. „Alandeko Vichy“: Silva Muzikevičiūtė 7, Greta Noreikaitė 4, Aistė Malinauskaitė, Dominika Andronik ir Eglė Burakauskaitė po 2