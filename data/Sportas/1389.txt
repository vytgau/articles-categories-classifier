Vienintelis įvartis buvo pasiektas 67 min., kai po puikaus Lionelio Messio reido ir perdavimo skersai baudos aikštelės griūdamas galva kamuolį į vartus pasiuntė Luisas Suarezas.  Beje, 35 min. katalonų gynėjas Sergi Roberto galėjo išvysti raudoną kortelę, bet teisėjas jo ir šeimininkų pasigailėjo. Atsakomasis komandų mačas bus žaidžiamas po savaitės Valensijoje.  Kitame pusfinalyje kaunasi „Leganes“ ir „Sevilla“ futbolininkai. Pirmas mačas Leganese baigėsi lygiosiomis 1:1.