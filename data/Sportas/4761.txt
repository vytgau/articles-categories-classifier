Argentiniečio atlyginimas nėra įvardijamas, Ispanijos žiniasklaida skelbia, kad jo išpirkos suma siekia 300 mln. eurų. 30-metis argentinietis „Barcelonos“ klube žaidžia nuo 13-os metų amžiaus. „Susitarimas tarp žaidėjo ir klubo jau pasiektas, o parašai ant sutarties bus padėti kitą savaitę, kai L. Messi sugrįš į komandą ir pradės treniruotėse ruoštis naujam sezonui. Klubas nepaprastai patenkintas nauju susitarimu su L. Messi – geriausiu futbolininku istorijoje, kuris visą karjerą žaidė Barselonos komandoje ir vedė komandą į neįtikėtinos sėkmės erą“, – rašoma oficialiame klubo pranešime. Pagal naują susitarimą L. Messi Argentinos klube žais iki 2021-ų birželio 30-os. 🔥 BREAKING 🔥 Leo Messi will remain at @FCBarcelona until 2021.#Messi2021 pic.twitter.com/Ee0KZIse59— FC Barcelona (@FCBarcelona) July 5, 2017  Barselonos ekipos nariu argentinietis tapo 2000-ais, būdamas 13-os metų. Tuomet jis atvyko iš Rosarijo „Newell's Old Boys“ (Argentina) komandos. Pagrindinėje „Barcelonos“ sudėtyje jis debiutavo būdamas 16-os metų, per draugiškas rungtynes su portugalų ekipa „Porto“, o būdamas 17-os jau vilkėjo marškinėlius per oficialias rungtynes su Barselonos klubu „Espanyol“. Per 13-ą sezonų Barselonoje argentinietis pagerino beveik visus klubo rekordus, jis aštuonis kartus laimėjo Ispanijos čempionatą, keturis kartus – UEFA Čempionų lygą, penkis kartus iškovojo Ispanijos taurę, septynis – Ispanijos Supertaurę, tris – Europos Supertaurę ir tris kartus triumfavo pasaulio klubų čempionate. Asmeniškai jis penkis kartus yra gavęs „Ballon D'Or“ apdovanojimą – daugiau nei kuris nors kitas futbolininkas sporto istorijoje. Per 583 Barselonos komandoje sužaistas rungtynes L. Messi yra pelnęs net 506 įvarčius. #Messi2021 + Messi + Football + Barça + History More details: https://t.co/zS9rTcPywx pic.twitter.com/1gtPA3qyCO — FC Barcelona (@FCBarcelona) July 5, 2017 When you hear #Messi is staying at @FCBarcelona four more years #Messi2021 pic.twitter.com/sDvQiBMAGu — FC Barcelona (@FCBarcelona) July 5, 2017