36-erių metų S. Williams paskutinį kartą dalyvavo varžybose prieš metus, kai laimėjo „Grand Slam“ turnyrą Melburne. Amerikietė praėjusią savaitę Abu Dabyje (JAE) sužaidė parodomąjį mačą su latve Jelena Ostapenko, o iškart po jo grįžo į Floridą. „Po žaidimo Abu Dabyje supratau, kad nors ir esu labai arti to, kad sugrįžčiau, tačiau mano sportinė forma dar ne tokia, kokios norėčiau, – sakė S. Williams. – Mano treneris ir komanda visada sakė: „dalyvauk turnyre tik tada, kai esi pasiruošusi eiti iki galo“. Galiu dalyvauti varžybose, tačiau nenoriu tik dalyvauti. Noriu pasirodyti gerai, o tam man reikia dar šiek tiek laiko.