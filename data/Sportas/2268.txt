Kremliuje įvykusios ceremonijos metu paaiškėjo, kad bene labiausiai intriguojančios rungtynės grupių etape vyks tarp 2016 ir 2012 metų Europos čempionų portugalų ir ispanų, kovosiančių B grupėje. Trejos čempionato grupių etapo rungtynės bus žaidžiamos visai greta Lietuvos – Kaliningrade. Ten ginklus surems Ispanijos ir Nigerijos, Serbijos ir Šveicarijos bei Anglijos ir Belgijos komandos. Pirmenybes Maskvos „Lužniki“ stadione pradės Rusijos ir Saudo Arabijos rinktinių dvikova. Šeimininkai rusai A grupe gali būti labai patenkinti – be Saudo Arabijos jiems teks kovoti su Egiptu ir Urugvajumi. B grupėje favoritams ispanams ir portugalams konkurenciją sudarys Iranas ir Marokas, o C grupėje Prancūzija sieks pranokti Peru, Daniją ir Australiją. Dabartiniai pasaulio čempionai vokiečiai F grupėje išmėgins jėgas su Meksikos, Švedijos ir Pietų Korėjos futbolininkais, o vicečempionai argentiniečiai D grupėje kovos su Kroatija, Nigerija ir debiutante Islandija. Anglai ir belgai G grupėje turės perlipti Tuniso ir Panamos barjerą, o Lietuvos kaimynai lenkai H grupėje žais prieš Senegalą, Kolumbiją ir Japoniją. Burtų rezultatai: A grupė: Rusija, Urugvajus, Egiptas, Saudo Arabija B grupė: Portugalija, Ispanija, Iranas, Marokas C grupė: Prancūzija, Peru, Danija, Australija D grupė: Argentina, Kroatija, Islandija, Nigerija E grupė: Brazilija, Šveicarija, Kosta Rika, Serbija F grupė: Vokietija, Meksika, Švedija, Pietų Korėja G grupė: Belgija, Anglija, Tunisas, Panama H grupė: Lenkija, Kolumbija, Senegalas, Japonija Here they are! The groups for the 2018 FIFA World Cup Russia! 🇷🇺🙌 Which game are you most looking forward to?! 😁#WorldCupDraw pic.twitter.com/CYBTaqkgpF — #WorldCupDraw 🏆 (@FIFAWorldCup) December 1, 2017  Burtų traukimo ceremonijos vedėjams – Anglijos futbolo legendai Gary Linekeriui ir Rusijos sporto žurnalistei Mariai Komandnajai – asistavo aštuonios garsenybės. Tai – Laurentas Blanc'as, Gordonas Banksas, Cafu, Fabio Cannavaro, Diego Forlanas, Diego Maradona, Carlesas Puyolis ir Nikita Simonijanas. Welcome to Russia ahead of the #WorldCupDraw! 🇧🇷@neymarjr congratulates Iran in Farsi 🇵🇱@lewy_official sends greetings to Egypt in Arabic 🇩🇪@ToniKroos wishes @England a warm welcome 32 players welcoming 32 teams 👋 pic.twitter.com/OwcfcEbcVf— #WorldCupDraw 🏆 (@FIFAWorldCup) November 30, 2017 6000 vietų Kremliaus rūmų koncertų salėje ceremoniją pradėjo Rusijos prezidento Vladimiro Putino kalba. Politikas pakvietė visus atvykti į savo šalį ir pasimėgauti futbolu. Prezidentas teigė neabejojantis, jog Rusijos rinktinė čempionate pasirodys sėkmingai. Netrukus buvo pristatyti keturi burtų traukimo krepšeliai, iš kurių pirmajame atsidūrė aukščiausią FIFA reitingą (pagal spalio mėnesio duomenis) turinčios komandos, o paskutiniame – žemiausią. Rusija į pirmąjį pateko kaip turnyro organizatorė. Šalia jos išsirikiavo Vokietija, Brazilija, Portugalija, Argentina, Belgija, Lenkija ir Prancūzija. Pirmojo krepšelio komandos užėmė pirmąsias grupių nuo A iki H vietas. Rusijos rinktinė automatiškai pateko į A grupę. Antrojo, trečiojo ir ketvirtojo krepšelių nacionalinės ekipos burtų keliu sužinojo ir grupę, ir poziciją toje grupėje. Dvi tos pačios konfederacijos rinktinės negalėjo patekti į tą pačią grupę išskyrus UEFA, kuriai atstovauja daugiausiai – 14-a komandų. Į tą pačią grupę galėjo patekti daugiausiai dvi nacionalinės ekipos iš Europos. Is it next summer yet? pic.twitter.com/Xf911YimHS — B/R Football (@brfootball) December 1, 2017  Pasaulio futbolo čempionatas vyks 2018 metais birželio 14 – liepos 15 dienomis Rusijoje. Tai pirmas kartas, kai toks renginys organizuojamas šioje šalyje. Planetos pirmenybių dalyvės žais šiuose miestuose: Kaliningrade, Kazanėje, Krasnodare, Maskvoje, Žemutiniame Naugarde, Rostove, Sankt Peterburge, Samaroje, Saranske, Sočyje, Volgograde, Jaroslavlyje ir Jekaterinburge. Turnyro finalas vyks Maskvos „Lužniki“ stadione. 