Tiesa, „Toro Rosso“ ekipos vadovas Franzas Tostas neatrodo labai nepatenkintas pilotu, tačiau kelias pastabas turėjo. „Danijilas atlieka gerą darbą, neskaitant momentų, kai jis praranda savo kantrybę ir pradeda rizikuoti. Jei pažiūrėtumėte į jo greitį lenktynėse, kai jis važiuoja nieko netrukdomas, jo ratai yra labai geri“, – kalbėjo F. Tostas. „Jis nori būti sėkmingas, bet kartais jis nori aplenkti žmones vietose, kai nėra galimybės atlikti lenkimą. Todėl tokiose situacijose jis turi išmokti disciplinos. Nežinau ar tai yra susinervinimas ar kažkas kito, bet kai jis yra automobilyje, ypač starte, jis turi valdyti savo emocijas. Jei to padaryti nepavyksta ir būni emocionalus – prasideda klaidos ir avarijos. Visa kita yra gerai. Jis pateikia gerus techninius pastebėjimus apie automobilį, rodo gerą greiti, kai važiuoja vienas. Jis tikrai atlieka gerą darbą“, – kalbėjo ekipos vadovas. Pats F. Tostas atskleidė, kad komanda kalbasi su rusu labai daug, kad šis išvengtų panašių situacijų, kurios jau nutiko sezono pirmoje dalyje. Daugiau F-1 naujienų skaitykite čia.