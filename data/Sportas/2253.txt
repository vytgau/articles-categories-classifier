19-metė panevėžietė surinko 92 taškus. Mūsiškė skrečo rungtyje buvo septinta, tempo lenktynėse – aštunta, eliminacijos lenktynėse – ketvirta, o taškų lenktynėse į savo sąskaitą pridėjo dar 4 taškus. Nugalėjo japonė Yumi Kajihara (154 tšk.). Daugiakovėje dalyvavo 15 dviratininkių. Vyrų keirino rungtyje 22-ejų metų lietuvis Svajūnas Jonauskas užėmė 12-ąją vietą tarp 19 dalyvių. Mūsiškis pirmajame atrankos važiavime finišavo penktas ir kovą tęsė paguodos varžybose. Paguodos varžybų antrajame važiavime S. Jonauskas užėmė antrąją vietą ir pateko į kitą etapą. Antrojo rato antrajame važiavime S. Jonauskas liko šeštas. Finale dėl 7-12 vietų S. Jonauskas finišavo paskutinis – šeštas. Pagrindiniame finale triumfavo olandas Harrie Lavreysenas. S. Jonauskas savo jėgas dar išbandys sprinto rungtyje.