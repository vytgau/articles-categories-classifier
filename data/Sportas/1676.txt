Tai vis dar didelis šį sezoną beveik neįveikiamos „Manchester City“ ekipos pranašumas, tačiau Jose Mourinho su savo auklėtiniais vis tiek jaučiasi geriau. Antrąją vietą „Premier“ lygos lentelėje užimantys „raudonieji velniai“ pirmadienį be didesnio vargo įveikė vienus iš turnyro autsaiderių „Stoke City“ futbolininkus. Įvarčius nugalėtojams pelnė Antonio Valencia, Anthony Martialis, Romelu Lukaku, o geriausiu mačo žaidėju pripažintas Polis Pogba. Apskritai per pastarąsias 14 „Premier“ lygos rungtynių jis tiesiogiai prisidėjo prie 14-os „Manchester United“ įvarčių. Jose Mourinho auklėtiniai Anglijoje nepralaimi jau 7 rungtynių iš eilės. „Manchester United“ 3 – 0 „Stoke City“ 9' [1 – 0] Antonio Valencia 38' [2 – 0] Anthony Martialis 72' [3 – 0] Romelu Lukaku