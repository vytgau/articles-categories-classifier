Specialiu kostiumu su sparnais vilkintis ekstremalas iš Kinijos Zhang Shupeng pateko į istoriją kaip pirmasis toks skraiduolis, skrydžio metu pataikęs į judantį taikinį. 32 metų kinas kvapą gniaužiantį triuką atliko rugpjūčio 14 dienos popietę centrinės Kinijos Hunanio provincijos įspūdingo grožio Džangdziadzijės nacionaliniame miškų parke. Taikinys, kurio skersmuo tebuvo 50 centimetrų, buvo pritaisytas prie automobilio, važiavusio kalnuotais kalnų keliais, stogo. Maršrutas ypatingas tuo, jog jame pasitaikė net 99 staigūs pavojingi posūkiai. Norėdamas rasti penkių metrų aukštyje virš automobilio ore pakibusį judantį taikinį, skraiduolis turėjo besklęsdamas pritaikyti savo kūną atakai. Iš karto po vidurdienio Zhang Shupeng apsirengę skraiduolio kostiumą, užlipo į 1400 metrų aukštyje esančią bazę ir pasileido žemyn įkandin judančio taikinio. Skelbiama, kad kinas taikinį aptiko per 13,3 sekundes ir sėkmingai įvykdė užduotį.