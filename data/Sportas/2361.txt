Pradės kovą dėl kelialapio į pasaulio čempionatą Lietuvos vyrų krepšinio rinktinė penktadienį svečiuose susitinka su Kosovo rinktine, o sekmadienį lietuvių laukia dvikova namuose su Lenkija. Treneris Dainius Adomaitis komandoje neturės NBA ir Eurolygoje rungtyniaujančių krepšininkų, todėl rinktinėje debiutuos nemažai naujokų. „Geriau žaidžiasi tiems žaidėjams, kurie rungtyniauja kartu ir klubuose, jie geriau žino vienas kitą. Girdžiūnas, Butkevičius ir Seibutis iš „Neptūno“ kartu rungtyniaudami geriausiai jaučiasi. Yra ir „Lietkabelio“ žaidėjų trejetas. Tai dirbtinai ir nedrąskysime tų trejetų“, – teigia vos keletą dienų pasirengimui rungtynėms turėjęs D. Adomaitis. FIBA pasaulio čempionato atrankos turnyras Klaipėdos „Švyturio“ arena Lapkričio 26 d. (sekmadienis) 19:30 Lietuva – Lenkija Tituluočiausias šalies klubas sugrįžo į tarptautinę areną Po 9 metų pertraukos Europos turnyruose vėl rungtyniaujantys Kauno „Granito“ rankininkai šeštadienį sporto halėje sieks revanšo prieš Makedonijos „Eurofarm Rabotnik“ komandą. Pirmose EHF Iššūkio taurės rungtynėse kauniečiai svečiuose pralaimėjo keturių įvarčių skirtumu. „Kai pralaimi keliais įvarčiais, tai stengiesi prisivyti varžovus nuo pat rungtynių pradžios, o kai laimi, tai pradžioje rungtynių skaičiuoji skirtumą ir žaisti pradedi tik tada, kai rezultatas išsilygina“, - vaizdo apžvalgoje sako 1987 metais Europos taurę laimėjusį „Granitą“ treniruojantis olimpinis čempionas Valdemaras Novickis. Europos taurės rungtynes žiūrėkite DELFI TV. EHF Iššūkio taurė Kauno sporto halė Lapkričio 25 d. (šeštadienis) 17:00 Kauno „Granitas-Karys“ – „Eurofarm Rabotnik“ Čempionai gali pasivyti lyderius „Granito“ rankininkai sėkmingai pradėjo Lietuvos čempionatą ir iškovoję visas šešias pergales yra vienvaldžiai lyderiai. Šeštadienį kauniečius gali pasivyti čempiono titulą ginantis Klaipėdos „Dragūnas“, kuris svečiuose susitiks su ketvirtoje vietoje esančia Vilniaus „Šviesa“. Trečią vietą lygoje užima trečiadienį „Granitui“ pralaimėjusi vicečempionė Alytaus „Varsa“. Lietuvos vyrų rankinio lyga 14:00 HC „Vilnius“ – Kauno KTU (HC „Vilnius“ salė) 14:00 Šiaulių „Dubysa-Gubernija“ – HC „Utena“ (Sporto rūmai) 16:30 Vilniaus „Šviesa“ – Klaipėdos „Dragūnas“ (LEU sporto salė) Paaiškės taurės turnyro pusfinalio dalyviai Lietuvos tinklinio taurės turnyre vyks ketvirtfinalių rungtynės, po kurių paaiškės finalinio ketverto dalyviai. Vietą ketverte jau užsitikrinę Raseinių „Norvelitos“ tinklininkai. Lietuvos tinklinio federacijos taurės turnyras 14:00 Kelmės „Etovis“ – Šiaulių „Elga-Master Idea-SM Dubysa“ (J. Janonio g. 11, Kelmė) 19:30 Marijampolės „Sūduva“ – „Vilniaus kolegija-Flamingo Volley“ (Gamyklų g. 1, Marijampolė) 14:00 Klaipėdos „Amber Queens“ – Kauno „Startas-LSU“ (Pilies g. 2A, Klaipėda) LMKL čempionate – trivaldystė Lietuvos moterų krepšinio lygoje – atkakli kova dėl lyderių pozicijos. Net trys komandos – Kauno raj. „Hoptrans-Sirenos“, Marijampolės „Sūduva“ ir Vilniaus „Kibirkštis“ turi po 6 pergales ir 1 pralaimėjimą. Lietuvos moterų krepšinio lyga Lapkričio 24 d. (penktadienis) 17:00 Klaipėdos „Fortūna“ – Vilniaus „Kibirkštis“ (Kūno kultūros ir rekreacijos centras) 18:00 „Šiauliai-Universitetas“ – Marijampolės „Sūduva“ (Saulės akademijos sporto salė) 18:00 Kauno raj. „Hoptrans-Sirenos“ – Kauno „Aistės-LSU“ (Garliavos sporto centras) Olimpinės sporto šakos varžybos pirmą kartą vyks arenoje Olimpinės, bet Lietuvoje gan egzotiškos sporto šakos – šaudymo iš lanko varžybos pirmą kartą organizuojamos vienoje iš didžiausių Lietuvos arenų. Alytaus arenoje vyks į pasaulio lankininkų federacijos oficialų kalendorių įtrauktos „Best Indoor“ varžybos. Varžybose taiklumą išbandys beveik šimtas lankininkų iš Lietuvos, Baltarusijos ir Suomijos. Suomių gretose bus ir pasaulio čempionas Pekka Jalkanenas. „Best Indoor“ šaudymo iš lanko varžybos Alytaus arena Lapkričio 25 d. (šeštadienis) 11:00 kvalifikacinės varžybos 18:00 komandinės varžybos Lapkričio 26 d. (sekmadienis) 9:00 atkrintamosios varžybos 11:00 finalai 15:00 apdovanojimai 