20-metis mūsų šalies kanojininkas nuotolį įveikė per 4 min. 3,879 sek. Aukso medalį iškovojo olimpinis čempionas vokietis Sebastianas Brendelis (3 min. 51,671 sek.). Antrąją vietą užėmė čekas Martinas Fuksa (+1,996 sek.), trečiąją - rusas Kirilas Šamšurinas (+3,5 sek.). Finale varžėsi devyni sportininkai. Vyrų keturviečių baidarių 500 m distancijos B finale šeštadienį lietuviai Aurimas Lankas, Edvinas Ramanauskas, Mindaugas ir Simonas Maldoniai užėmė penktąją vietą. Lietuvos komanda finišavo per 1 min. 22,308 sek. Galutinėje Europos čempionato įskaitoje lietuviams atiteko 14-oji vieta. B finale nugalėjo Prancūzijos kvartetas (1 min. 20,348 sek.). Dviviečių baidarių 1000 m distancijos finale šeštadienį Lietuvos atstovai Ričardas Nekriošius ir Andrejus Olijnikas užėmė šeštąją vietą. Mūsų šalies irkluotojai nuotolį įveikė per 3 min. 17,676 sek. Nugalėtojais tapo tituluoti vokiečiai Max Hofas ir Marcusas Grossas (3 min. 12,724 sek.). Antri finišavo serbai Markas Tomičevičius ir Milenko Zoričius (+1,056 sek.), treti – ispanai Fracisco Cubelos ir Inigo Pena (+1,332 sek.). Lietuvos atstovus dar aplenkė Vengrijos ir Rusijos baidarininkai. Finale varžėsi devynios įgulos.