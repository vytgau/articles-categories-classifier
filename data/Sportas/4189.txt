Lietuvos duetas finale sekmadienį 0-2 (21:23, 15:21) pralaimėjo ukrainietėms Anai Zatylkinai ir Raisai Rylovai. 2013 metais žaidynėse Sofijoje (Bulgarija) B. Aleknavičiūtė ir I. Milkintaitė pelnė sidabro apdovanojimus, o 2009 metų žaidynėse Taivane B. Aleknavičiūtė su kita partnere Sigita Lukošiūte iškovojo bronzos medalius.  Tuo metu orientavimosi varžybų estafetėse šeštadienį Lietuvos vyrų ir moterų komandos iškovojo bronzos medalius. Vyrų varžybose, kuriose Lietuvos komandai be Tomo Kuzminsko ir Manto Volungevičiaus atstovavo Gedvilė Diržiūtė, mūsiškiai finišavo per 2 val. 29 min. 30 sek. Aukso medalius iškovojo rusai (1:45.58), sidabro – ukrainiečiai (2:01.38). Vyrų varžybose dalyvavo septynios komandos. Moterų estafetės varžybose Lietuvos rinktinė (Adrija Atgalainė, Judita Volungevičiūtė ir Sandra Lukošienė) taip pat pasidabino bronzos apdovanojimais. Mūsiškės finišavo per 1 val. 59 min. 59 sek. Čempionėmis tapo rusės (1:28.31), o antros finišavo ukrainietės (1:41.20). Moterų varžybose startavo penkios ekipos. O štai lengvosios atletikos varžybų moterų disko metimo varžybose sidabro medalį iškovojo Lietuvos atstovė Larisa Voroneckaja. Lietuvos sportininkė finale šeštadienį sėkmingiausiu mėginimu diską nusviedė 46 m 16 cm. Čempione tapo čekė Lenka Matouskova. Jos rezultatas – 47 m 95 cm – yra naujas kurčiųjų olimpinių žaidynių rekordas. Bronzos medalis atiteko rusei Jelizavetai Kašcavcevai (44 m 28 cm). Finale varžėsi aštuonios disko metikės.