Rusės ir žydo šeimoje Tel Avive (Izraelis) gimęs jaunasis tenisininkas ATP reitinge užima vos 143-ią vietą. 15 „Didžiojo kirčio“ serijos turnyrų per karjerą laimėjęs jo pranoktas oponentas geriausių planetos žaidėjų rikiuotėje yra antras. R. Nadalis būtų susigrąžinęs ir pirmosios pasaulio raketės titulą, jei tik būtų pasiekęs „Rogers Cup“ pusfinalį. Tuo metu D. Shapovalovas Monrealyje jau spėjo nuskriausti dar vieną patyrusį favoritą – argentinietį Juaną Martiną del Potro (ATP-31). Ketvirtfinalyje jis susitiks su Adrianu Mannarino iš Prancūzijos (ATP-29), kuris įveikė Hyeoną Chungą iš Pietų Korėjos (ATP-56) 6:3, 6:3.  Savo ruožtu, antroji turnyro raketė, legendinis šveicaras Rogeris Federeris (ATP-3) nugalėjo ispaną Davidą Ferrerą (ATP-33) 4:6, 6:4, 6:2. Kitame etape veterano laukia kitas Ispanijos tenisininkas Roberto Bautista Agutas (ATP-16), pranokęs prancūzą Gaelį Monfilsą (ATP-22) 4:6, 7:6 (7:5), 7:6 (7:2).