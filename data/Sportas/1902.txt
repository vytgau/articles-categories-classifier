Providenso policija nurodė gavusi iškvietimą ankstyvą antradienio rytą. Į įvykio vietą atvykusiems pareigūnams liudininkai sakė, kad V. Pazas apkaltino savo draugą pavogus iš jo 16 tūkst. dolerių (per 13 tūkst. eurų) ir tada jį užpuolė. Nukentėjusysis buvo išvežtas į ligoninę. Jam buvo išmušti keli dantys, pamušta akis, be to, ant jo kūno buvo kelios įkandimų žymės, iš kurių sruvo kraujas. Liudininkai pareigūnams pasakojo, kad V. Pazas pasišalino prieš atvykstant policijai. Vinny Paz just talked briefly outside his house. "Bottom line is i got robbed, and when that happens you gotta do what you gotta do" #Target12 pic.twitter.com/dbPSs8J5NC— Johnny Villella (@JohnnyVillella) January 2, 2018  Kiek vėliau antradienį policija išdavė boksininko arešto orderį dėl užpuolimo sunkinančiomis aplinkybėmis. Buvęs čempionas antradienį parašė ištisą virtinę žinučių socialiniame tinkle „Twitter“ ir davė interviu vietos televizijai, tvirtindamas, kad pats tapo nusikaltimo auka. „Svarbiausia, kad aš buvau apiplėštas. Kai taip nutinka, turi daryti, ką privalai“, – sakė jis televizijai WPRI-TV prie savo namų Voriko mieste. „Jokių komentarų!!!!! Tai aš blogas vyrukas??? Aš esu auka!!! Liaukitės“, – parašė V.Pazas tviteryje. V. Pazas yra penkiskart pasaulio bokso čempionas, baigęs karjerą 2004 metais. Po to jis keletą kartų buvo susidūręs su teisėsauga: 2007 metais jis vairavo neblaivus, o 2012-aisiais buvo apkaltintas pažeidęs viešąją tvarką viename bare Providense. 2016 metais sukurtame filme „Kova iki paskutinio kraujo lašo“ (Bleed for This) vaizduojama, kaip šis boksininkas sugrįžo į sportą po avarijos, per kurią jam lūžo kaklas. V. Pazą šioje juostoje suvaidino aktorius Milesas Telleris.