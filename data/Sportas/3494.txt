„Aš tikėjausi ir laukiau gero rezultato, bet šitas žaidimas buvo tiesiog nuostabus. Kitos komandos čia atvyksta ir stringa. Slovėnija sužaidė lygiosiomis 2:2, Sovakija laimėjo 2:1 – čia labai retai laimima didele persvara. Netgi Anglija turėjo problemų juos palauždama“, – po rungtynių emocingai pareiškė gyva škotų futbolo legenda G. Strachanas. „Per ketverius metus, kai aš vadovauju komandai, tokių gerų rungtynių dar nebuvo. Esame gerai sužaidę su Vokietija, Kroatija, tačiau šitas mačas tikro futbolo požiūri buvo pats geriausias“, – tęsė 60-metis futbolo specialistas. – Vaikinai buvo tiesiog fenomenalūs. Aš esu nepaprastai patenkintas, galėjau tapti žiūrovu ir mėgautis futbolu. Ne dažnai būdamas treneriu tu turi tokią privilegiją, tačiau šitas pasirodymas leido mums tai daryti. Manau, kad mūsų laukia labai įdomus finišas grupėje per artimiausius mėnesius.“ Su 11 taškų po 7 rungtynių Škotija sugrįžo į kovą dėl vietos pasaulio čempionate Rusijoje, o tai smarkiai pakėlė ne tik gausiai į Vilnių sugužėjusių škotų sirgalių, bet žiniasklaidos atstovų dvasią. „Sovietinėje eroje seni traukiniai riedėjo pro LFF stadioną. Atsižvelgiant į tai, kad yra greta pagrindinės Vilniaus traukinių stoties, jis buvo pavadintas „Lokomotyvo“ stadionu. Ir penktadienio naktį Lietuvos sostinėje G. Strachano vadovaujama komanda vėl sugrįžo ant pasaulio futbolo čempionato bėgių. Sugrįžo labai ryžtingu būdu“, – rašo Dailyrecord.co.uk portalas, kitame savo straipsnyje apie rungtynes pažimintis, kad Lietuvos rinktinė savoje aikštėje buvo tiesiog „sunaikinta“. Ваш браузер не поддерживает iframe. Taip pat Dailyrecord.co.uk žurnalistas pastebi, kad LFF stadione Škotijos rinktinė jautėsi tarsi žaisdama namie ir apskritai nusistebi gana atsainiu lietuvių požiūriu į futbolą. „Žaidėme kaip namuose, nes kiek daugiau nei 5 tūkst. žiūrovų talpinantis LFF stadionas buvo nuspalvintas škotiškomis – tamsiai mėlyna ir rožine spalvomis. Išskyrus grupelę ištikimiausių lietuvių fanų, kurie surengė eiseną nuo Katedros aikštės link stadiono, neatrodė, kad vietinius kažkiek jaudintų vykstančios rungtynės“, – pastebi Dailyrecord.co.uk. „The Courier“ pažymi, kad LFF stadiono sinteninės dangos faktoriaus Škotijoje buvo baiminamasi be reikalo. „Galbūt kažkas ir bijojo, kad Škotijos rinktinės svajonė gali ištirpti ant plastikinės dangos Vilniuje. Tačiau priešingai – ji buvo perdirbta. Garbingas svečių pasirodymas – jie visiškai nesiskundė dėl dirbtinio Vilniaus stadiono vejos paviršiaus, nuo pirmų minučių žaidė susikaupę ir pademonstravo, kad kova dėl kelialapio į pasaulio čempionatą Rusijoje šioje grupėje dar tikrai nebaigta“, – rašo „The Courier“. Tarp daugybės pagyrų saviems futbolininkams, škotai sugebėjo išskirti ir kelis Lietuvos rinktinės žaidėjus. „Buvęs Edinburgo „Hearts“ žaidėjas Arvydas Novikovas buvo pavojingiausias žaidėjas, vilkintis geltonos spalvos marškinėlius, keletą kartų privertęs sunerimti Škotijos rinktinę“, – rašo „Dailymail.co.uk“ žurnalistas, pažymintis, kad Lietuvos rinktinę nuo dar kelių įvarčių išgelbėjo ir patikimai žaidęs vartininkas Ernestas Šetkus. #WCQ | Group F (EUROPE) Next round 4 Sep: England🆚Slovakia🇸🇰 🇸🇮Slovenia🆚Lithuania🇱🇹 Scotland🆚Malta🇲🇹 ℹ️➡️ https://t.co/BECY35e2rQ pic.twitter.com/xcepTYR4cW— #WCQ (@FIFAWorldCup) September 1, 2017  Po šio slogučio, kurį Lietuvos rinktinės treneris Edgaras Jankauskas pavadino „skaudžiausiu pralaimėjimu nuo tada, kai vadovauja rinktinei, atsigauti daug laiko mūsiškiai neturės“. Jau pirmadienio vakarą Lietuvos futbolininkų laukia ne mažiau sudėtingos rungtynės Slovėnijoje, kur teks susiremti su vilčių patekti į pasaulio čempionatą taip pat dar nepraradusiais ir dėl antros vietos grupėje kovojančiais šeimininkais. 