UEFA Čempionų lygos ketvirtfinalyje apmaudžiai neperkopę „Roma“ komandos ketvirtfinalio barjero „Barcelonos“ futbolininkai toliau sėkmingai žingsniuoja Ispanijos čempionų titulo link. Su 82 taškais „Barca“ yra vienvaldis „La Liga“ lyderis. Arčiausiai esantis Madrido „Atletico“ klubas savo sąskaitoje turi 68 taškus, trečia žengia „Valencia“ komanda su 65, ketvirta – Madrido „Real“ su 64 taškais. Rungtynėse su „Valencia“ katalonai stebint beveik 70 tūkst. žiūrovų „Camp Nou“ stadione jau pirmame kėlinyje išsiveržė į priekį po Luiso Suarezo (15 min.) ir Samuelio Umtiti (51 min.) įvarčių. Svečiams paguodos įvartį nuo 11 m žymos 87 min. pelnė Danielis Parejo. 39 rungtynes iš eilės be pralaimėjimų sužaidę katalonai pagerino San Sebastiano „Real Sociedad“ ekipos rekordą, pasiektą 1979-1980 metais. Pastaroji be pralaimėjimų nužingsniavo 38 rungtynes iš eilės. History made! 📚@FCBarcelona has become the first team in #LaLigaHistory to go 39 consecutive matches without losing! 💥 #BarçaValencia 2-1 pic.twitter.com/O09SehnEIX — LaLiga (@LaLigaEN) April 14, 2018  „Barcelona“ 2 – 1 „Valencia“ 15' [1 – 0] Luisas Suarezas 51' [2 – 0] Samuelis Umtiti 87' [2 – 1] Danielis Parejo (11 m b.) Kitos šeštadienio rungtynės: „Sevilla“ 2 – 2 „Villarreal“ 36' [0 – 1] Danielis Raba 51' [0 – 2] Carlosas Bacca 62' [raudonoji kortelė] Wissamas Ben Yedderas 76' [raudonoji kortelė] Jaume Costa 77' [0 – 2] Nolito (neralizuotas 11 m baudinys) 78' [1 – 2] Nolito 82' [2 – 2] Stevenas Nzonzi „Las Palmas“ 0 – 1 „Real Sociedad“ 21' [0 – 1] Mikelis Oyarzabalas „Leganes“ 1 – 0 „Celta Vigo“ 63' [1 – 0] Guerrero „Athetic Bilbao“ 2 – 3 „Deportivo La Coruna“ 6' [0 – 1] Adrianas Lopezas 14' [0 – 2] Adrianas Lopezas 48' [1 – 2] Raulis Garcia 53' [1 – 3] Borja Valle 72' [2 – 3] Markelas Susaeta