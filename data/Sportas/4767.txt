Per praėjusią naktį R. Meilutytės sveikata nepagerėjo, tačiau plaukikė nusprendė, nepaisant visko, išbandyti save trečiadienio atrankos plaukime. Vis tik, savijauta buvo prasta, todėl po atrankos plaukimo R. Meilutytė drauge su treneriu Pauliumi Andrijausku išvyko į Kauną pas medikus pasitikrinti, ar nepagautas koks nors rimtesnis virusas. Nuo gydytojų sprendimo priklausys ir tai, ar ketvirtadienį ji vyks į Airijos plaukimo federacijos organizuojamą seminarą Dubline, kuriame turėtų skaityti vieną iš pranešimų. Mūsiškės pusfinalyje pademonstruotas rezultatas nuo sezono lyderės rusės Julijos Jefimovos laiko skiriasi net 11,02 sek. 25-erių metų rusė J. Jefimova Prancūzijos atvirame plaukimo čempionate praėjusį savaitgalį 200 metrų distanciją įveikė per 2 min. 21,54 sek. ir iškovojo aukso medalį. Antrą vietą atrankoje trečiadienį užėmė Agnė Šeleikaitė (2:42,93), o trečią buvo Viktė Labanauskaitė (2:46,33). Urtei Kazakevičiūtei priklausantis ir 2009 metais pasiektas Lietuvos rekordas yra 2 min. 28,13 sek. Moterų 200 m krūtine atrankos lyderės: 1. Rūta Meilutytė (Kauno PM) – 2 min. 32,56 sek. (758 taškai); 2. Agnė Šeleikaitė (Kauno PM) – 2:42,93 (622); 3. Viktė Labanauskaitė (Panevėžio „Žemyna“) – 2:46,33 (585). Antradienį R. Meilutytė 100 metrų plaukimo krūtine atrankoje nuotolį įveikė per 1 min. 14,86 sek., užėmė antrą vietą ir pateko į finalą. Nuo J. Jefimovos šis laikas skyrėsi net 9,57 sek. J. Jefimova Prancūzijoje praėjusį savaitgalį 100 metrų distanciją įveikė per 1 min. 05,29 sek. ir iškovojo aukso medalį. R. Meilutytės, kuri antradienį finale dėl ligos neplaukė, Lietuvos rekordas – 1:04,35. Pirmadienį R. Meilutytė nesunkiai laimėjo pirmą aukso medalį Alytuje. 50 metrų krūtine ji nuplaukė per 31,44 sek. ir daugiau nei sekunde pagerino atrankoje pasiektą savo rezultatą. 2012 metų Londono olimpinės čempionės 2013 metais pasiektas šios rungties rekordas – 29,48 sek. J. Jefimova Prancūzijoje tą pačią 50 metrų distanciją įveikė per 29,99 sek. Trečiadienio atrankos rezultatai: Moterų 200 m laisvu stiliumi atrankos lyderės: 1. Ugnė Mažutaitytė Kauno PM – 2 min. 09,59 sek. (662 taškai); 2. Greta Gataveckaitė (Alytaus PK „Taškas“) – 2:11,14 (639); 3. Neringa Černiauskaitė (Vilniaus MSC) – 2:12,40 (621). Vyrų 100 m laisvu stiliumi atrankos lyderiai: 1. Deividas Margevičius (Kauno sporto mokykla „Startas“) – 51,07 sek. (774 taškai); 2. Deividas Grigalionis (Kauno PM) 51,34 (762); 3. Danas Rapšys (Panevėžio „Žemyna“) – 51.36 (761). Vyrų 100 m krūtine atrankos lyderiai: 1. Andrius Šidlauskas (Panevėžio „Žemyna“) – 1 min. 01,75 sek. (825 taškai); 2. Jonas Sadauskas (Vilniaus MSC) – 1:05,86 (680); 3. Valdas Abalikša (Šiaulių PM „Delfinas“) – 1:06.08 (673). Moterų 50 m nugara atrankos lyderės: 1. Ugnė Mažutaitytė (Kauno PM) – 30,45 sek. (701 taškas); 2. Meda Kulbačiauskaitė (Kauno PM) – 30,53 (696); 3. Paulina Pekūnaitė (Klaipėdos „Gintaro“ SC) – 31,05 (661). Vyrų 200 m nugara atrankos lyderiai: 1. Gytis Stankevičius (Kauno PM) – 2 min. 03,34 sek. (747 taškai); 2. Rokas Juozelskis (Kauno PM) – 2:12,64 (600); 3. Erikas Grigaitis (Kauno PM) 2:13,30 (591). Moterų 100 m peteliške atrankos lyderės: 1. Nastassija Karakovskaja (Minskas, Baltarusija) – 1 min. 01,81 sek. (729 taškai); 2. Beatričė Kanapienytė (Kauno PM) – 1:04.16 (652); 3. Dominyka Rapšytė (Panevėžio „Žemyna“) – 1:08.73 (530). Vyrų 50 m peteliške atrankos lyderiai: 1. Tadas Duškinas (Kauno PM) – 23,72 sek. (845 taškai); 2. Deividas Margevičius (Kauno sporto mokykla "Startas“) – 24,07 (809); 3. Pijus Mackevičius (Kauno PM) – 24,97 (724). Moterų 200 m kompleksinio plaukimo atrankos lyderės: 1. Ieva Jacevičiūtė (Alytaus SRC) – 2:25.16 (655 taškai); 2. Agnė Šeleikaitė (Kauno PM) – 2:28.50 (612); 3. Erika Martišiūtė (Panevėžio „Žemyna“) – 2:33.21 (557).