Pasak federacijos techninio direktoriaus Omaro Ali Mohammedo, pagrindinė komanda nuolat pralaimi. Todėl buvo nutarta išformuoti nacionalinę rinktinę, o visą dėmesį skirti jaunimo komandoms. „Tai nėra pinigų klausimas. Tai tiesiog yra nauja federacijos politika. Mes dalyvausime tik tarptautiniuose jaunimo U15, U17 ir U20 turnyruose“, - sakė federacijos atstovas. Džibučio rinktinė pastarąsias šešerias rungtynes pralaimėjo bendru santykiu 3:24. Džibutis Tarptautinės futbolo federacijos reitinge užima 185-ą vietą tarp 211-os komandų. Džibučio Respublika – valstybė Rytų Afrikoje, kuri ribojasi su Eritrėja šiaurėje, su Etiopija vakaruose ir pietuose ir Somaliu pietryčiuose, taip pat su Raudonąja jūra ir Adeno įlanka. Šalyje gyvena 942 tūkst. žmonių (2016 metais).