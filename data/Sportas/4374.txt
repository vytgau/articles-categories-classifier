„Trakai“ namuose 2:1 pranoko IFK „Norrkoping“ klubą iš Švedijos ir pasiekė revanšą už nesėkmę išvykoje prieš savaitę analogišku rezultatu 1:2. Bet to dar nepakako, kad „Trakai“ pratęstų ilgiausią klubo istorijoje žygį Europos lygos atrankos varžybose ir žengtų į trečią etapą. Dramatiškų rungtynių kulminacija laukė 11 m baudinių serijoje. Persvarą šeimininkai susikrovė pirmame kėlinyje, virtusiame M. Maksimovo benefisu. 21-erių komandos atakų lyderis 11-ą min. vienas prasiveržė per pusę aikštės ir nuginklavo „Norrkoping“ vartininką Davidą Nilsoną. Ваш браузер не поддерживает iframe. 35-ą min. snaiperis iš Voronežo sužibėjo dar kartą, pasiųsdamas kamuolį į vartų tinklą gudriu smūgiu iš baudos aikštelės krašto. Ваш браузер не поддерживает iframe. Antrame kėlinyje jis buvo netoli „hat-trick'o“, bet šįsyk rusą sustabdė laiku prieš jį išbėgęs D. Nilsonas. Aikštę buvęs Klaipėdos „Atlanto“ legionierius, „Trakus“ papildęs tik praėjusį pavasarį, buvo priverstas palikti 87 min. dėl čiurnos skausmų. Įvarčius M. Maksimovas mušė kiekvienose iš ketverių „Trakų“ rungtynių Europos lygos kvalifikacijoje. Iš viso penkis sykius pasižymėjęs puolėjas yra rezultatyviausias varžybų žaidėjas. Tuo metu švedai iš pradžių atrodė į Vilnių atvykę tarsi beginkliai – pirmą smūgį į traumą išsigydžiusio Igno Plūko ginamus vartų pusę „Allsvenskan“ lygos bronziniai prizininkai atliko tik besibaigiant pirmai rungtynių daliai. Pirties „Trakų“ aikštės pusėje svečiai nepajėgė užkurti ir po pertraukos – kontratakas rengę šeimininkai ne kartą buvo arčiau tikslo. Vis dėlto išlaikyti budrumo iki finalinio teisėjo švilpuko „Trakai“ nesugebėjo: 86 min. I. Plūkas vargais negalais atrėmė varžovo smūgį galva, bet prie atšokusio kamuolio pirmas suskubo po keitimo pasirodęs puolėjas Simonas Skrabbas, kurio įvartis lėmė pratęsimą. Ваш браузер не поддерживает iframe. Per papildomą žaidimo pusvalandį švedai prisiminė, kad buvo laikomi poros favoritais, ir stengėsi diktuoti sąlygas LFF stadione. 108 min. I. Plūkas viena ranka atmušė kamuolį po itin pavojingo priešininkų smūgio, nervus „Trakų“ vartininkui turėjo pakutenti ir dar keli svečių antpuoliai. Bet daugiau įvarčių tribūnos nebeišvydo: komandoms teko demonstruoti nervų tvirtumą prie 11 m žymos. Pasirodė, kad tokiam išbandymui geriau pasiruošę buvo „Trakai“: visi penki Lietuvos ekipos žaidėjai pasiuntė kamuolį į vartus. Tuo metu antrą baudinį „Norrkoping“ gretose bandęs realizuoti Ericas Smithas pataikė į virpstą: „Trakai“ laimėjo seriją 5:3. Kitame etape po savaitės Olego Vasilenkos auklėtinių laukia Tetovo „Shkendija“ (Makedonija), bendru rezultatu 4:2 eliminavusi Helsinkio HJK (Suomija). Pasirodymą dvikovomis su „Sion“ (Šveicarija) tęs ir Marijampolės „Sūduva“, bendru rezultatu 2:1 nugalėjusi „Liepaja“ (Latvija) futbolininkus. Primename, kad Europos lygos atrankos varžybas iš viso sudaro keturi etapai. Pirmame „Trakai“ bendru rezultatu 3:1 įveikė Perto „St. Johnstone“ (Škotija). Rezultatas „Trakai“ 2 – 1 „Norrkoping“ (bendras santykis 3:3) 11' [1 – 0] Maksimas Maksimovas 35' [2 – 0] Maksimas Maksimovas 86' [2 – 1] Simonas Skrabbas 11 m baudinių serija 5 – 3 Arūnas Klimavičius („Trakai“) + Linusas Wahlqvistas („Norrkoping“) + Modestas Vorobjovas („Trakai“) + Ericas Smithas („Norrkoping“) - Svajūnas Čyžas („Trakai“) + Niclasas Eliassonas („Norrkoping“) + Michailas Šyška („Trakai“) + Simonas Skrabbas („Norrkoping“) + Justinas Januševskis („Trakai“) + 