Latvijos futbolininkai kontrolinėse rungtynėse išvykoje 0:1 pralaimėjo Gibraltaro rinktinei, kuriai tai buvo vos antra pergalė per visą istoriją. Įvartį 88 min. po baudos smūgio pelnė Liamas Walkeris.  Nuo 2013-ųjų, kai buvo priimta į FIFA, Gibraltaro rinktinė sužaidė 30-ąsias rungtynes. Ši pergalė Gibraltaro komandai buvo vos antroji – sykį (2014-aisiais) Gibraltaras 1:0 kontroliniame susitikime buvo įveikęs Maltą. 2016-aisiais taip pat kontroliniame mače Gibraltaras 0:0 sužaidė su Lichtenšteinu. Absliučiai visas kitas pasaulio ir Europos futbolo čempionatų atrankos rungtynes Gibraltaro futbolininkai pralaimėjo. FIFA reitinge Gibraltaras šiuo metu yra tarp paskutinių komandų – 206-as. Latvijos rinktinė užima 131 vietą, o Lietuva yra 147-a.