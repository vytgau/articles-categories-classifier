Aviamodeliavimas - tai mažų lėktuvėlių statymas, pradedant paprasčiausiu popieriniu modeliu ir baigiant skraidančiu lėktuvo modeliu-kopija, kurie yra kelis kartus mažesni už tikrus lėktuvus. Entuziastai, susidūrę su aviamodeliavimu tikina, kad potraukis šiai veiklai neišblėsta visą gyvenimą. Vykstančios pasaulinės varžybos tik įrodo augantį susidomėjimą šia sporto šaka. Ypač džiugu, kad jose lietuviai užima aukštas vietas. Šioje laidoje plačiau susipažinsite su šia sporto šaka ir šių metų vasarą vykusiais aviamodelių Pasaulio bei Europos čempionatais.