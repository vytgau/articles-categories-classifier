Australijoje vyksiančio Teniso profesionalų asociacijos (ATP) „Challenger“ serijos turnyro „City of Playford Tennis International“ vienetų varžybų pirmajame rate lietuvis žais su amerikiečiu Reilly Opelka (229-oji pasaulio raketė). Tai paaiškėjo šeštadienį ištraukus turnyro burtus. 211 cm ūgio R. Opelka yra aukščiausias pasaulio tenisininkas. Šį titulą 20-metis dalinasi su 38-erių kroatu Ivo Karlovičiumi, kurio ūgis taip pat yra 211 cm. Su galingai sudėtu amerikiečiu 36 cm už jį žemesnis R. Berankis žais pirmąjį kartą. 27-erių metų lietuvis pasaulio reitinge yra 136-as. Šios poros nugalėtojas antrajame rate žais arba su serbu Pedja Krstinu (216-oji vieta ATP reitinge), arba su lenku Kamilu Majchrzaku (197-oji vieta ATP reitinge). Turnyro prizų fondą sudaro 75 tūkst. JAV dolerių.