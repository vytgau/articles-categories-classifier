Pirmajame kvalifikacijos rate antradienį lietuviai per 21 min. 2-0 (21:8, 21:16) nugalėjo turkus Alį Berke Sagirą bei Safą Urlu. Lemiamame, antrajame, kvalifikacijos rate L. Každailis ir A. Rumševičius po atkaklios 47 min. trukusios kovos 2-1 (15:21, 21:19, 15:11) įveikė estus Kusti Nolvaką ir Martą Tiisaarą. Pasaulio reitinge A. Rumševičius ir L. Každailis užima 108-ąją vietą, o estai yra 58-i. Pagrindinėse varžybose dalyvaus 32 poros. Lietuvos paplūdimio tinklininkai į Iraną išvyko rėmėjų (Baltijos ir Amerikos klinika) ir asmeninėmis lėšomis. Turnyro prizų fondą sudaro 100 tūkst. JAV dolerių.