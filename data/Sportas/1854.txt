Uostamiesčio vienuolikei pirmojoje šių metų treniruotėje sausio 8 dieną vadovaus Algimantas Briaunys, praėjusių metų antroje pusėje buvęs I. Pankratjevo asistentu. Praėjusiais metais I. Pankratjevas, į Klaipėdą grįžęs po 12 metų, oficialiai „Atlantui“ vadovauti pradėjo liepos mėnesį. Sugrįžtuvės nebuvo linksmos - „Atlantas“ namie apmaudžiai 0:1 pralaimėjo Lietuvos futbolo A lygos čempionato susitikimą „Trakų“ vienuolikei. Klubo vadovybė buvo iškėlusi užduotį šalies pirmenybėse užimti ketvirtąją vietą, tačiau ji nebuvo įvykdyta.