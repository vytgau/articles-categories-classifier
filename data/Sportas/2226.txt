„Aš neįsivaizduoju, kad galėčiau pereiti į „Ferrari“ ir nemanau, kad pakeisiu savo nuomonę. Aš susijęs su „Mercedes“ jau 13 metų – ilgiau, nei dauguma komandos darbuotojų ir bet kuris „Formulės-1 pilotas. Aš didžiuojuosi, kad dirbu šiai kompanijai ir tikiuosi, kad būtent čia užbaigsiu savo karjerą“, – pareiškė 32-ejų lenktynininkas. 2007 metais Lewisas Hamiltonas buvo F. Alonso komandos draugas „McLaren“ ekipoje, bet tada jų bendradarbiavimas užsibaigė rimtu skandalu. Nors abu tvirtina, kad nuo to laiko labai daug kas pasikeitė, keturiskart pasaulio čempionas atmeta, kad jie kada nors vėl dirbs kartu. „To niekada neatsitiks, – pareiškė L. Hamiltonas. – Toto Wolffas puikiai supranta, kaip turi vystytis komanda ir lygina šią situaciją su magnetu. Kai susitinka du vienodi poliai, jie atstumia vienas kitą, todėl poliai turi būti priešingi. O kai susitinka du neigiami poliai, išsiveržia negatyvios energijos pliūpsnis, kaip tai buvo tarp manęs ir Alonso 2007 metais“. Naujasis pasaulio čempionas pridūrė, kad kitais metais jis laukia kovos tarp „Mercedes“, „Ferrari“ ir „Red Bull“ ir džiaugiasi tokiais stipriais varžovais: „Kuo didesnis presingas, kuo sudėtingesnė situacija, tuo geriau bus man. Dabar „Mercedes“ yra puikios formos ir nemanau, kad kas nors pasikeis“. Daugiau F-1 naujienų skaitykite čia.