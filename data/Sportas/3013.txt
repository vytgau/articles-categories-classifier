Martino Reimo auklėtiniai išvykoje net 6:0 sutrypė Gibraltaro futbolininkus ir taip užfiksavo didžiausią pergalę Estijos rinktinės istorijoje. Tokią skambią pergalę estai buvo pasiekę tik tarpukariu, kai 1928 metais 6:0 sutriuškino ne ką kitą, o Lietuvos nacionalinę komandą. Prie rekordinės Estijos futbolininkų pergalės svariausiai prisidėjo tris įvarčius pelnęs Joonas Tammas. Po tikslų smūgį pridėjo Siimas Lutsas, Mattiasas Kaeitas ir Sergejus Zenjovas. Į pasaulio čempionatą patekti jau nebegalintys estai H grupėje aplenkė Kiprą ir su 11 taškų pakilo į ketvirtąją vietą. Dar vienas įspūdingas mūšis vyko šios grupės lyderių akistatoje, kurioje po permainingos kovos belgai išvykoje 4:3 palaužė Bosnijos ir Hercegovinos futbolininkus. Kelialapį į pasaulio čempionatą Rusijoje jau kurį laiką turinti Belgijos rinktinė mušė pirmoji, tačiau po pirmojo kėlinio atsilikinėjo 1:2. Tiesa, 68-ąją minutę svečiai vėl pirmavo 3:2. Svarbų įvartį 82-ąją minutę įmušė rezultatą 3:3 išlyginęs Dario Dumičius, tačiau džiaugtis jis galėjo tik minutę. Netrukus pasižymėjęs Yannickas Carrasco padovanojo savo šaliai pergalę. Dar labiau nei estai savo varžovus skriaudė Švedijos futbolininkai. Jie A grupės rungtynėse namuose net 8:0 pervažiavo Liuksemburgo nacionalinę komandą ir priartėjo prie pasaulio čempionato. 19 taškų turintys švedai A grupėje užima pirmąją vietą ir 2 taškais pirmauja prieš maču mažiau sužaidusius prancūzus. Švedai tapo nebepavejami Olandijos futbolininkams, kuriuos atrankoje išgelbėti jau gali tik dvi pergalės ir prancūzų nesėkmės prieš baltarusus bei bulgarus. Rezultatai: Švedija 8 – 0 Liuksemburgas 10' Andreasas Granqvistas [1 - 0] - 11 m. baudinys 18' Marcusas Bergas [2 - 0] 37' Marcusas Bergas [3 - 0] 54' Marcusas Bergas [4 - 0] 60' Mikaelis Lustigas [5 - 0] 67' Andreasas Granqvistas [6 - 0] - 11 m. baudinys 71' Marcusas Bergas [7 - 0] 76' Ola Toivonenas [8 - 0] Gibraltaras 0 – 6 Estija 10' Siimas Lutsas [0 - 1] 30' Joonas Tammas [0 - 2] 38' Sergejus Zenjovas [0 - 3] 52' Joonas Tammas [0 - 4] 66' Joonas Tammas [0 - 5] 77' Jooonas Tammas [0 - 6] Farerų Salos 0 – 0 Latvija Bosnija ir Hercegovina 3 – 4 Belgija 4' Thomas Meunieris [0 - 1] 30' Haris Medunjaninas [1 - 1] 39' Edinas Visca [2 - 1] 59' Michy Batshuayi [2 - 2] 68' Janas Vertonghenas [2 - 3] 82' Dario Dumičius [3 - 3] 83' Yannickas Carrasco [3 - 4]