Mačą 3:0 (3:0) užtikrintai laimėjo Nyderlandų futbolininkai. Pirmame kėlinyje kamuolį į portugalų vartus siuntė Memphis Depay (12'), Ryanas Babelis (32') ir Virgilas van Dijkas (45'). 61-ąją min. už antrą geltoną kortelę iš aikštės buvo pašalintas portugalas Joao Cancelo. Antro kėlinio viduryje rungtynės buvo trumpam nutrauktos, nes į aikštę vienas paskui kitą įsiveržė du sirgaliai. Vienam jų pavyko pasiekti Cristiano Ronaldo, jį pabučiuoti į žandą ir įsiamžinti telefonu. Kitam pavyko tik pribėgti iki portugalų žvaigždės, nes jį spėjo pavyti apsaugos darbuotojai. Išmuštas iš vėžių C. Ronaldo buvo pakeistas, o keitimo metu į aikštę išbėgo dar vienas futbolo žiūrovas, bandęs pasiekti C. Ronaldo. Antrame kėlinyje portugalams nepavyko sumažinti skirtumo ir Europos čempionai buvo priversti pripažinti nesėkmę 0:3. Pasaulio čempionatui besiruošiantys portugalai planetos pirmenybėse B grupėje susitiks su Maroku, Iranu ir Ispanija. Praėjusį penktadienį Portugalija 2:1 palaužė Egiptą, o Nyderlandai 0:1 namuose pralaimėjo Anglijos rinktinei. No es solo ir a abrazar a su ídolo, es ir a abrazar al mejor jugador del mundo. Hasta beso le dieron a Cristiano Ronaldo 😂😂⚽💪. pic.twitter.com/WTWPYcN1d6— FanDelRealMadrid (@Abraham_Gomez13) March 26, 2018   Kiti draugiškų rungtynių rezultatai: Bulgarija 2 – 1 Kazachstanas  Suomija 5 – 0 Malta Albanija 0 – 1 Norvegija