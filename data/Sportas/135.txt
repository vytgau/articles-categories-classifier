Šeštoje Anglijos „Premier“ lygos vietoje įsitvirtinantys „kanonieriai“ sekmadienį namuose 4-1 sutriuškino Londono „West Ham“ futbolininkus. Net 68 proc. rungtynių laiko kamuolį kontroliavę šeimininkai nuolat spaudė varžovus, bet įvarčius mušti pradėjo tik antrajame kėlinyje. 51-ąją minutę pasižymėjo Nacho Monrealis, tačiau jau po 13 minučių rezultatą išlygino „West Ham“ puolėjas Marko Arnautovičius. Vis dėlto per paskutines 10 minučių Arseno Wengero kariauna sustatė viską į savo vietas. 82-ąją minutę įvartį mušė Aaronas Ramsey, o 85-ąją ir 89-ąją minutėmis dubliu pasižymėjo Alexandre'as Lacazette'as. Artimiausi „Arsenal“ persekiotojai „Burnley“ lygiosiomis 1-1 sužaidė su „Stoke City“ ir taip leido Londono ekipai įsitvirtinti šeštojoje pozicijoje. Šeštoji vieta garantuoja kelialapį į kito sezono Europos lygos atrankos varžybas. Tiesa, kanonieriai vis dar turi vilčių iškovoti ir vietą Čempionų lygoje. Tam jiems reikia laimėti šių metų Europos lygos turnyrą. Paskutiniosiose sekmadienio rungtynėse čempionų titulą jau anksčiau užsitikrinę „Manchester City“ futbolininkai smaginosi ir net 5-0 sutalžė „Swansea“. „Miestiečiams“ po įvartį pelnė Kevinas De Bruyne, Bernardo Silva, Davidas Silva, Raheemas Sterlingas ir Gabrielis Jesusas, kuriam antrajame kėlinyje dar ir nepavyko realizuoti 11 metrų baudinio. Man City's total of 90 points is already more than 16 of the previous 22 champions in a 38-game #PL season#MCISWA pic.twitter.com/rL5A89jwnX — Premier League (@premierleague) April 22, 2018 