Arsene'o Wengero auklėtiniai išvykoje „Everton“ futbolininkus pranoko itin rezultatyviose rungtynėse – net 5:2. Tiesa, pirmasis įvartis krito į svečių vartus, kai 12-ą minutę kamuolį į vartų tinklą pasiuntė Wayne'as Rooney. Visgi į tai „Arsenal“ atsakė dviem tiksliais smūgiais: 40-ą minutę pasižymėjo Nacho Monrealis, o 53-iąją Mesutas Ozilas. 68-ą minutę „Everton“ komandos šansus išsigelbėti dar labiau apsunkino antrą geltoną kortelę užsidirbęs ir iš aikštės išvarytas Idrissa Gana Gueye. Tai svečiams iš Londono iki finalinio teisėjo švilpuko leido įmušti dar tris įvarčius: 74-ą minutę tai padarė Alexandre'as Lacazette'as, 90-ą – Aaronas Ramsey, o 95-ąją – Alexisas Sanchezas. Tačiau dar sykį pasižymėti sugebėjo ir Liverpulio ekipa – trečią teisėjo pridėto laiko minutę kamuolį į „Arsenal“ vartų tinklą pasiuntė Baye Oumaras Niasse. Skaudų pralaimėjimą patyrė ir kita Liverpulio komanda – „Liverpool“ išvykoje net 1:4 neprilygo Londono „Tottenham Hotspur“ futbolininkams. Šeimininkai pirmus du įvarčius įmušė per 12-ą minučių: po sykį pasižymėjo Harry Kane'as ir Heung-Min Son. Nors 24-ą minutę Mohamedas Salah sušvelnino atsilikimą, tačiau tai buvo viskas, ką „Liverpool“ futbolininkams pavyko išspausti. Dar du „Tottenham“ ekipos tikslūs smūgiai svečiams užkirto bet kokias pasvajoti apie pergalę. Trečią pirmo kėlinio pridėto laiko minutę įvartį įmušė Dele Alli, o prabėgus 11-ai minučių po pertraukos paskutinį vinį į „raudonųjų“ karstą įkalė H. Kane'as. Turnyro lentelė: 