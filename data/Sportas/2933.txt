Nors buksuojanti Mersisaido ekipa šiuo metu su 12 taškų Anglijos „Premier“ lygoje yra septinta, o J. Kloppas kartais yra pavadinamas ne itin geresniu treneriu už savo pirmtaką Brendaną Rodgersą, pats vokietis nepraranda pasitikėjimo savimi. „Nemanau, kad esu tobulas, tačiau būtų sunku rasti geresnį už mane žmogų šiam darbui. Nedaug trenerių „Liverpool“ klube galėtų darbuotis geriau už mane, todėl nebijau būti atleistas“, – sakė 50-metis futbolo specialistas. Liverpulio komanda per pastaruosius septynis mačus visuose turnyruose iškvoojo vos vieną pergalę. „Premier“ lygoje J. Kloppo kariauna nuo pirmaujančių Mančesterio ekipų atsilieka 7 taškais, o treneris šį skirtumą vadina nedideliu. Šį skirtumą sumažinti „Liverpool“ futbolininkai gali šį šeštadienį. Jie principinėje dvikovoje „Anfield“ stadione priims „Manchester United“ komandą, kuri pergalės svečiuose atveju prieš J. Kloppo auklėtinius įgaus jau 10 taškų pranašumą. 14.30 val. Lietuvos laiku startuosiančioje dvikovoje abi komandos žais išretėjusiomis gretomis. „Liverpool“ rungtyniaus be vieno lyderių Sadio Mane, o Jose Mourinho negalės naudotis pastaruoju metu gerą formą demonstravusio Marouane‘o Fellaini ir kapitono Michaelo Carricko paslaugomis.