Permainingai vykusioje dvikovoje per pagrindinį laiką po kelias pavojingas progas turėjo abiejų komandų futbolininkai, bet jų neišnaudojo. Arčiausiai pergalės Čilė buvo pratęsimo pabaigoje, kai po Arturo Vidalio smūgio kamuolys pataikė į virpstą, o pakartotiniu bandymu Martinas Rodriguezas sukirto kamuolį į skersinį. Nugalėtoją lėmė 11 metrų baudiniai. Serijos didvyriu tapo Čilės vartininkas Claudio Bravo, atrėmęs visus tris portugalų Ricardo Quaresmos, Joao Moutinho ir Nani smūgius. Tuo metu čiliečiai Arturo Vidalis, Charlesas Aranguizas ir Alexis Sanchezas smūgiavo be klaidų. Ваш браузер не поддерживает iframe. Čilės rinktinė iškopė į finalą, kur sekmadienį (liepos 2-ą dieną) Sankt Peterburge žais su Vokietija arba Meksika. Europos čempionė Portugalija taip pat sekmadienį Maskvoje kovos dėl trečios vietos. Konfederacijų taurės turnyre Portugalija pirmo etapo varžybose sužaidė lygiosiomis su Meksika (2:2), įveikė Rusiją (1:0), sutriuškino Naująją Zelandiją (4:0) ir A grupėje užėmė pirmą vietą. Čilė B grupėje pranoko Kamerūną (2:0), du kartus vienodu rezultatu (1:1) sužaidė lygiosiomis su Vokietija ir Australija, tad grupėje turėjo tenkintis antra pozicija. Pastaruosius sykius abi komandos tarpusavyje buvo žaidusios senokai. 2008 metų Pekino olimpiadoje 4:2 laimėjo Portugalija, o 2011-ais draugiškas susitikimas baigėsi taikiai 1:1. Rezultatas: Portugalija 0 – 1 Čilė, – po 11 metrų baudinių (0:3). Baudiniai: 0 - 3 Arturo Vidal (Čilė) – 0:1; Ricardo Quaresma (Portugalija) – nėra – 0:1; Aranguiz (Čilė) – 0:2 Joao Moutinho (Portugalija) – nėra – 0:2; Alexis Sanchez (Čilė) – 0:3 Nani (Portugalija) – nėra – 0:3. Portugalija: Rui Patricio, Eliseu, Bruno Alves, Jose Fonte, Alves Cedric, Andre Gomes (116' Gelson Martins), Adrien (101' Joao Moutinho), William Carvalho, Bernardo (83' Ricardo Quaresma), Andre Silva (76' Nani), Cristiano Ronaldo. Čilė: Claudio Bravo, Jean Beausejour, Gonzalo Jara, Gary Medel, Mauricio Isla (120' Jose Fuenzalida), Pablo Pedro Hernandez (112' Francisco Silva), Marcelo Diaz, Charles Aranguiz, Alexis Sanchez, Arturo Vidal, Eduardo Vargas (86' Martin Rodriguez). Statistika: Portugalija – Čilė Kamuolio kontrolė: 44 proc. – 56 proc.; Smūgiai (iš jų į vartų plotą): 15 (3) – 15 (3); Smūgiai šalia vartų: 9 - 9; Blokuoti smūgiai: 3 - 3; Vartininkų atremti smūgiai: 3 - 3; Kampiniai: 7 – 5; Baudos smūgiai: 15 - 13; Nuošalės: 0 – 2; Pražangos: 11 – 13; Geltonos/raudonos kortelės: 5/0 - 3/0.   When you book your place in the #ConfedCup final 🙌#PORCHI pic.twitter.com/J7G1sJPZ5Z — #ConfedCup (@FIFAcom) 28 June 2017