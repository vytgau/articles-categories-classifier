17-ojo turo rungtynių pradžioje iniciatyvą turėjo ir vieną po kitos pavojingas atakas rezgė Madrido „Real“ futbolininkai, tačiau „Barcelonos“ žaidėjai gynyboje dirbo nepriekaištingai. Po didžiosios pertraukos viskas pasikeitė, kai po puikios kontratakos Luisas Suarezas 54-ą minutę pelnė įvartį ir išvedė Barselonos ekipą į priekį 1:0. 62-ą minutę itin pavojingai į „Real“ vartus smūgiavo Paulinho, tačiau Keyloras Navas pirštų galais sugebėjo nukreipti kamuolį virš vartų skersinio. Po minutės prie aikštės šeimininkų vartų užvirė tikras chaosas – po kelių svečių smūgių L. Suarezo galva į tinklą siųstą kamuolį ranka atrėmė Dani Carvajalis. „Real“ žaidėjas išvydo raudonąją kortelę prieš akis ir buvo priverstas palikti aikštę. O prie 11 m baudinio žymos stojęs Lionelis Messi rezultatą padvigubino. 64-ą minutę „Barcelona“ pirmavo 2:0, o iš vėžių išmušti ir mažumoje likę Madrido komandos futbolininkai niekaip nerado savo žaidimo iki pat rungtynių pabaigos. Gelbėti aikštės šeimininkus mėgino nuo atsarginių suolo pakilęs Garethas Bale'as, tačiau rezultatas švieslentėje nepakito. Ne gana to, per teisėjo pridėtą laiką (90+3 min.) galutinę vinį šioje dvikovoje įkalė Aleixis Vidalis. Čempionato lyderė „Barcelona“ su 45 taškais tvirtai pirmauja pirmenybėse ir jau 9 taškais lenkia artimiausią konkurentę Madrido „Atletico“ ekipą (36 t.), nes pastaroji penktadienį 0:1 išvykoje nusileido Barselonos „Espanyol“ ekipai. Madrido „Real“ su 31 tašku užima 4-tą poziciją ir jau 14 taškų atsilieka nuo pirmaujančios „Barcelonos“. Šeštadienio vakarą vyks dar dvejos „La Liga“ rungtynės, o po jų čempionate bus pertrauka iki 2018-ųjų sausio 6 d.   Visi 17 turo rezultatai Gruodžio 19 d. „Levante“ 0 – 0 „Leganes“ Gruodžio 20 d. „Getafe“ 2 – 0 „Las Palmas“ „Real Sociedad“ 3 – 1 „Sevilla“ Gruodžio 21 d. „Eibar“ 4 – 1 „Girona“ „Alaves“ 1 – 0 „Malaga“ Gruodžio 22 d. „Real Betis“ 0 – 2 Bilbao „Athletic“ „Espanyol“ 1 – 0 Madrido „Atletico“ Gruodžio 23 d. Real Madrid 0 – 3 Barcelona „Valencia“ 0 – 1 „Villarreal“ „Deportivo La Coruna“ 1 – 3 „Celta Vigo“ Messi ➕⚽️@aspas10 ➕⚽️⚽️@LuisSuarez9 ➕⚽️ The leading scorers in #LaLigaSantander at the end of 2017! 🔥 pic.twitter.com/Z2IpDBGeB1  This is how the standings look going into the winter break! 🎄#LaLigaSantander pic.twitter.com/5P1YcGC5LL