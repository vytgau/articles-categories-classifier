Lietuviai iš Olborgo išvyko be taškų ir su nemaloniu rezultatu – Danija juos sutriuškino 6:0. Lietuvos komandai vadovaujantis danas C. Falchas įvardijo pagrindines pralaimėjimo priežastis. „Susitikome su viena pajėgiausių Europos ir pasaulio U-21 komandų, kuri nepralaimėjo namuose jau devynerius metus. Tikėjomės geresnio rezultato, bet jie buvo kur kas geresni nei tikėjomės. Mūsų pagrindinė problema buvo žaidimas vienas prieš vieną su kamuoliu ir be jo, – teigė treneris. – Pirma kėlinio pusė pavyko gerai ir mūsų planas pakankamai gerai veikė. Bandėme toliau žaisti savąjį futbolą, spausdami ir laikydami kamuolį, bet tai buvo labai sunku. Tačiau taip mes ir norime žaisti, nes mes tikime, kad tai mus pavers geresniais ateityje. Šiandien mes pralaimėjome stipriai komandai, bet tau visada reikia mokytis iš savo patirčių ir niekada nenustoti tobulėti.“ Anot jo, teko rungtyniauti prieš aukščiausio lygio žaidėjus, užima svarbias vietas savo komandose „Premier“ lygoje ir Danijos „Superligoje“. „Didžioji dalis mūsų žaidėjų yra jaunesni ir net negauna laiko pasireikšti Lietuvoje. Tad mes neturėtume savęs lyginti su danais, bet mes mokomės ir norime būti kuo labiau kokybiški. Žinau, kaip danų žaidėjai buvo treniruojami ir tai neatėjo per metus. Mes visi galime būti pozityvūs, kai laimime, tarkime, prieš Farerų salas. Tačiau kas atsikels, dirbs dar sunkiau, susitelks ties tikslais, kai suklumpame? Iš tokių situacijų daug galime pasimokyti“, – tikino C. Falchas. Treneris teigė laukiantis spalio mėnesį vyksiančios dvikovos su Lenkijos rinktine: „Po mėnesio žaisime svarbias rungtynes su lenkais. Ten mes toliau tęsime savo sunkų darbą ir tikimės optimizuoti savo žaidimą. Išanalizuosime tai, kur klydome ir būsime stipresni.“