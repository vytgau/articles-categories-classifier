Daugiausiai dėmesio antradienį turėjęs sulaukti Lietuvos plaukimo čempionato 100 m rungties krūtine finalas vyko be R. Meilutytės. Ją finale pakeitė kita plaukikė. Kaip vėliau pranešė Lietuvos plaukimo federacijos atstovai, Lietuvos plaukimo žvaigždė dar pirmadienį pradėjo jausti peršalimo simptomus, todėl dėl prastos savijautos nusprendė nestartuoti 100 m krūtine plaukimo finale. „Peršalimą pradėjau jausti dar vakar. Savijautos nepagerino ir vaistai. Tikėjausi, kad jie padės, todėl ryte bandžiau startuoti, tačiau mano dabartinę būklę parodo pasiektas laikas. Po apšilimo prieš finalų plaukimus tenka priimti tokį sprendimą ir tikėtis, kad galėsiu startuoti rytoj”, – kalbėjo R. Meilutytė. Ji tikino, kad nepaisant prastos savijautos mėgins startuoti trečiadienį 200 m plaukimo krūtine atrankoje. Lietuvos čempione 100 m plaukimo krūtine rungtyje tapo atrankoje greičiausia buvusi Kauno PM auklėtinė Agnė Šeleikaitė. Jos rezultatas – 1 min. 10,45 sek. Antrą vietą užėmė Viktė Labanauskaitė (1:13,26), trečią – Aušrinė Girčytė (1:15,08). Geriausią šį sezoną 100 m krūtine plaukimo rezultatą R. Meilutytė pasiekė sausio 21-ą dieną Antverpene (Belgija) vykusiose varžybose. Ten ji distanciją nuplaukė per 1 min. 07,03 sek. Lietuvei priklauso šios rungties rekordas, kurį ji pasiekė 2013 metų pasaulio čempionate Barselonoje – 1 min. 04,35 sek. 2012 metų Londono olimpinėse žaidynėse ji buvo nepralenkiama 100 m plaukimo krūtine rungtyje ir iškovojo aukso medalį. Šio sezono 100 m plaukimo krūtine rungties lyderės pasaulyje yra 25 metų rusė Julija Jefimova (01:04,82), 20 metų amerikietė Lilly King (01:04,95) ir 26 metų amerikietė Katie Meili (01:05,51). Su jomis teks grumtis R. Meilutytei liepos 23–30 dienomis Budapešte vyksiančiame pasaulio čempionate. Antrosios Lietuvos plaukimo čempionato dienos nugalėtojai ir prizininkai: Vyrų 400 m plaukimo laisvuoju stiliumi rungtis: 1. Povilas Strazdas (Vilniaus MSC) – 3:59,15 min. 2. Tomas Sungaila (Kauno PM) – 4:06,72 min. 3. Gedvydas Masiulis (Kauno sporto mokykla „Startas“) – 4:06,85 min. Moterų 800 m plaukimo laisvuoju stiliumi rungtis: 1. Greta Gataveckaitė (Alytaus PK „Taškas“) – 9:23,23 min. 2. Ema Balčiūtė (Kauno sporto mokykla „Startas“) – 9:33,68 min. 3. Viktorija Šulgaitė (Kauno sporto mokykla „Startas“) – 954,38 min. Vyrų 50 m plaukimo krūtine rungtis: 1. Andrius Šidlauskas (Panevėžio „Žemyna“) – 28,22 sek. 2. Jonas Sadauskas (Vilniaus MSC) – 28,57 sek. 3. Valdas Abalikšta (Šiaulių PM „Delfinas“) – 28,99 sek. Moterų 50 m plaukimo peteliške rungtis: 1. Diana Jaruševičiūtė (Kauno PM) – 27,84 sek. 2. Meda Kulbačiauskaitė (Kauno PM) – 28,10 sek. 3. Beatričė Kanapienytė (Kauno PM) – 28,22 sek. Vyrų 50 m plaukimo laisvuoju stiliumi rungtis: 1. Deividas Grigalionis (Kauno PM) – 23,55 sek. 2. Tomas Sungaila (Kauno PM) – 23,44 sek. 3. Darijus Astrauskas (Kėdainių sporto centras) – 23,45 sek. Moterų 100 m plaukimo laisvuoju stiliumi rungtis: 1. Diana Jaruševičiūtė (Kauno PM) – 58,86 sek. 2. Justina Dilkaitė (Vilniaus MSC) – 58,89 sek. 3. Greta Pleikytė (Šiaulių PM „Delfinas“) – 59,22 sek. Vyrų 100 m plaukimo nugara rungtis: 1. Danas Rapšys (Panevėžio „Žemyna“) – 54,39 sek. 2. Gytis Stankevičius (Kauno PM) – 55,78 sek. 3. Rokas Juozelskis (Kauno PM) – 56,94 sek. Moterų 200 m plaukimo nugara rungtis: 1. Paukina Pekūnaitė (Klaipėdos „Gintaro SC“) – 2:23,52 min. 2. Gabija Mankauskaitė (Alytaus SRC) – 2:24,07 min. 3. Erika Martišiūtė (Panevėžio „Žemyna“) – 2:25,17 min. Vyrų 200 m plaukimo kompleksiniu būdu rungtis: 1. Erikas Kapočius (Ignalinos plaukimo klubas) – 2:07,92 min. 2. Marius Mikalauskas (Kauno sporto mokykla „Startas“) – 2:09,94 min. 3. Benas Savičius (Kauno sporto mokykla „Startas“) – 2:14,00 min. Moterų 100 m plaukimo krūtine rungtis: 1. Agnė Šeleikaitė (Kauno PM) – 1:10,45 min. 2.Viktė Labanauskaitė (Panevėžio „Žemyna“) – 1:13,26 min. 3. Aušrinė Girčytė (Kauno PM) – 1:15,08 min. Vyrų 200 m plaukimo peteliške rungtis: 1. Deividas Margevičius (Kauno sporto mokykla „Startas“) – 2:03,33 min. 2. Titas Valis (Kauno PM) – 2:12,77 min. 3. Germantas Švecovas (Vilniaus MSC) – 2:13,18 min. Moterų 4x100 plaukimo kompleksiniu būdu rungtis: 1. Kauno PM – 4:29,40 min. 2. Vilniaus MSC – 4:38,57 min. 3. Klaipėdos „Gintaro SC“ – 4:43,57 min. Vyrų 4x100 plaukimo kompleksiniu būdu rungtis: 1. Kauno PM – 3:49,02 min. 2. Vilniaus MSC – 3:51,87 min. 3. Kauno PM 2 – 3:54,04 min.