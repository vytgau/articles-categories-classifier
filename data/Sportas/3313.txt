Iš pirmosios pozicijos startavęs Sebastianas Vettelis ties posūkiu užtvėrė kelią M. Verstappenui, o šio ratą kliudęs Kimis Raikkonenas trenkėsi į savo komandos draugą ir po akimirkos dar kartą taranavo „Red Bull“ bolidą. Iš automobilių išlipę pilotai patraukė į garažus. Here is the video of the #Crash #F1 #Vettel #Kimi #F1 @PortalHamilton @Team_LH #TeamLH #SingaporeGP pic.twitter.com/EzRduz6Jox — Lewis Hamilton #F1 (@PortalHamilton) September 17, 2017  Toliau važiuoti pamėginęs S. Vettelis paslydo, trenkėsi į apsauginę sieną ir ėmėm važiuoti atbulas. Be priekinio sparno likęs „Ferrari“ automobilis apsisukęs toli nenuvažiavo. Vokietis taip pat baigė pasirodymą Singapūre ir prarado galimybę aplenkti pagrindinį savo varžovą „Mercedes“ atstovą Lewisą Hamiltoną. Lenktynes anksčiau laiko baigė ir „McLaren“ vairavęs Fernando Alonso. Lemtingame starto posūkyje ispano automobilį taip pat kliudė iš trasos išlekiantys K. Raikkoneno ir M. Verstappeno bolidai. F. Alonso iš viso įveikė 10 ratų iš 61. 11-ame rate į apsaugos sieną trenkėsi „Toro Rosso“ lenktynininkas Danilas Kviatas. Lenktynių pradžia buvo itin sudėtinga – pirmą kartą „Formulės 1“ lenktynininkai varžėsi tamsiu paros metu pliaupiant lietui. Iš viso Singapūro trasoje prireikė net trijų saugos automobilio fazių, o lenktynininkams nepavyko įveikti viso numatyto 61-o rato, nes po 58-ių ratų ištiksėjo dviejų valandų limitas. Užtikrintai nugalėjo čempionato lyderis Lewisas Hamiltonas su „Mercedes“. Antras finišavo „Red Bull“ atstovas Danielis Ricciardo, trečias – kitas „Mercedes“ pilotas Valtteri Bottas. Finišą pasisekė pasiekti tik 12 automobilių. INITIAL CLASSIFICATION (END OF RACE): The perfect race for @LewisHamilton 💪 #SingaporeGP 🇸🇬 #F1 pic.twitter.com/61aogM2dS4 — Formula 1 (@F1) September 17, 2017 Po šios pergalės L. Hamiltonas (263 tšk.) padidino savo persvarą prieš S. Vettelį (235 tšk.) net iki 28 taškų. Iki čempionato pabaigos liko šeši etapai. 15-asis iš 20 – Malaizijos „Grand Prix“ lenktynės – vyks spalio 1 dieną. 