Pagrindinio turnyro pirmame G grupės susitikime lietuvės ketvirtadienį po dramatiškos kovos 1-2 (18:21, 21:19, 13:15) pralaimėjo Rio de Žaneiro olimpinėse žaidynėse dalyvavusioms šveicarėms Anout Verge-Depre ir Joanai Heidrich. Pagal reitingą šveicarės turnyre yra septintos, o lietuvės - 26-os. Mažiausiai 120 FIVB reitingo taškų ir 2000 JAV dolerių jau užtikrinusios I. Dumbauskaitė ir M. Povilaitytė dėl vietos atkrintamose varžybose ketvirtadienį vakare kausis su kanadietėmis Julie Gordon ir Camille Saxton (23-ias reitingas). Turnyro Lenkijoje prizų fondą sudaro 300 tūkst. JAV dolerių.