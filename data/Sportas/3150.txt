10-ąją vietą planetos reitinge užimanti J. Ostapenko turnyro ketvirtfinalyje savo varžovę įveikė 1:6, 6:3, 6:2. Ispanei prieš paskutinį setą dėl skausmų šlaunyje prireikė medikų pagalbos. „Manau, kad Jelena šį kartą buvo agresyvesnė. Ji atliko daug sėkmingų smūgų, ypač – lemiamais momentais. Jos pasitikėjimas jėgomis tikrai žavi“, – apie savo oponentę iš Latvijos atsiliepė J. Muguruza. „Pirmas setas man buvo labai nevykęs, tačiau antrame aš pradėjau žaisti sau įprastą žaidimą, sėkmingai keičiau kryptis. Tai man padėjo atsitiesti“, – teigė pati J. Ostapenko, šiemet sensacingai laimėjusi atvirą Prancūzijos čempionatą („French Open“). Ostapenko sets @WuhanOpenTennis Semifinal vs @AshBar96! Latvian topples World No.1 Muguruza 1-6, 6-3, 6-2! pic.twitter.com/z598tYQ7PL— WTA (@WTA) September 28, 2017  Pusfinalyje J. Ostepenko žais su australe Ashleigh Barty, kuri planetos reitinge yra 37-a. Už pergalę ketvirtfinayje J. Ostapenko uždirbo 350 WTA reitingo taškų. Turnyro prizų fondą Kinijoje sudaro 2,3 mln. JAV dolerių.