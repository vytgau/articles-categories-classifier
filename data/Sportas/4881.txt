Geriausiai atrankos plaukime pasirodė Rokas Juozelskis. Kauno plaukimo mokyklos auklėtinis nuotolį įveikė per 2 min. 03,59 sek., pasiekdamas savo asmeninį rekordą bei 11-u rezultatu patekdamas į rungties pusfinalį. Jame 17-metis sportininkas plaukė dar greičiau, tačiau prasibrauti į finalą nepavyko – 2 min. 03,48 sek. ir išsaugota 11-a vieta galutinėje įskaitoje tarp 22 startavusių varžovų. Asmeninį rezultatą taip pat pagerino kaunietis Paulius Martinkėnas. Distancijoje užtrukęs 2 min. 06,94 sek., jis liko per plauką nuo pusfinalio, užimdamas 17-ą vietą. Laipteliu žemiau už komandos draugą rinktinėje atsidūrė Ignalinos atstovas Erikas Kapočius, plaukimo takelyje užtrukęs 2 min. 07,80 sek. Šeštadienį čempionate startuos penki Lietuvos plaukikai. Europos jaunimo čempionatas Netanijoje vyks iki liepos 2 dienos.