Praėjusiame sezone puolėjas su „Man United“ marškinėliais spėjo sužaisti 48 mačus ir pelnyti 28 įvarčius, bet vėliau patyrė sunkią kelio traumą. Ir nors birželį anglų klubas Z. Ibrahimovičių paleido, tačiau tikisi, kad švedas ant vejos galės sugrįžti gruodį. „Dėl savo indėlio praėjusiame sezone jis nusipelnė mūsų pasitikėjimo ir mes būsime kantrūs laukdami jo sugrįžimo“, – komentavo „raudonųjų velnių“ treneris Jose Mourinho. I UNITED it @ManUtd pic.twitter.com/2rgvuvoT0m— Zlatan Ibrahimović (@Ibra_official) August 24, 2017  Dešinįjį kelį Zlatanas susižalojo balandžio 20-ąją vykusiame UEFA Europos lygos ketvirtfinalyje prieš „Anderlecht“ futbolininkus. Bet ir be jo likusi Mančesterio ekipa vis tiek triumfavo šiame turnyre, kai finale nukovė Amsterdamo „Ajax“ klubą. Šis triumfas „United“ atvėrė duris į šio sezono Čempionų lygos grupių etapą. Tiesa, Anglijos „Premier“ lygoje J. Mourinho auklėtiniai liko tik šešti. „Grįžtu, kad užbaigčiau tai, ką pradėjau“, – intrigavo Z. Ibrahimovičius.