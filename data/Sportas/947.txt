Pirmame kėlinyje svečius iš Londono į priekį 32 min. išvedė Willianas. Prieš pertrauką „Man United“ sirgalius pradžiugino belgas Romelu Lukaku, iš arti tiksliai kamuolį nukreipęs į vartus. Po pertraukos pergalę „Raudoniesiems velniams“ išplėšė Jose Mourinho į aikštę 64 min. po keitimo išleistas Jesse Lingardas, kuris 75 min. tiksliai galva kamuolį pasiuntė į „Chelsea“ vartus. Jam rezultatyvų perdavimą atliko naudingai žaidęs R. Lukaku. Tuo tarpu „Chelsea“ stratego Antonio Conte keitimai nepadėjo svečiuose bent jau išplėšti tašką. „Man United“ (59 taškai) susigrąžino antrąją vietą, „Chelsea“ krenta į 5-tą vietą (53 t.). Primename, ankstesniame sekmadienio mače „Tottenham Hotspur“ svečiuose tik mačo pabaigoje 1:0 (0:0) palaužė „Crystal Palace“ futbolininkus. Pergalę lėmė 88 min. Harry Kane'o įvartis: puolėjas jį galva pelnė po kampinio. Šio turo paskutinė akistata tarp Londono „Arsenal“ ir „Manchester City“ bus sužaista kovo 1 d. Sekmadienio „Premier“ lygos rezultatai „Tottenham Hotspur“ – „Crystal Palace“ 88 min. [0:1] Harry Kane'as „Manchester United“ 2 – 1 „Chelsea“ 32 min. [0:1] Willianas 39 min. [1:1] Romelu Lukaku 75 min. [2:1] Jesse Lingard   „Premier“ lygos turnyro lentelė (vieta, komanda, rungtynės, pergalės, lygiosios, pralaimėjimai, įvarčių santykis, taškai): 