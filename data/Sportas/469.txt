Mačas truko 1 val. 15 min. 27-erių metų Lietuvos tenisininkas, kuris pasaulio reitinge yra 103-ias, atliko tris neatremiamus padavimus, o jo varžovas – du. Mūsiškis po sėkmingų pirmų padavimų laimėjo 74 proc. galimų taškų (28/38), o varžovas – 58 proc. (21/36). Antrajame rate antras pagal skirstymą R. Berankis žais su 21-erių metų prancūzu Maxime'u Janvieru (325). Patekdamas į antrąjį ratą, R. Berankis užsitikrino 6 ATP reitingo taškus ir 730 eurų. Turnyro prizų fondą sudaro 43 tūkst. eurų.