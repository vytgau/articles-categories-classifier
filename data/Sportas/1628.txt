Atsakomosiose rungtynėse namuose „Chelsea“ tik po 11 m baudinių serijos 5:3 (pagrindinis mačo laikas – 1:1) nugalėjo antroje pagal pajėgumą šalies lygoje žaidžiančius „Norwich City“ futbolininkus. 55-ąją min. Michy Batshuayi šeimininkus išvedė į priekį, tačiau baigiantis pagrindiniam mačo laikui svečiai sugebėjo išlyginti rezultatą – 94 min. pasižymėjo Jamalas Lewisas. Baigiantis pratęsimui „Chelsea“ apskritai liko be dviejų futbolininkų, nes iš aikštės teisėjas pašalino Pedro ir Alvaro Moratą. Visgi laiko buvo likę nedaug, todėl „Norwich“ kiekybine persvara pasinaudoti nesuspėjo. Komandos stojo mušti 11 m baudinių, kuriuos realizuoti geriau sekėsi šeimininkams. Visi penki smūgiai buvo tikslūs ir „Chelsea“ pateko į šešioliktifinalį, kuriame susitiks su kita „Premier“ lygos komanda „Newcastle United“. Į kitą etapą taip pat pateko „Swansea“ ir „Wigan“.