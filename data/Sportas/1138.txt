Didžiaakė gražuolė, vos pasirodžiusi ant ledo, priverčia sparčiau plakti ne vieno stipriosios lyties atstovo širdį. Ne veltui ji vadinama viena gražiausių Pjongčango žiemos olimpinių žaidynių sportininkių, kurios žvilgsnis tiesiog veria kiaurai. Merginos sekėjai socialiniame tinkle „Twitter“ ją lygina su tokiomis gražuolėmis kaip Adriana Lima, Megan Fox ir Angelina Jolie. Deja, dailiosios sportininkės širdis jau užimta – 2017 metų birželį ji ištekėjo už kito akmenslydžio profesionalo Aleksandro Krušelnickio, medų pora kopinėjo saulėtoje Ispanijoje. 2016 metais pora laimėjo Švedijoje vykusį Mišrių porų akmenslydžio čempionatą. Anastasija sportu susidomėjo 2009 metais, kai jos dėmesį patraukė akmenslydžio klubo skelbimas vienoje ledo arenoje. Mergina stalčiuje turi Fizinio lavinimo, sporto ir sveikatos magistro diplomą. Sportininkė figūrą dailina ne tik ant ledo, bet ir dirbdama su svoriais sporto salėje ir žaisdama tinklinį. Nuotraukos, kurioms ji pozuojama vien su maudymosi kostiumėliu, visada sulaukia didžiulio dėmesio socialiniame tinkle „Instagram“. Nors oficialiai Rusija dėl dopingo skandalo šį kartą priversta nuo žiemos olimpinių žaidynių susilaikyti, 168 dopingo nevartojantys šalie sportininkai olimpiadoje dalyvauja kaip „olimpiniai sportininkai iš Rusijos“ ir vilki neutralią aprangą. Beje, antradienį paaiškėjo, jog sutuoktinių pora iš šių olimpinių grįš ne tušiomis. Anastasija Bryzgalova ir Aleksandras Krušelnickis iškovojo akmenslydžio mišrių porų varžybų bronzos medalius. Rusijos duetas mažajame finale antradienį 8:4 nugalėjo norvegus Kristin Skaslien ir Magnusą Nedregotteną. Anastasia Bryzgalova nuotraukose: 