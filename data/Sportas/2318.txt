Atrodė, kad svečiai iš Kampanijos regiono yra arti savo pirmojo taško, tačiau 75 min. praleistas įvartis lėmė 14-tą (!) pralaimėjimą iš eilės. Tai pats blogiausias visų laikų komandos startas sezone kalbant apie stipriausias penkias Europos lygas. Šį rekordą, kuris 87-erius metus priklausė „Manchester United“ ekipai, „Benevento“ pamušė dar lapkričio 19-ąją, o jį pagerino šį pirmadienio vakarą. „Atalanta” ekipai pergalę atnešė Bryano Cristante įvartis, su 19 taškų ekipa užima 10-tą vietą. Tuo tarpu praėjusiame sezone „Serie B“ pirmenybėse 5-tą vietą užėmusi ir po atkrintamųjų rungtynių į aukščiausią lygą patekusi komanda norėtų kuo greičiau užmiršti košmarišką rudenį. Per 14 mačų pelnyti vos 6 įvarčiai ir praleisti 34 – tikrai ne tokią savo svajonę išpildžiusios komandos sezono pradžią įsivaizdavo klubo sirgaliai. Lengva nebus ir artimiausią savaitgalį: namuose „Benevento“ ekipa priims šiemet taip pat buksuojančią ir jau strategą spėjusią pakeisti AC „Milan“ ekipą, kuriai dabar vadovauja Gennaro Gattuso. Benevento have made the worst ever start to a season in Europe’s top five leagues 🙈 pic.twitter.com/cpppmK5qQQ— B/R Football (@brfootball) November 19, 2017  Rezultatas „Atalanta“ 1 – 0 „Benevento“ 75 min. [1:0] Bryanas Cristante Ecco la classifica aggiornata della #SerieATIM dopo la fine della 14ª giornata! ⚽ pic.twitter.com/p7nrd9Qpxo— Serie A TIM (@SerieA_TIM) November 27, 2017