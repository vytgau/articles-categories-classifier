Futbolo aistruoliai iš Haidarabado, miesto Indijos pietuose, sugalvojo, kaip mėgstamą žaidimą paversti dar patrauklesne sporto šaka. Sumanymui įgyvendinti jie ėmėsi muilo. Tradicinė futbolo aikštė, ją juosianti tvorelė ir vartai buvo pakeisti pripučiamomis konstrukcijomis. Pakoreguoto futbolo žaidėjai nemūvi sportbačių, bet privalo užsidėti šalmus. Šitaip jiems pavyksta išvengti traumų, kurios galimos lakstant po slidų, muilinu vandeniu aplietą polietileną. Futbolą ant muilo gali žaisti ir vyrai, ir moterys. Savo nuomone apie naują sporto šaką sutiko pasidalyti viena iš šio žaidimo entuziasčių. Futbole ant muilo rungiasi dvi komandos, kuriose yra po penkis žaidėjus. Vienas kėlinys trunka lygiai valandą. Pagrindinis žaidėjų tikslas yra toks pat, kaip ir įprastame futbole, – įmušti kuo daugiau įvarčių į priešininko vartus. Nors futbolininkai nuolat slidinėja, todėl neišvengiamai vienas kitą pargriauna, baudų už tai niekas neskiria.