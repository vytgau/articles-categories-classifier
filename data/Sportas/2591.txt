Mačas truko 55 min. L. Grigelis šiame susitikime atliko aštuonis neatremiamus padavimus, o jo varžovas – nei vieno. Antras pagal skirstymą 26-erių metų Lietuvos tenisininkas, kuris pasaulio reitinge yra 299-as, antrajame rate – aštuntfinalyje – žais su 19-mečiu šveicaru Louroi Martinezu (1959). Patekdamas į aštuntfinalį, L. Grigelis užsitikrino vieną Teniso profesionalų asociacijos (ATP) reitingo tašką. Turnyro prizų fondą sudaro 15 tūkst. JAV dolerių. Praėjusią savaitę L. Grigelis Maroke tapo analogiško turnyro nugalėtoju.