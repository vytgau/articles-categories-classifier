Vyrų 100 m plaukimo nugara atrankoje į greičiausių aštuonetą pateko Danas Rapšys ir Gytis Stankevičius. Du aukso medalius šiose varžybose jau iškovojęs D. Rapšys 100 m nugara distanciją įveikė per 55,43 sek. ir tarp 57 atrankos dalyvių buvo trečias. G. Stankevičius finišavo per 55,75 sek. ir pasidalijo šeštąją poziciją su Lenkijos plaukiku. Dar vienas lietuvis Rokas Juozelskis (57,76 sek.) atrankoje liko 19-as. Vyrų 200 m plaukimo peteliške atrankos varžybose (59 dalyviai) mūsų šalies atstovas Deividas Margevičius (2.01,76) buvo šeštas bei pateko į finalą. Vyrų 100 m plaukimo laisvuoju stiliumi atrankoje (58 dalyviai) lietuvis Povilas Strazdas (50,91 sek.) užėmė 18-ąją vietą.