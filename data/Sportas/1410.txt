Einius Petkus ir Vida Vencienė Pjongčange sėkmingai užregistravo Lietuvos rinktinę, stebi kambarių sportininkams ruošimo darbus ir vieni pirmųjų savo šalies vėliavomis nuspalvino olimpinį kaimelį. Telefonu iš Pietų Korėjos V. Vencienė informavo, kad Lietuvos olimpinei delegacijai talkins 6 savanoriai – 3 korėjiečiai ir 3 lietuvės. „Nuotaikos puikios, laukiame atvykstančių sportininkų. Pjongčange šalta, dieną apie – 10 ir pučia stiprus vėjas, reikia šiltai rengtis“, – besiruošiančius į olimpines žiemos žaidynes informuoja V. Vencienė. Žiemos olimpinės žaidynės Pjongčange vyks 2018 m. vasario 9–25 d. (17 dienų). Jose dalyvaus apie 3 tūkst. sportininkų iš 95 pasaulio šalių, bus išdalinti 102 medalių komplektai. 