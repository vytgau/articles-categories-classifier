A lygos lyderių dvikova Lietuvos futbolo A lygoje vyks kova dėl pirmos vietos. Lyderiai Vilniaus „Žalgirio“ futbolininkai sekmadienį svečiuose susitiks su artimiausia persekiotoja, vos dviem taškais atsiliekančia Marijampolės „Sūduva“, kuri yra iškovojusi 8 pergales iš eilės. „Kiekvienos rungtynės su „Žalgiriu“ yra išskirtinės, nes jie jau ne vienerius metus yra čempionai ir norisi atimti iš jų titulą. Mes turime savo sienų pranašumą ir mes esame favoritai“, – vaizdo apžvalgoje sako „Sūduvos“ futbolininkas Ovidijus Verbickas. Spalio 22 d. (sekmadienis) 14:00 Marijampolės „Sūduva“ – Vilniaus „Žalgiris“ („Arvi“ stadionas) 14:00 „Trakai“ – „Kauno Žalgiris“ (LFF stadionas) 14:00 „Jonava“ – Klaipėdos „Atlantas“ (Jonavos miesto stadionas) 14:00 Kauno „Stumbras“ – Utenos „Utenis“ (NFA stadionas) Tinklininkai žais su latviais ir estais Baltijos vyrų tinklinio lygoje šį sezoną vėl žaidžia dvi Lietuvos komandos. Iš Baltijos lygos dėl finansinių sunkumų pasitraukusį Vilniaus „Flamingo Volley“ klubą pakeitė Raseinių „Norvelita“, jau antrą sezoną Baltijos lygoje žaidžia Šiaulių „Elga-Master Idea“. Po keturių turų dvi pergales iškovoję „Norvelitos“ tinklininkai užima 7 vietą, vieną pergalę turintys šiauliečiai yra dvylikti. Spalio 21 d. (šeštadienis) 17:00 Šiaulių „Elga-Master Idea“ – „Parnu Vorkpalliklubi“ (Dubysos sporto mokykla) 17:00 Raseinių „Norvelita“ – „Limbaži/MSG“ (Karpynės sporto klubo salė) Spalio 22 d. (sekmadienis) 17:00 Šiaulių „Elga-Master Idea“ – „Limbaži/MSG“ (Dubysos sporto mokykla) 17:00 Raseinių „Norvelita“ – „Parnu Vorkpalliklubi“ (Karpynės sporto klubo salė) NLRL debiutantai viešės sostinėje Po 25 metų pertraukos Lietuvos ledo ritulio čempionate vėl rungtyniauja Klaipėdos komanda. Nacionalinėje ledo ritulio lygoje šį sezoną debiutavo Klaipėdos „Baltija“. Ji atgaivino ledo ritulio tradicijas uostamiestyje. Iki Nepriklausomybės atkūrimo Klaipėdos klubas net šešis kartus tapo Lietuvos čempionu, tačiau 1992 metais baigė egzistavimą. „Klaipėdoje yra gerų ir vyresnių žaidėjų ir puiki ledo ritulio mokykla, galbūt anksčiau nebuvo tos darnos tarp vietinių komandų“, – vaizdo apžvalgoje sako „Baltijos“ klubo vadovas ir treneris Andrius Židkovas, kurio teigimu ledo ritulio plėtrai Klaipėdoje trukdo ledo arenų trūkumas, nes „Baltija“ ir visi uostamiesčio ledo ritulininkai priversti rungtyniauti prekybos centre esančioje ledo ritulio aikštėje. 15:00 Vilniaus „Hockey Punks“ – Klaipėdos „Baltija“ (Vilniaus „Pramogų“ arena) LKL lyderis sieks pratęsti pergalių seriją Lietuvos krepšinio lygoje pergalių seriją iki aštuonių sieks pratęsti vienvaldios lyderis Panevėžio „Lietkabelis“. Čempionai Kauno „Žalgirio“ krepšininkai sekmadienį susitiks su Prienų „Vytautu“, kuris kaip ir Utenos „Juventus“ bei Kėdainių „Nevėžis“ dar neturi pergalių. LKL rungtynes stebėkite DELFI TV. 17:00 Utenos „Juventus“ – Kėdainių „Nevėžis“ (Daugiafunkcis sporto kompleksas) 17:20 Pasvalio „Pieno žvaigždės“ – Panevėžio „Lietkabelis“ („Pieno žvaigždžių“ arena) 17:30 „Šiauliai“ – Vilniaus „Lietuvos rytas“ (Šiaulių arena) 17:00 Klaipėdos „Neptūnas“– Alytaus „Dzūkija“ („Švyturio“ arena) 17:20 Kauno „Žalgiris“ – Prienų „Vytautas“ („Žalgirio“ arena) LMKL sezonas Lietuvos moterų krepšinio lygoje pirmauja visas tris pergales iškovojusi Vilniaus „Kibirkštis“, savaitgalį lyderes gali pasivyti dvi pergales turinti Marijampolės „Sūduva“. DELFI TV rodys šeštadienį Šiauliuose vyksiančias rungtynes. Spalio 20 d. (penktadienis) 16:00 Klaipėdos „Fortūna“ – Kauno raj. „Hoptrans-Sirenos“ (Kūno kultūros ir rekreacijos centras) Spalio 21 d. (šeštadienis) 14:00 „Šiauliai-Universitetas“ – Ukmergės „Vilkmergė“ (Saulės akademijos sporto salė) 16:00 Marijampolės „Sūduva“ – Kauno „Aistės-LSU“ (ŽSM krepšinio salė) Rankinio lygoje – trivaldystė Lietuvos rankinio lygoje lyderių poziciją dalijasi po tris pergales iškovoję trys klubai – Kauno „Granitas-Karys“, Alytaus „Varsa-Stronglasas“ ir Vilniaus „Šviesa“. Lyderius gali pasivyti ir čempiono titulą ginantis Klaipėdos „Dragūnas“, kuris turi dvi pergales iš tiek pat galimų. DELFI TV rodys „Vilniaus“ ir „Granito“ rankininkų susitikimą. 14:00 HC „Vilnius“ – Kauno „Granitas-Karys“ (HC „Vilnius“ salė) 14:00 Alytaus „Varsa-Stronglasas“ – Šiaulių „SM Dubysa-Gubernija“ (Stadiono sporto salė) 14:00 Klaipėdos „Dragūnas“ – Varėnos „Ūla“ („Neptūno“ salė) 15:00 Kauno KTU – HC „Utena“ (Garliavos sporto centras) Tarptautinės dailiojo čiuožimo varžybos Kaune Pirmą kartą istorijoje Lietuvoje vyksta tarptautinės dailiojo čiuožimo varžybos, kurios įtrauktos į Tarptautinės čiuožimo sąjungos (ISU) varžybų kalendorių. Kauno ledo arenoje visą savaitgalį varžysis sportininkai iš dvylikos šalių. Daugiau negu 130 sportininkų, tarp jų 20 lietuvių, kovoja dėl atrankos taškų į pasaulio ir Europos jaunimo bei suaugusiųjų čempionatus. Šios varžybos taps generaline repeticija prieš kitais metais Kauno „Žalgirio“ arenoje vyksiantį pasaulio jaunimo „Grand Prix“ etapą. Spalio 20 d. (penktadienis) 10:00-14:30 varžybos 9:00-19:00 varžybos 10:00-15:00 varžybos Alytuje aidės šūviai Dzūkijos sostinėje (Alytaus sporto ir rekreacijos centras) savaitgalį vyks Lietuvos šaudymo taurės varžybos. Kulkinio šaudymo pneumatiniais ginklais pistoletu ir šautuvu varžybose akies taiklumą išbandys beveik pusantro šimto šaulių. 11:00-15:30 varžybos 11:00 varžybų pradžia 14:30 finalai Kaune kryžiuosis špagos Kaune (LSU sporto salė) vyks turnyras vienam iš Lietuvos fechtavimo pradininkų Juozui Subačiui atminti. Ketvirtą kartą organizuojamame turnyre kovos daugiau negu 50 fechtuotojų. 10:00 moterų špagos varžybos 13:00 vyrų špagos varžybos 17:00 finalai Badmintonininkai varžysis Kauno sporto halėje Daugiau negu šimtas badmintonininkų ir badmintonininkių šeštadienį Kauno sporto halėje varžysis dėl „Hummel“ taurės. 10:00 varžybų pradžia 21:00 varžybų pabaiga Jonavoje varžysis kultūristai Jau 27 kartą rengiamos Lietuvos kultūrizmo, fitneso ir bikinio atvirosios taurės varžybos. Jonavos sporto arenoje varžysis 100 dalyvių. Kultūrizmo varžybas stebėkite DELFI TV. 14:00 varžybų pradžia 17:00 finalai