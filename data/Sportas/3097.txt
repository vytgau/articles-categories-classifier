Dešimtą vietą Čekijoje užėmė Tomas Uroška dalyvavęs vyrų figūros +182 cm kategorijoje, Natalija Gaidukevič startavusi moterų +35 m. bikini kategorijoje į TOP 10 nepateko (abu – Marijampolės „Tauras“). Dar du lietuviai varžėsi PRO turnyre – debiutavusi tokio lygio varžybose Kristina Narbutaitytė užėmė aštuntą vietą, o Dainius Barzinskas buvo tryliktas. Tuo pat metu Lenkijoje vyko kitas tarptautinis turnyras „Diamond cup Katowice“, kuriame dalyvavo du Lietuvos atstovai, iškovoję penktas vietas – Viktorija Ržavskaja bikini -169 cm kategorijoje (Šiaulių „Fit House“) ir Erik Bizunovič jaunimo vaikinių figūros +176 cm kategorijoje (Vilniaus „D‘Atlantis“). Lietuvoje varžybų sezonas prasidėjo „Raudondvario taure“, kurios nugalėtojais tapo Tomas Dubauskas (kultūrizmas), Daiva Varnelienė (kūno fitnesas, abu – Marijampolės „Tauras“), Ričardas Ramanauskas (klasikinis kultūrizmas, Jurbarko „Progresas“), Greta Jakaitytė (bikini, Kauno „Power team“) ir Lukas Galdikas (vyrų figūra, Kauno „Kūno kultas“). Antras vietas užėmė Edgaras Gladas (kultūrizmas), Gintarė Omilijonaitė (kūno fitnesas), Svajūnas Misiūra (klasikinis kultūrizmas, visi – Marijampolės „Tauras“), Ieva Kaziulytė (bikini, Kauno „Power team“) ir Modestas Kungys (vyrų figūra, Kauno „Kūno kultas“). Treti buvo Marius Jakubonis (kultūrizmas, Marijampolės „Tauras“), Ela Pivoriūnaitė (kūno fitnesas, Vilniaus „Star gym“), Robertas Balčiūnas (klasikinis kultūrizmas, Šiaulių „Gylys“), Dainora Dvarijonaitė (bikini) ir Edvinas Tuinyla (vyrų figūra, Kauno „Power team“). Spalio 14 d. Lietuvos sportininkai susitiks tradicinėse varžybose Vilniuje – „Vilniaus taurėje“. 