Tenisininkė iš Rygos į savo „skalpų“ kolekciją įsidėjo dar vieną aukščiau WTA reitinge esančią varžovę. Tiesa, pergalę teko plėšti dantimis ir nagais – J. Ostapenko išnaudojo tik aštuntą progą užbaigti mačą ir laimėjo po „tie-break'o“ antrame sete 6:3, 7:6 (8:6). Primename, kad J. Ostapenko išgarsėjo visame pasaulyje praėjusį mėnesį, kuomet tapo Prancūzijos atvirojo čempionato nugalėtoja. Ketvirtfinalyje jos lauks 37-erių veteranė iš JAV Venus Williams (WTA-11), kuri 6:3, 6:2 sudorojo 19-metę kroatę Aną Konjuh (WTA-29). Staigmeną pateikė ir 23-ejų ispanė Garbine Muguruza (WTA-15), kuri eliminavo šešeriais metais vyresnę reitingo lyderę ir praėjusių metų finalininkę iš Vokietijos Angelique Kerber (Vokietija, WTA-1) 4:6, 6:4, 6:4. Kiti rezultatai: 7-Svetlana Kuznecova (Rusija, WTA-8) – 9-Agnieszka Radwanska (Lenkija, WTA-10) 6:2, 6:4 Magdalena Rybarikova (Slovakija, WTA-87) – Petra Martič (Kroatija, WTA-135) 6:4, 2:6, 6:3 6-Johanna Konta (Didžioji Britanija, WTA-7) – 21-Caroline Garcia (Prancūzija, WTA-22) 7:6 (7:3), 4:6, 6:4 24-Coco Vandeweghe (JAV, WTA-25) – 5-Caroline Wozniacki (Danija, WTA-6) 7:6 (7:4), 6:4 2-Simona Halep (Rumunija, WTA-2) – Viktoria Azarenka (Baltarusija, WTA-683) 7:6 (7:3), 6:2