Šias ir dar trejas rungtynes rodys „Viasat Sport Baltic“ ir TV6 kanalai bei vaizdo transliacijų internetu platforma www.viaplay.lt. Nemažai dvikovų transliuos „Viasat Xtra“ kanalai. „Barcelona“ su „Juventus“ kovėsi praėjusio sezono ketvirtfinalyje. Tada stipresnė buvo Italijos komanda, kuri namie pranoko varžovus 3:0, o išvykoje sužaidė 0:0. Oficialiose rungtynėse šios ekipos tarpusavyje grūmėsi 9 kartus. Kol kas visiška lygybė: klubai šventė po 3 pergales, o 3 mačai baigėsi lygiosiomis. „Barca“ su „Juve“ kovojo 2015 metų Čempionų lygos finale. Tada 3:1 triumfavo Katalonijos komanda. Italijos čempionas „Juventus“ su Ispanijos vicečempione „Barcelona“ žaidė šią vasarą JAV kontrolinėse rungtynėse – 2:1 nugalėjo „Barca“. Abu klubai puikiai pradėjo savo šalių pirmenybes – jie iškovojo po tris pergales ir rikiuojasi tarp lyderių. „Barca“ per tris Ispanijos čemponato dvikovas pelnė 9 įvarčius, nepraleido nė vieno. Po praėjusio sezono iš svarbiausių veidų Katalonijos ekipą paliko puolėjas Neymaras, kuris persikėlė į Paryžiaus „Saint-Germain“, ir treneris LuisasEnrique. Jį pakeitė anksčiau su Bilbao „Athletic“dirbęs Ernesto Valverde. Trečiadienį dėmesio centre – „Liverpool“ ir „Sevilla“ futbolininkų rungtynės. Čempionų lygos grupių etape rungtyniaus 32 komandos, kurios suskirstytos į aštuonias grupes. Į kitą etapą pateks po du pajėgiausius klubus. Trečiąją vietą užėmusios ekipos persikels į Europos lygą, o likusioms sezonas Europoje bus baigtas. It's the @PSG_inside training rondo... who makes the mistake? Celtic v Paris team news: https://t.co/bX9BOD9gjn#UCL pic.twitter.com/DXyroDfOEz — #UCL (@ChampionsLeague) September 12, 2017  Transliacijų tvarkaraštis: rugsėjo 12 d. 21.35 val. „Barcelona“ – „Juventus“ (www.viaplay.lt ir „Viasat Sport Baltic“; tiesiogiai), 21.35 val. Glazgo „Celtic“ – Paryžiaus PSG (www.viaplay.lt ir TV6; tiesiogiai), 1.35 val. „Celtic“ – PSG („Viasat Sport Baltic“; vaizdo įrašas); rugsėjo 13 d. 21.35 val. „Liverpool“ – „Sevilla“ (www.viaplay.lt ir „Viasat Sport Baltic“; tiesiogiai), 21.35 val. Madrido „Real“ – Nikosijos APOEL (www.viaplay.lt ir „Viasat Sport Baltic“; tiesiogiai), 1.35 val. „Real“ – APOEL („Viasat Sport Baltic“; vaizdo įrašas).