S. Vettelis viliasi Japonijoje sugrįžti į titulo medžioklę. Šiuo metu lenktynininkų įskaitoje 34 taškais nuo lyderio Lewiso Hamiltono atsiliekantis vokietis „Suzukos“ trasoje greičiausiai įveikė ratą – 1 min. 29,166 sek. ir daugiau nei dviem dešimtosiomis sekundės aplenkė britą. „Mercedes“ atstovas mėgino atsigriebti antroje laisvoje treniruotėje, tačiau sutrukdė lietus. Į trasą išvažiavo tik penki automobiliai, bet ten sąlygos neleido kažką nuveikti. Friday's second practice session in summary: very, very wet ☔️#JapaneseGP #F1 pic.twitter.com/24ebcSulZO — Formula 1 (@F1) October 6, 2017  Trečias pagal greičiausiai įveiktą ratą buvo „Red Bull“ pilotas Danielis Ricciardo, už jo išsirikiavo Kimi Raikkonenas („Ferrari“), Valtteri Bottas („Mercedes“) ir Maxas Verstappenas („Red Bull“). Akivaizdu, kad šių komandų atstovai savaitgalį ir turės realiausias galimybes užkopti ant apdovanojimų pakylos. Sinoptikų prognozės žada netgi saulėtą dieną per lenktynes sekmadienį. Ryškiausias įvykis „Suzukos“ trasoje penktadienį buvo „Toro-Rosso“ lenktynininko 23-ejų Carloso Sainzo avarija. Treniruočių išvakarėse už leistinų naudoti detalių automobilyje limito sulaužimą ispanas ir komanda griežtai nubausti – lenktynes Japonijoje turės pradėti per 20 pozicijų žemiau. Treniruotėje ant slidžios trasos kontrolę praradęs C. Sainzas trenkėsi į apsaugas ir gerokai aplamdė savo automobilį. Lenktynininkas liko nesužeistas, tačiau mechanikams darbo atsirado į valias. It was an early and dramatic exit for Carlos Sainz during FP1 at Suzuka 💥#JapaneseGP 🇯🇵 pic.twitter.com/YdtTsmFDRQ— Formula 1 (@F1) October 6, 2017  Lenktynės Japonijoje bus jau 16-as šių metų pasaulio čempionato etapas iš 20-ies. Po Japonijos „Formulė-1“ kelsis į JAV, Meksiką, Braziliją ir Abu Dabį.