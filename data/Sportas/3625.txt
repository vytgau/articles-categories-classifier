Latvijos ledo ritulininkai nuo pat rungtynių pradžios pradėjo mokyti jaunuosius Lietuvo ledo ritulininkus ir per pirmąsias 5 minutes įmušė du įvarčius (2:32 ir 4:30). Lietuviai nerado kelių link varžovų vartų, o latviai po dar penkių minučių pasižymėjo ir trečią kartą. Pirmą geresnę progą kėlinio viduryje susikūrė Edgaras Rybakovas, tačiau jo smūgį atrėmė Latvijos klubų rinktinės vartininkas. Net ir pirmaujant solidžiu rezultatu, latviai nemažino tempo bei kėlinio pabaigoje pasižymėjo dar du kartus (5:0). Antrojo kėlinio pirmoje dalyje lietuviai kur kas sėkmingiau gynėsi, o Artūras Pavliukovas gaudydavo visus latvių smūgius. Visgi viena po kitos surinktos dvi pražangos ir žaidimas mažumoje leido latviams per mažiau nei minutę įmušti du įvarčius (28:20 ir 29:07). Kėliniui artėjant į pabaigą latviai dar labiau suaktyvino puolimą ir per 20 sekundžių pasižymėjo du kartus (33:20 ir 33:40) bei persvarą padidino iki devynių – 9:0. Visgi lietuviai sugebėjo pradžiuginti savuosius sirgalius, kai Ugniaus Čižo greitoje atakoje smūgiuotas ritulys rikošetu atsitrenkė į varžovų gynėjo lazdą ir įskriejo į vartus – 1:9. Trečiojo kėlinio pradžioje latviai ir toliau nemažino apsukų bei per pirmąsias dešimt minučių pelnė keturis įvarčius. Rungtynių pabaigoje latviai sumažino tempą, o rungtynės baigėsi rezultatu 1:13. Po rungtynių surengtoje draugiškoje baudinių serijoje sėkmė ir vėl lydėjo Latvijos ledo ritulininkus, kurie ją laimėjo rezultatu 3:1. Lietuvių gretose baudinius mušė Ugnius Čižas, Danielius Nomanovas, Ilja Četvertakas, Aivaras Bendžius ir vienintelis pasižymėjęs Edgaras Rybakovas. Latijos ekipoje pasižymėjo Kristaps Millers (2:32), Janis Jaks (5:30, 28:20), Frenks Razgals (8:10), Linards Mazurs-Mago (14:42), Tomass Zeile (18:22, 29:07), Koba Jass (33:20, 41:29), Edgars Kulda (33:40), Edmunds Augstakalns (43:28), Karlis Ozolinš (45:04) ir Rudolfs Kalvitis (48:59). Vienintelį įvartį lietuvių gretose pelnė U.Čižas (38:46).   Šiose rungtynėse latviai buvo nubausti 6-iomis baudos minutėmis, tuo tarpu lietuviai – 37-iomis. Latvijos klubų rinktinė prieš Baltijos iššūkio taurės turnyrą sužaidė draugiškas rungtynes, kuriose 10:0 sutriuškino Rygos „Prizma“ ekipą. Septynis žaidėjus į Latvijos komandą delegavo „Zemgale/LLU“ ekipa, du ledo ritulininkai atstovauja Liepojos komandą, vienas – „HK Mogo“, penki ledo ritulininkai priklauso Šiaurės Amerikos ekipoms, tačiau ieškosi komandų Europoje ir net septyni žaidėjai šiuo metu klubo neturi. Paskutinę akimirką prie Latvijos komandos prisijungė Kontinentinėje ledo ritulio lygoje (KHL) rungtyniaujantys ir Rygos „Dinamo“ klubą atstovaujantys puolėjai Edgars Kulda ir Frenks Razgals. „CORWNS Baltic Challenge Cup 2017“ turnyre be Lietuvos ir Latvijos komandų taip pat žaidžia Estijos rinktinė nei Švedijos pirmos lygios (trečios pagal pajėgumą) „Hammarby IF“ klubas. Baltijos šalys šį turnyrą nutarė rengti tris kartus per metus, o šalis organizatorė be trijų privalomų valstybių savo nuožiūra kviečiasi ir ketvirtą dalyvę. Antrasis „CROWNS Baltic Challenge Cup“ turnyras įvyks lapkričio 10-12 dienomis Klaipėdoje, „Švyturio“ arenoje. Uostamiestyje pirmą kartą su Lietuvos rinktinės marškinėliais ant ledo pasirodys ir legendinis ledo ritulininkas Darius Kasparaitis. Trečiasis šio sezono turnyras įvyks 2018 m. vasario 16-18 dienomis Latvijoje, kur ir paaiškės pirmasis „CROWNS Baltic Challenge Cup“ nugalėtojas. Per visus tris etapus, į turnyrinę lentelę bus įskaitomi tik trijų Baltijos valstybių rinktinių tarpusavio rungtynių rezultatai ir surinkti taškai.. Kiekvieno iš etapų komandos nugalėtojos bus apdovanotos organizatorių įsteigtais prizais, taip pat bus renkami kiekvieno turnyro trijų geriausių pozicijų žaidėjai. Estijos ledo ritulio federacijos inicijuotas Baltijos iššūkio taurės turnyras jau vyko 2016-ų metų lapkričio mėnesį. Tą kartą bandomajame turnyre nugalėjo Latvijos čempionato klubų rinktinė, kuri 4:2 įveikė estus ir 7:2 – lietuvius. Antri liko šeimininkai, 3:2 įveikę Lietuvos rinktinę. Lietuvos rinktinės sudėtis: Gynėjai: Aurimas Gaidauskas – Rolandas Aliukonis (C) Ruslanas Černychas – Mantas Stankius Dominykas Motiejūnas – Jaunius Jasinevičius Lukas Manomaitis – Lukas Jonuška Puolėjai: Paulius Gintautas – Dovydas Kulevičius – Ugnius Čižas Aivaras Bendžius – Ilja Četvertakas – Aimas Fiščevas Mauras Baltrukonis – Edgaras Rybakovas – Deividas Kazlauskas Egidijus Binkulis – Lukas Manomaitis – Lukas Žukauskas Vartininkai: Artūras Pavliukovas Simas Baltrūnas „CROWNS Baltic Challenge Cup 2017“ tvarkaraštis: Rugpjūčio 25 d. 16:00 Latvija – Lietuva 19:30 Estija – Hammarby IF Rugpjūčio 26 d. 16:00 Estija – Lietuva 19:30 Latvija – Hammarby IF Rugpjūčio 27 d. 13:00 Lietuva – Hammarby IF 16:30 Estija – Latvija Estijos rinktinės sudėtis: Gynėjai: Sergejus Gulovas, Andresas Kato, Silveris Kerna, Marko Kettunenas, Hendrikas-Paulas Laosma, Artjomas Mininas, Saveli Novikovas, Aleksandras Ossipovas, Filippas Švaroginas. Puolėjai: Maksimas Borovikovas, Artūras Fedorukas, Daniilas Fursa, Harri Kollas, Nikita KOzorevas, Aleksandras Kuznetsovas, Janas Lukatas, Andrei Makrovas, Kevinas Parras, Ragnaras-Hindrekas Russas, Aleksejus Sibirtsevas, Maksimas Simonovas, Mihkelis Sinikas, Michaelis Tugo, Mihkelis Vorangas. Vartininkai: Villemas-Henrikas Koitmaa, Romanas Šumihhinas ir Daniilas Seppenenas. Latvijos rinktinės sudėtis: Gynėjai: Janis Jaks, Rūdolfs Kalvītis, Maksims Širokovs, Kristaps Jākobsons, Tomass Zeile, Oskars Freimanis, Mārtiņš Mežulis ir Andrejs Kostjuks. Puolėjai: Juris Upitis, Vitalijs Pavlovs, Rihards Marenis, Linards Mazurs-Mago, Karlis Ozoliņš, Lauris Rancevs, Koba Jass, Bruno Birzitis, Miks Lipsbergs, Artjoms Ogorodņikovs, Kristaps Millers ir Rihards Paškausks, Frenks Razgals, Edgars Kulda. Vartininkai: Rihards Cimmermanis, Reinis Petkus ir Gustavs Davis Grigals.