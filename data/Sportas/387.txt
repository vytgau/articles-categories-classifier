Pirmajame plaukime mūsiškė finišavo 23-ia, antrajame – 22-a, bet vėliau sugebėjo laimėti tiek trečiąsias, tiek ketvirtąsias lenktynes. Iš viso ji turi 24 baudos taškus (atmetus prasčiausią rezultatą). Pirmauja graikė Vasileia Karachaliou (8 b. tšk.). Antrąją vietą užima olandė Marit Bouwmeester (10 b. tšk.), trečiąją – šveicarė Maud Jayet (11 b. tšk.). Kita lietuvė Milda Eidukevičiūtė su 61 baudos tašku užima 49-ąją vietą tarp 113 dalyvių. Vyrų „Laser Standart“ jachtų klasėje pirmauja australas Fnnas Alexanderis (7 b. tšk.). Karolis Janulionis (62 b. tšk.) po keturių plaukimų yra 70-as, o Martis Pajarskas (104 b. tšk.) – 127-as tarp 183 buriuotojų. „RS:X“ burlenčių klasėje Juozas Bernotas (83 b. tšk.) užima 93-iąją poziciją. Pirmauja Yoavas Cohenas (3 b. tšk.) iš Izraelio. Šioje klasėje varžosi 118 sportininkų.