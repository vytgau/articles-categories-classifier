Sekmadienį pralaimėję 1:12, pirmadienį „Energijos“ ledo ritulininkai Gomelio komandai nusileido rezultatu 1:7 (0:4, 0:1, 1:2). Vienintelį įvartį šios dienos rungtynėse „Energijos“ gretose pelnė Danielius Nomanovas (45:04, rez. perd. Laisvydas Kudrevičius ir Donatas Vitte). „Gomel-2“ komandoje du kartus pasižymėjo Ilja Kliačinas (36:39 ir 45:14), po kartą – Konstantinas Čugunkovas (5:41), Kirilas Sosnovskis (7:15), Antonas Točilkinas (15:29), Glebas Andrejevas (17:52) ir Nikita Truchanovas (52:18). Visas rungtynes „Energijos“ vartus gynė tik vakar komandoje debiutavęs 15-metis vartininkas Arkadijus Reizinas. „Energija“ per keturias sužaistas šio sezono rungtynes kol kas nėra iškovojusi taškų. Be Elektrėnų ekipos taškų taip pat savo sąskaitoje dar neturi penkias rungtynes sužaidusi „Chimik-2“ komanda. Čempionate šiuo metu pirmauja nei vieno taško nepraradusios Soligorsko „Šachtior-2“ (18 tšk.) ir „Gomel-2“ (15 tšk.) komandos. Į Elektrėnų ledo rūmus „Energija“ sugrįš rugsėjo 30 ir spalio 1 dienomis, kai namuose priims praėjusio sezono čempionus Minsko „Junior“ ledo ritulininkus. „Energijos“ sudėtis rungtynėse su „Gomel-2“ ekipa: Vartininkai: Aurimas Uscila (17 m.), Arkadijus Reizinas (15 m.). Gynėjai: Paulius Rumševičius (17 m.), Mantas Stankius (17 m.), Lukas Manomaitis (24 m.), Karolis Šumskas (16 m.), Rokas Arbačiauskas (17 m.) Puolėjai: Dominykas Škadauskas (20 m.), Karolis Krasilnikovas (16 m.), Laisvydas Kudrevičius (18 m.), Mantas Stepanavičius (18 m.), Mantas Marcinkevičius (23 m.), Deividas Kazlauskas (29 m.), Eimantas Steponavičius (16 m.), Donatas Vitte (20 m.), Danielius Nomanovas (22 m.), Vainius Jankauskas (16 m.), Martynas Miliūnas (16 m.).