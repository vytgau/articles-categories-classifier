Brazilas pats pelnė įvartį, dar atliko rezultatyvų perdavimą, o Prancūzijos vicečempionė PSG komanda šventė antrąją pergalę iš eilės naujajame „Ligue-1“ pirmenybių sezone – išvykoje 3:0 buvo įveikti „Guingamp“ futbolininkai. Pirmąjį įvartį 52-ą minutę gana kurioziškai į savo vartus įsimušė šeimininkų krašto gynėjas Jordanas Ikoko. Po dešimties minučių tikslią ataką surezgė ir patys Paryžiaus ekipos futbolininkai – po Neymaro perdavimo kamuolį į „Guingamp“ vartų tinklą pasiuntė Edinsonas Cavani. 82-ąją minutę žiūrovai išvydo ir pirmąjį Brazilijos futbolo žvaigždės tikslų smūgį: idealaus E. Cavani perdavimo sulaukusiam Neymarui nuginkluoti varžovų vartų sargo nekilo jokių sunkumų.  Kitose sekmadienį vykusiose antrojo turo rungtynėse čempionas „Monaco“ klubas svečiuose 4:1 pranoko „Dijon“ futbolininkus, o naujokė „Strasbourg“ savų žiūrovų akivaizdoje komanda net 3:0 sutriuškino „Lille“ ekipą. Fin de cette magnifique journée 👏🔥 pic.twitter.com/q9QTYY4zYI— Ligue 1 Conforama (@Ligue1Conforama) August 13, 2017 