Distanciją Danas įveikė per 1 min. 49,06 sek. Tai – naujas Lietuvos rekordas. Iki šiol jis taip pat priklausė 22-ejų D. Rapšiui (1 min. 50, 87 sek.). Aukso medalis atiteko vos 17-mečiui rusui Klimentui Kolesnikovui (1.48,02 min.), sidabro – lenkui Radoslawui Kaweckiui (1.48,46 min.). Pirmąjį aukso medalį Rusijai čempionate iškovojęs K. Kolesnikovas pagerino pasaulio jaunimo ir Europos čempionato rekordus. Netikėta, kad atrankos varžybų favoritas vokietis Christianas Dieneris finale liko paskutinis, atstumą jis įveikė per 1 min. 53,41 sek. Iki šiol Europos čempionato trumpajame baseine medalių D. Rapšys iškovojęs nebuvo. Savo sąskaitoje jis turi vieną Europos čempionato bronzos medalį iškovotą olimpiniame (50 m) ilgio baseine. Tai pasiekti Danui pavyko 2016-aisiais, taip pat 200 metrų nugara plaukimo distancijoje. Ryte vykusioje atrankoje D. Rapšio rezultatas buvo ketvirtas tarp 34 atrankos dalyvių. Jis distanciją įveikė per 1.51,63 sek. Kitas Lietuvos atstovas Gytis Stankevičius atrankoje liko 21-as. Distanciją jis įveikė per 1.55,97 min. Tiesiai į finalą pateko aštuoni geriausi plaukikai.