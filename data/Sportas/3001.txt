Kelialapį į Rusijoje vyksiantį čempionatą lenkai užsitikrino namuose 4:2 nugalėdami varžovus iš Juodkalnijos. Nors po 78-ąją ir 83-ąją minutėmis pelnytų įvarčių svečiai išlygino rezultatą 2:2, jau 85-ąją minutę viską į savo vietas pastatė Robertas Lewandowskis. 16-ąjį įvartį šiame atrankos cikle įmušęs ir taip sau jau nuo šios savaitės vidurio priklausantį rekordą pagerinęs puolėjas išvedė Lenkijos rinktinę į priekį, o persvarą po dar dviejų minučių padvigubino juodkalniečių įvartis į savus vartus. Tiesa, lenkams šiame mače pergalė netgi nebuvo reikalinga dėl rezultato kitame stadione. Antroje grupės vietoje likę danai namuose 1:1 prarado taškus prieš mažumoje nuo 63-osios minutės žaidusius rumunus. Juodkalniją 4 taškais aplenkusi Danija žais papildomame atrankos turnyre. Šansu patekti į šį papildomą turnyrą apmaudžiai nepasinaudojo Škotijos futbolininkai. Jie išvykoje sužaidė lygiosiomis 2:2 su slovėnais ir į antrąją poziciją užleido Slovakijos rinktinę, kuri namuose 3:0 pervažiavo Maltą. Slovakija į antrąją poziciją pakilo turėdama 18 taškų, o to gali nepatekti patekimui į papildomą atrankos turnyrą. Slovakijos rinktinė yra rimta pretendentė tapti prasčiausia Europos zonos atrankos antrąja grupės komanda. Tokiu atveju, papildomame turnyre slovakai nežais. Rezultatai: E grupė Lenkija 4 – 2 Juodkalnija 6' Kšištofas Maščinskis [1 – 0] 16' Kamilas Grosickis [2 – 0] 78' Stefanas Mugosa [2 – 1] 83' Zarko Tomasevičius [2 – 2] 85' Robertas Lewandowskis [3 – 2] 87' Filipas Stojkovičius [4 – 2] - į savo vartus Danija 1 – 1 Rumunija 60' Christianas Eriksenas [1 – 0] - 11 m. baudinys 88' Ciprianas Deacas [1 – 1] 63' Raudona kortelė parodyta Cristianui Ganea (Rumunija) Kazachstanas 1 – 1 Armėnija 26' Henrikas Mkhitaryanas [0 – 1] 62' Baurzhanas Turysbekas [1 – 1] E grupės turnyrinė lentelė:  F grupė Lietuva 0 – 1 Anglija 27' Harry Kane'as [0 – 1] - 11 m. baudinys Slovėnija 2 – 2 Škotija 32' Leigh Griffithsas [0 – 1] 52' Romanas Bezjakas [1 – 1] 72' Romanas Bezjakas [2 – 1] 88' Robertas Snodgrassas [2 – 2] 90' Raudona kortelė parodyta Boštjanui Cesarui (Slovėnija) Slovakija 3 – 0 Malta 33' Adamas Nemecas [1 – 0] 62' Adamas Nemecas [2 – 0] 69' Ondrejus Duda [3 – 0] F grupės turnyrinė lentelė: