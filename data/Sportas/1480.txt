Melburne čempiono titulą ginantis R. Federeris pusfinalyje kovojo prieš 15 metų jaunesnį Chungą Hyeoną. Šveicaras pirmavo 6:1, 5:2, kai korėjietis 62-ą minutę susižeidė ir negalėjo tęsti dvikovos. „Antrame sete pastebėjau, kad varžovas tapo lėtesnis ir turėjo problemų dėl nuospaudų, – kalbėjo R. Federeris. – Pats esu ne kartą susidūręs su pūslėmis ir žinau, koks tai skausmas. Esu laimingas, kad vėl pasiekiau finalą. Tik nenorėjau į jį patekti būtent tokiu būdu“. .@RogerFederer will compete in his 3️⃣0️⃣th Grand Slam final on Sunday evening 🐐#AusOpen pic.twitter.com/EGhoqpyYf6 — #AusOpen (@AustralianOpen) January 26, 2018  Melburne savo šeštojo titulo siekiantis R. Federeris finalą pasiekė nepralaimėjęs nė vieno seto. Savo 30-ame Didžiojo kirčio turnyre žaidžiantis šveicaras yra vyriausias varžybų tenisininkas. Finale jis laikomas favoritu – prieš M. Čiličių iš 9 tarpusavio dvikovų laimėjo 8-ias. Vienintelį kartą kroatas įveikė R. Federerį 2014 metų „US Open“ turnyro pusfinalyje. Tuomet M. Čiličius triumfavo Niujorke vykusiame finale ir iškovojo kol kas vienintelį savo karjeroje Didžiojo kirčio titulą. M. Čiličius pusfinalyje ketvirtadienį 6:2, 7:6, 6:2 įveikė 23-ejų metų britą Kyle'ą Edmundą (49). Turnyro prizų fondą sudaro 55 mln. Australijos dolerių. 