Lietuviai šiose rungtynėse turėjo žaidybinę iniciatyvą, kurią pavertė įvarčiais antrajame kėlinyje. 75 min. Justinas Marazas pelnė pirmą įvartį, o pačioje dvikovos pabaigoje persvarą padvigubino Darius Zubauskas. „Palyginus su pirmąja dvikova, šįkart pakeitėme taktiką ir darėme mažiau klaidų gynyboje. Rungtynės klostėsi tikrai gerai, buvome visa galva geresni už estus. Pasirinkom tokią taktiką, kuri leido tiek gerai apsiginti, tiek susikurti daug progų prie varžovų vartų“, – komandos pasirodymu džiaugėsi saugas Matas Ramanauskas. Rungtynių statistika Estija U19 – Lietuva U19 0:2 (0:2) Talinas, Estijos futbolo sąjungos maniežas Teisėjas – Tanel Üprus (Estija) Įvarčiai: 75 min. Justinas Marazas, 90 min. Darius Zubauskas (Lietuva U19) Įspėti: 36 min. Kaspar Laur (Estija U19), 30 min. Erik Germanovič (Lietuva U19) Lietuvos U-19 vaikinų rinktinės sudėtis: Kajus Urbietis, Ernestas Mockus, Deividas Raulinaitis, Vilius Armalas (56 min. Titas Aukštuolis), Benas Šatkus (46 min. Justinas Marazas), Matas Ramanauskas, Artur Dolžnikov, Nauris Petkevičius (46 min. Gustas Gražiūnas), Karolis Uzėla, Arnas Paura, Erik Germanovič (46 min. Darius Zubauskas). Šeštadienį lietuviai estus nugalėjo 3:2 (1:0).