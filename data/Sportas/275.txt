Būsimieji valančiūnai, krupeckaitės, meilutytės bei gudžiai dalyvavo linksmose estafetėse. Vilniuje vykusią darželinukų šventę aplankė greičiausias Lietuvos maratono bėgikas Remigijus Kančys, jam kompaniją palaikė LTeam Ąžuolas. Greičiausi ir vikriausi mažieji vyks į trečiąjį „Lietuvos mažųjų žaidynių“ etapą – į finalinius festivalius. Balandžio-gegužės mėnesiais jie vyks Jonavoje, Panevėžyje, Alytuje ir Palangoje. Projektas vykdomas penktus metus iš eilės. „Lietuvos mažųjų žaidynes“ organizuoja Lietuvos tautinis olimpinis komitetas ir Respublikinė ikimokyklinio ugdymo kūno kultūros pedagogų asociacija. 