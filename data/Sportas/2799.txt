Ši pozicija Portlando klubui leido iškart patekti į MLS lygos pusfinalio etapą, kur čia „Timbers“ susitiks su Hjustono „Dynamo“ ir Kanzas Sičio „Sporting“ poros nugalėtoju. Pergalingame mače pirmieji pasižymėjo svečiai, o juos į priekį 29 min. išvedė Kendallas Wastonas. 32 min. rezultatą išlygino Liamas Ridgewellas. Po pertraukos lemtinga tapo 48-oji minutė: baudos aikštelėje krašte kamuolį pasiekęs V. Andriuškevičius sugebėjo jį atmesti įkirtusiam Darrenui Mattocksui, šis tiksliu smūgiu kamuolį tarp dviejų gynėjų pasiuntė į vartus.   Atkrintamosios rungtynės prasidės spalio 27-ąją dieną, o Konferencijų pusfinaliai startuos lapkričio 5-ąją. Reguliariajame sezone per 34 rungtynes Portlando klubas surinko 53 taškus, tačiau dėl geresnių rodiklių aplenkė tiek pat taškų surinkusią Sietlo „Sounders“ ekipą. Vankuverio „Whitecaps“ liko trečia (52 taškai). Rytų konferencijoje reguliariajame sezone nugalėjo FC „Toronto“ klubas (69 taškai).