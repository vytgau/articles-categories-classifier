ATP reitingo lyderis 31-erių R. Nadalis antrajame rate susitiks arba su 24-erių japonu Taro Danieliu (ATP-121) arba 20-ies amerikiečiu Tommy Paulu (ATP-159). 15-kos „Grand Slam“ titulų savininkas ispanas „US Open“ pirmenybes laimėjo 2010 m. ir 2013 metais. The kind of forehand that only @RafaelNadal is capable of... 🔥🎾#USOpen pic.twitter.com/07PRsFI0J0 — US Open Tennis (@usopen) August 29, 2017  R. Nadalis 2017 metais jis ATP turnyruose iškovojo jau rekordinį pergalių skaičių – 50 (9 pralaimėjimai), įskaitant keturis titulus septyniuose finaluose. Iš traumų išsivadavęs ispanas praėjusią savaitę pakilo į pirmąją ATP reitingo vietą, tuo sužavėdamas ne vieną teniso specialistą. Savo ruožtu pirmąjį varžovą įveikė ir 36-erių šveicaras Rogeris Federeris. 3-ioji pasaulio raketė po 2 val. 41 min. trukusios kovos 4:6, 6:2, 6:1, 1:6, 6:4 palaužė 19-metį amerikietį Francesą Tiafoe, kuris planetos reitinge yra 70-as. R. Federeris antrajame rate susitiks arba su slovėnu Blažu Kavčičiumi (ATP-84), arba su su rusu Michailu Južnu (ATP-98). R. Federeris per karjerą „US Open“ turnyrą yra laimėjęs 5 kartus. Trečiadienį kovą „US Open“ čempionate pradės pajėgiausias Lietuvos tenisininkas Ričardas Berankis, kuris pirmajame rate trečiadienį susitiks su 29-erių prancūzu Adrianu Mannarino. Tenisininkų akistata numatyta nuo 18.00 val. Lietuvos laiku. Ši kova turėjo būti sužaista antradienį, bet dėl prapliupusio lietaus visi atviruose kortuose turėję vykti mačai nukelti vėlesniam laikui. „US Open“ turnyro prizų fondą sudaro 50,4 mln. JAV dolerių.