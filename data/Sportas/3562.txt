Iki šiol egzistavo 6 olimpinės ir 2 neolimpinės svorio kategorijos. Pasikeitimai įsigalios nuo 2018 metų sausio 1 dienos. Labiausiai buvo atnaujintos graikų-romėnų imtynių stiliaus kategorijos. Nuo kitų metų „klasikai“ varžysis šiuose svoriuose (olimpiniai svoriai – patamsinti): 55kg-60kg-63kg-67kg-72kg-77kg-82kg-87kg-97kg-130kg; „Laisvūnams“ paliktos iki šiol buvusios kategorijos, papildomai įtraukiant 79kg ir 92kg. 57kg-61kg-65kg-70kg-74kg-79kg-86kg-92kg-97kg-125kg Moterų imtynėse mažiausias svoris „pakils“ nuo 48 kg iki 50 kg: 50 kg-53 kg-55 kg-57 kg-59 kg-62 kg-65 kg-68 kg-72 kg-76 kg Jaunimo ir U-23 varžybos vyks pagal suaugusių reglamentą. Artimiausiu metu bus paskelbtos svorio kategorijos jaunių amžiaus grupei. Nuo kitų metų varžybos bus vykdomos „dviejų dienų principu“, kaip kad buvo išmėginta šiemet Europos jaunių čempionato metu. Tai reiškia, kad finalinės kovos, prieš kurias taip pat teks pasisverti, vyks antrą dieną. Iki 2019 metų sausio 1 dienos bus leidžiamas 2 kilogramų viršsvoris sveriantis antrą dieną. Nuo 2019 metų pradžios svorio tolerancija bus panaikinta. Varžybų metu laikas bus rodomas mažėjimo tvarka, tai yra, atletai, treneriai ir žiūrovai matys, kiek liko laiko tęsti kovą. UWW paskelbė 2018 m. tarptautinių čempionatų šalis-organizatores ir kandidates. Suaugę: Europos čempionatas: Kaspijskas (Rusija) Pasaulio čempionatas: Budapeštas (Vengrija) U23: Europos čempionatas Bydgoščius (Lenkija); Skopjė (Makedonija) arba Stambulas (Turkija) Pasaulio čempionatas: Bukareštas (Rumunija) Jaunimas: Europos čempionatas: Roma (Italija) arba Skopjė (Makedonija) Pasaulio čempionatas: Trnava (Slovakija) Jauniai: Europos čempionatas: Bydgoščius (Lenkija) arba Kijevas (Ukraina) Pasaulio čempionatas: Zagrebas (Kroatija) Buvo patvirtinta olimpinės kvalifikacijos sistema. Į Tokijo olimpines žaidynes atletai bus atrenkami pasaulio čempionate (6 atletai/ės), kontinentiniuose kvalifikaciniuose turnyruose (8 atletai/ės) ir pasaulio kvalifikaciniuose turnyre (2 atletai/ės). Olimpinių žaidynių imtynių turnyruose kiekviename svoryje kovos 16 imtynininkų/ių.