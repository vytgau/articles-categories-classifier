Susitikimas truko 20 min. Moterų vienetų atrankos varžybų pirmajame rate 20-metė V. Fomkinaitė (241-oji pasaulio raketė) 21:12, 21:18 nugalėjo 18-metę portugalę Adrianą Golcalves, bet antrajame 16:21, 12:21 nusileido 17-metei Kuo Yen Chi (782) iš Taivano. 26-erių metų G. Voitechovskaja (234) pirmajame atrankos rate 20:22, 15:21 turėjo pripažinti antrąjį reitingą atrankoje turėjusios 20-metės prancūzės Katia Normand (183) pranašumą. G. Voitechovskajo ir V. Fomkinaitės duetas gavo kvietimą dalyvauti šių metų balandžio mėnesio pabaigoje Ispanijoje vyksiančiame Europos čempionate. Asmeninėse varžybose startuos V. Fomkinaitė. Kvietimą dalyvauti Europos čempionate gavo ir Kęstutis Navickas, bet apie karjeros pabaigą jau paskelbęs badmintonininkas šios galimybės atsisakė. Badmintono turnyro Portugalijoje prizų fondą sudaro 10 tūkst. JAV dolerių.