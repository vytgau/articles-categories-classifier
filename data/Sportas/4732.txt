29-ąją min. po gražaus žalgiriečio Elivelto reido kamuolys atiteko Matijai Ljujičiui, kuris smūgiu pažeme pelnė pirmąją mačo įvartį. 74-ąją min. rezultatą išlygijo Jurijus Kendyšas. Vėliau rezultatas nepakito ir nugalėtojas sprendėsi 11 m baudinių serijoje. 11 m baudinių serijoje „Žalgirio“ futbolininkai pasižymėjo visus penkis kartus, o Vilniaus klubo vartininkas Armantas Vitkauskas sugebėjo atremti vieną varžovų smūgį. Vilniaus „Žalgiris“ pirmąsias Čempionų lygos atrankos antrojo etapo rungtynes liepos 12 dieną žais namuose su Razgrado „Ludogorec“ (Bulgarija) ekipa. 