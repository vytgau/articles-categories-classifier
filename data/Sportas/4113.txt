Katalonų klubas pasakė, kad prancūzų komanda turi sumokėti 222 mln. eurų išpirką ir PSG nesiginčydamas sutiko tai padaryti. Tai reiškia, kad Paryžiaus klubui Neymaras ir jo penkerių metų sutartis kainuos apie 446 mln. eurų, rašo BBC. Brazilas kartu su savo tėvu ir atstovu atvyko į „Barcos“ treniruotę trečiadienį ir informavo klubą, kad nori jį palikti. „Barcelona“ terneris Ernesto Valverde davė leidimą puolėjui nesitreniruoti ir „tvarkyti savo ateities reikalus“. Neymar expected to arrive in Paris Thursday to finalise his world record 222 million euro ($260 million) transfer https://t.co/taZ11TX1gg pic.twitter.com/XbCs7bjk5h — AFP news agency (@AFP) August 3, 2017  Anot „Forbes“ turtingiausiųjų sąrašo, šiuo metu brazilas yra vienintelis „Barcelonos“ žaidėjas, kurio pajamos iš reklamos sutarčių buvo didesnės nei atlyginimas. Tokie pasauliniai ženklai kaip „Nike“, „Gillette“, „Panasonic“ ir kiti per metus futbolininko banko sąskaitą „pasunkindavo“ 18,5 mln. eurų. Neymaro atlyginimas Barselonoje – 12,3 mln. eurų. Žinoma, tai pasikeis, kai bus baigtas rekordinis jo perėjimas į PSG. Pagal būsimą atlygį (865 tūkst. eurų per savaitę) jis aplenks „Barcelonos“ sielą Lionelį Messi (558 tūkst. eurų per savaitę) ir Madrido „Real“ lyderį Cristiano Ronaldo (407 tūkst. eurų per savaitę). Panašu, kad Neymaras taps geriausiai pasaulyje apmokamu futbolininku, aplenkdamas net Carlosą Tevezą, Šanchajaus „Shenhua“ komandoje per savaitę gaunantį 687 tūkst. eurų atlygį. L. Messi savo socialinio tinklo paskyroje pagerbė dabar jau buvusį komandos draugą. Jis rašė: „Buvo nepaprastai smagu visus šiuos metus praleisti kartu, mano drauge Neymarai. Linkiu tau geriausios kloties šiame gyvenimo etape. Pasimatysime rytoj“. 