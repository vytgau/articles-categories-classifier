Pranešama, kad 30-metis „Auksinio batelio“ savininkas pagal naują kontraktą turėtų uždirbti beveik 300 milijonų eurų, o futbolininko išpirka siektų apie 700 milijonų eurų. „Klubas yra labai laimingas pratęsdamas sutartį su geriausiu žaidėju istorijoje. Jis visus profesionalios karjeros metus praleido „Barcelonoje“, o tai klubui leido pasiekti didžiulės pasaulinės sėkmės“, – skelbiama klubo pranešime. Netrūko spekuliacijų dėl L. Messi ateities, vienu metu žaidėjas buvo siejamas su „Manchester City“ klubu. Tačiau „Barcelonos“ klubas visada buvo optimistiškai nusiteikęs šiuo klausimu ir neabejojo, kad futbolininkas pratęs sutartį būtent su katalonų klubu. „Barcelonos“ futbolo klubo žvaigždė penktadienį vakare ketvirtą kartą karjeroje buvo apdovanotas „Auksiniu bateliu“. Šis prizas yra skiriamas rezultatyviam Europoje žaidžiančiam futbolininkui. L. Messi praėjusiame sezone pelnė 37 įvarčius. Nuo 2004-ųjų Katalonijos klube žaidžiantis argentinietis 8 kartus tapo Ispanijos čempionu ir keturis kartus triumfavo Čempionų lygoje. Breaking: Lionel Messi has officially put pen to paper on the contract that keeps him at Barcelona until 2021! [📷: @FCBarcelona] pic.twitter.com/Jxq91CUhVn— B/R Football (@brfootball) November 25, 2017 