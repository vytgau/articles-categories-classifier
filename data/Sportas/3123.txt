Lietuvos moterų rankinio rinktinės žaidėjos Marijos Gedroit fantastiškas įvartis nuo 9 metrų žymos į Vokietijos vartus jau pasibaigus pirmojo kėlinio laikui. Dažniausiai tokios situacijos būna tik formalumas, tačiau šįkart lietuvei pavyko pelnyti reto grožio įvartį. Priminsime, kad Lietuvos moterų rankinio rinktinė trečiadienį sensacingomis lygiosiomis Vokietijoje pradėjo atrankos į 2018-ų metų Europos čempionatą ciklą. Lietuvės, kurios varžosi vienoje grupėje su Vokietijos, Ispanijos ir Turkijos nacionalinėmis ekipomis, jau pirmajame ture iškovojo tašką dvikovoje su grupės favorite Vokietija. Po permainingos ir atkaklios kovos rungtynės baigėsi rezultatu 26:26 (11:14). Sekmadienį lietuvaitės žais su Ispanijos nacionaline komanda.