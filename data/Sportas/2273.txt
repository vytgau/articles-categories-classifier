Iš naujo patikrinus jos mėginį, paimtą 2012 metų žaidynėse Londone, dopingo testas buvo teigiamas. J. Guščina Londone nepateko į 400 m bėgimo finalą, bet iškovojo sidabro medalį estafetėje 4 po 400 m. Vis dėlto, šių metų pradžioje diskvalifikavus kitą Rusijos bėgikę Antoniną Krivošapką, visos estafetės komandos narės neteko medalių. 2008 metų žaidynėse Pekine J. Guščina laimėjo auksą estafetėje 4 po 100 m ir sidabrą - estafetėje 4 po 400 m, bet analogiškai dėl teigiamo dopingo testo pas kitas komandos nares, rezultatai buvo anuliuoti. Tarptautinis olimpinis komitetas (IOC) ketvirtadienį taip pat diskvalifikavo Rusijos šuolininkę į tolį Aną Nazarovą. Ji Londono olimpinėse žaidynėse buvo penkta. Jos pakartotinis dopingo testas taip pat buvo teigiamas. Šiuo metu Rusijos lengvosios atletikos federacija vis dar yra diskvalifikuota ir negali siųsti sportininkų į varžybas. Gruodžio 5 dieną IOC spręs, ar leisti Rusijos sportininkams dalyvauti Pjongčango žiemos olimpinėse žaidynėse.