L. Karalius yra pirmasis lietuvis, pakviestas į WCC BMX komandą. Joje – 13 dviratininkų iš 12 šalių. Šeši ekipos nariai, tarp jų ir L. Karalius, pernai dalyvavo WCC talentų stovykloje. Lukas treniruojasi kartu su Argentinos, Azerbaidžano, Brazilijos, Čekijos, Ekvadoro, Japonijos, Latvijos, PAR, Peru, Slovakijos ir Venesuelos sportininkais. Dviratininkus treniruoja 2013 metų pasaulio čempionas, 2014 ir 2015 metų pasaulio taurės laimėtojas, trejų olimpinių žaidynių dalyvis britas Liam Phillips, kuris pernai baigė sportininko karjerą dėl traumos. „Vienas malonumas ir džiaugsmas treniruotis su geriausiais pasaulio BMX sportininkais, būti treniruojamam pasaulio čempiono, – sakė L. Karalius. – Už suteiktą galimybę pateikti į šią komandą dėkoju Lietuvos dviračių sporto federacijai ir treneriui Donatui Armonui. Stovykloje pajutau kaip treniruojasi aukščiausio lygio profesionalai ir kaip turi būti siekiami patys aukščiausi sportininko tikslai.“ BMX Treniruočių stovykla Šveicarijoje prasidėjo kovo 6 dieną ir baigsis birželio 29 dieną.