30-metis lietuvis atrankos B grupėje penktadienį surinko 1103 taškus ir užėmė devintąją vietą. Lietuvos penkiakovininkas buvo dešimtas fechtavime (210 tšk.), 20-as – plaukime (290 tšk.) ir dešimtas – kombinuotoje bėgimo ir šaudymo rungtyje (603 tšk.). Pirmas B grupėje buvo airis Arthuras Laniganas-O'Keefe'as (1110 tšk.). Į finalą pateko po 15 sportininkų iš abiejų grupių bei dar šeši pagal geriausius rezultatus. Atrankoje varžėsi 53 penkiakovininkai. Šeštadienį vyksiančiame moterų finale dalyvaus trys lietuvės – Laura Asadauskaitė, Ieva Serapinaitė ir Aurelija Tamašauskaitė.