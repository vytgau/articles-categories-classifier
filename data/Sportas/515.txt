Tragedija nutiko sekmadienį, per „NK Marsonia“ ir „Slavonija Pozega“ komandų rungtynes. Į „NK Marsonia“ komandai atstovaujančio B. Bobano krūtinę atsitrenkė stipriai spirtas kamuolys. Juo B. Bobanui iš arti pataikė varžovų komandos gynėjas, bandęs neutralizuoti pavojų ir išspirti kamuolį kuo toliau nuo savo baudos aikštelės. Pradžioje atrodė, kad B. Bobanui nieko nenutiko, tačiau staiga futbolininkas atsitūpė, o netrukus ir atsigulė ant žolės. Pribėgęs teisėjas iš karto įvertino situacijos rimtumą, pakvietė abiejų komandų medikus. Kol į įvykio vietą skubėjo greitosios pagalbos automobilis (liudininkų teigimu jis neužtruko), B. Bobaną bandė gaivinti komandos gydytojai, savos ekipos ir varžovų žaidėjai. A CROATIAN footballer collapsed and died after being struck in the chest by the ball at a football match. Emergency workers spent almost an hour trying to revive Bruno Boban, 25, before he was pronounced dead on the pitch. pic.twitter.com/7lavs5I7Fm— Daily Hurriyat (@HurriyatPk) March 25, 2018  Deja, nepavyko nei jiems, nei atskubėjusiems medikams. Beveik 40 minučių trukusi gaivinimo operacija nebuvo sėkminga – futbolininkas mirė abiejų komandų žaidėjų akivaizdoje. Tiksli žaidėjo mirties priežastis kol kas nėra skelbiama. Užuojautą futbolininko artimiesiems, komandos draugams skelbia Kroatijos klubai. Kaip praneša kroatų portalas „Vecer“, B. Bobanas turi brolį Gabrijelį, žaidžiantį aukščiausioje Kroatijos futbolo lygoje, „Osijek“ komandoje. Taip pat jis yra garsaus Kroatijos futbolininko, šalies rinktinės ir„AC Milan“ buvusio žaidėjo Zvonimiro Bobano giminaitis. FÚTBOL DE LUTO. Falleció el futbolista Bruno Boban. El atacante croata de 25 años, jugador del Marsonia (Tercera División), recibió un pelotazo en el pecho en pleno partido, no lograron reanimarlo y lamentablemente perdió la vida. QEPD pic.twitter.com/DNtwWKd3Vm— Desmo Fútbol (@Desmo_fut) March 25, 2018 Per kovo mėnesį tai jau trečia nelaimė futbolo pasaulyje. Kovo pradžioje sustojus širdžiai mirė „Fiorentina“ komandos kapitonas, 31-erių Davide Astori. Maždaug po savaitės Prancūzijoje taip pat sustojus širdžiai mirė 18-metis „FC Tours“ saugas Thomas Rodriguezas.