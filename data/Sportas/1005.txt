Rusai visus reikalus sutvarkė per 28-ias antrojo kėlinio sekundes: 27:47 min. pasižymėjo Nikita Gusevas, o 28:14 min. įvartį greitoje kontratakoje pridėjo ir Vladislavas Gavrikovas. Baigiantis mačui trečią kartą ritulį į tuščius varžovų vartus pasiuntė Ilja Kovalčiukas (59:39 min.). Čekai, ypač antroje susitikimo dalyje, buvo aktyvesni ir surengė daugiau atakų – atliko 31 metimą į vartus prieš varžovų 22, bet rusų gynybos ir vartininko Vasilijaus Košečkino taip ir nepramušė. Jiems nepadėjo ir tai, kad rusai dažniau žaidė mažumoje – 6 prieš 10 baudos minučių. Neįtikėtina, bet visada favoritais laikomi Rusijos ledo ritulininkai į olimpiados finalą prasibrovė po 20 metų pertraukos – paskutinį kartą rungtynes dėl aukso rusai žaidė 1998 m. Nagane ir 0:1 pralaimėjo tai pačiai Čekijai. Antrame pusfinalyje penktadienį lazdas, pirštines ir pačiūžas surems titulą ginanti Kanados rinktinė ir ketvirtfinalyje sensacingai olimpinius vicečempionus eliminavę Vokietijos atstovai. Turnyro finalas numatytas sekmadienį 6 val. 10 min. Lietuvos laiku. The #OAR are the first team to qualify for the men's #IceHockey #Gold medal match at #PyeongChang2018! They will face the winner of #CAN vs #GER. pic.twitter.com/99se1AEaQg — Olympic Channel (@olympicchannel) February 23, 2018 