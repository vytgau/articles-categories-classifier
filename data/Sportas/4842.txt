Kiek netikėtai kvietimo sulaukęs dalyvauti tobulėjimo stovykloje, lietuvis kartu su dar penkiais kolegomis iš Kanados, Rusijos ir Čekijos sužaidė trejas rungtynes. Į „baltųjų“ ir „pilkųjų“ komandas padalyti naujojo NHL klubo pretendentai savo sugebėjimus demonstravo po kėlinį. Pirmose rungtynėse A. Pavliukovas žaidė trečiajame kėlinyje, kuomet komandos žaidė tris prieš tris, ir praleido du įvarčius. Antrose rungtynėse lietuvis žaidė antrajame kėlinyje ir praleido įvartį, komandos o žaidė keturiese prieš keturis. Trečiose rungtynėse pirmajame kėlinyje žaidžiant pilnomis sudėtimis mūsiškis praleido du įvarčius. Vartininkas iš Rusijos praleido šešis įvarčius, čekas – penkis, o geriausiai sekėsi vienam iš trijų kanadiečių, kuris praleido vieną įvartį. „Po stovyklos pokalbiuose su treneriais man buvo pasakyta, kad į NHL dar anksti. Man buvo pažadėta surasti klubą USHL arba NAHL jaunimo lygose ir po metų stovykloje stebėti man o progresą. Esu patenkintas savo pasirodymu, o po metų tikiuosi būti dar labiau patobulėjęs“, - hockey.lt svetainei sakė 20-metis vartininkas.