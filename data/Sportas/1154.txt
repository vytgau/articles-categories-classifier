Vienintelį įvartį lietuviams pelnė Edgaras Protčenka (42 min.). Estijos komandoje pasižymėjo Paulas Sillandis (13), Lauris Lahesalu (28) ir Aleksandras Kuznecovas (48). Penktadienį Lietuvos rinktinė žais su Latvijos antrąja komanda, o šeštadienį – su Latvijos pagrindine ekipa. Lietuvos rinktinė į turnyrą išvyko ne pačios stipriausios sudėties. Komandą sudaro didžiąja dalimi Lietuvoje žaidžiantys ledo ritulininkai, kadangi žaidėjams užsienyje pats sezono įkarštis. Latvijos rinktinė nepriklausomai nuo rezultatų paskutiniajame turnyre jau užsitikrino turnyro nugalėtojų vardą, dėl antrosios kaunasi lietuviai ir estai, kurie pirmuosiuose dviejuose etapuose pasidalino po pergalę.