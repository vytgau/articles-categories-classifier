Italijos čempionų titulą ginantis „Juventus“ klubas pirmame ture namuose 3:0 (2:0) nugalėjo „Cagliari“ futbolininkus. 12 min. įvartį pelnė Mario Mandžukičius, o baigiantis kėliniui 46 min. persvarą padvigubino Paulo Dybala. 66 min. varžovų triuškinimą užbaigė Gonzalo Higuainas. Ваш браузер не поддерживает iframe. Savo ruožtu vicečempionė „Napoli“ ekipa išvykoje 3:1 (2:0) nugalėjo „Verona“ komandą. 82 min. iš aikštės buvo pašalintas Neapolio ekipos gynėjas Elseidas Hysajus. 32 min. „Verona“ gynėjas Samuelis Souprayenas įsimušė įvartį į savo vartus, 39 min. svečių persvarą padvigubino Arkadiuszas Milikas. Trečią įvartį svečiams 62 min. įmušė Faouzi Ghoulamas. Paguodos įvartį šeimininkams nuo 11 metrų žymos 83 min. įmušė Giampaolo Piazzini. Ваш браузер не поддерживает iframe. Tuo metu vieni Ispanijos čempionato favoritų Madrido „Atletico“ futbolininkai lygiosiomis 2:2 (0:2) sužaidė su „Girona“ ekipa, nors nuo 67 min. žaidė be iš aikštės pašalinto Antoine'o Griezmanno. 22 ir 25 min. Christianas Stuani įmušė įvarčius katalonams, tačiau Angelis Correa atsilikimą sušvelnino 78 min., o 85 min. po Koke perdavimo standartinę situaciją įvarčiu galva užbaigė Jose Maria Gimenezas. Ваш браузер не поддерживает iframe. Kiti rezultatai Ispanijoje Vigo „Celta“ 2 – 3 San Sebastiano „Real Sociedad“ „Sevilla“ – „Espanyol“ mačas baigėsi po vidurnakčio