Antrą vietą užėmė amerikietė Vashti Cunningham (1,97 metro), o trečia buvo švedė Erika Kinsey (1,94). M. Lasickienės pergalė Londone jai jau buvo net 11-a iš eilės. Prieš tai lietuvišką vyro pavardės formą pasirinkusi M. Lasickienė triumfavo „Deimantinės lygos“ etapuose Judžine (JAV), Romoje (Italija), Stokholme (Švedija) ir Lozanoje (Šveicarija). Ji su 40 taškų yra „Deimantinės lygos“ šuolių į aukštį varžybų lyderė bendroje įskaitoje. Lietuvišką pavardę pasirinkusi Rusijos sportininkė „Pasaulio iššūkio“ taurės varžybose Nyderlanduose buvo pasiekusi geriausią sezono rezultatą pasaulyje (2,04 m), o vėliau (liepos 6-ą d.) jį dar pagerino Lozanoje (2,06 m). M. Lasickienei Tarptautinė lengvosios atletikos federacija (IAAF) 2017 metų balandžio mėnesį leido dalyvauti tarptautinės varžybose. Vasario 6-ą dieną IAAF paliko galioti neterminuotą diskvalifikaciją, skirtą Rusijos lengvosios atletikos federacijai.