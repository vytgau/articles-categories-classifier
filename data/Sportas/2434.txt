Kitą savaitę Italijoje vyksiančių „Andria e Castel del Monte Challenger“ vienetų varžybų pirmajame rate Ričardas Berankis susitiks su 26-erių metų italu Alessandro Bega (320-oji pasaulio raketė). 27-erių metų R. Berankis, kuris pasaulio reitinge yra 142-as, su šiuo italu dar nėra žaidęs. Kitas lietuvis - 26-erių metų Laurynas Grigelis (283-oji pasaulio raketė) - pirmajame rate susitiks su 30-mečiu kroatu Franko Škugoru (307-oji pasaulio raketė). Poros paaiškėjo šeštadienį ištraukus burtus. 2010 metais Austrijoje vykusioje šių dviejų tenisininkų akistatoje pergalę 6:7, 7:5, 7:6 šventė lietuvis. Turnyro Italijoje prizų fondą sudaro 43 tūkst. eurų.