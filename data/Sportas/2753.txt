„United“ ir „Spurs“ futbolininkai dalijasi antrąją ir trečiąją vietas. Abi komandos surinko po 20 taškų ir penkiais atsilieka nuo pirmaujančios „Manchester City“ ekipos. Pastaruoju metu sėkmingiau rungtyniauja Londono klubas, kuris šventė keturias pergales iš eilės. Mauricio Pochettino auklėtiniai praėjusiame ture 4:1 pranoko „Liverpool“ futbolininkus. Tuo tarpu puikiai startavę „raudonieji velniai“ ėmė strigti. Jie nelaimėjo jau dviejų mačų iš eilės. 9-ajame ture Jose Mourinho vadovaujama komanda sensacingai 1:2 turėjo pripažinti lygos naujoko „Huddersfield“ pranašumą. Rytoj įvarčių neturėtų trūkti. „Manchester United“ ir „Tottenham Hotspur“ gretose yra rezultatyviausi čempionato žaidėjai. „Raudonųjų velnių“ puolėjas Romelu Lukaku jau pelnė 7 įvarčius, o „Spurs“ atakų lyderis Hary Kane‘as – 8. Svečių laukia itin rimtas iššūkis. „United“ futbolininkai savajame „Old Trafford“ stadione Londono klubą nugalėjo net 20 kartų per pastarąsias 25 dvikovas. Iš viso „Premier“ lygoje Mančesterio komanda „Tottenham Hotspur“ ekipą įveikė 32 kartus, pralaimėjo tik 7, o 11 rungtynių baigėsi taikiai. Tiesa, „Spurs“ Mančesterio futbolininkus palaužė dvejose iš paskutinių trejų tarpusavio rungtynių. Jei šeštadienį triumfuos M. Pochettino kariauna, ji pirmą kartą „raudonuosius velnius“ bus nugalėjusi dukart iš eilės. Vaizdo transliacijų internetu platforma www.viaplay.lt ir „Viasat Sport Baltic“ kanalas šį savaitgalį ir pirmadienį iš viso parodys šešerias rungtynes. Transliacijų tvarkaraštis per viaplay.lt ir „Viasat Sport Baltic“: spalio 28 d. 14.20 val. „Manchester United“ – „Tottenham Hotspur“, 16.50 val. „Liverpool“ – „Huddersfield“, 19.20 val. „Bournemouth“ – „Chelsea“; 29 d. 15.20 val. „Brighton“ – „Southampton“, 17.50 val. „Leicester City“ – „Everton“; 30 d. 21.50 val. „Burnley“ – „Newcastle United“.