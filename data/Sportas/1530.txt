Mačas truko 1 val. 10 min. 27-erių metų lietuvis, kuris pasaulio reitinge yra 136-as, atliko du neatremiamus padavimus, o jo varžovas - net 14, tačiau prancūzas padarė keturias dvigubas klaidas. Lietuvos tenisininkas antrajame rate, aštuntfinalyje, žais su 32-ejų metų italu Simone Bolelli (ATP 173), kuris 2009 m. buvo 36-a pasaulio raketė. Patekdamas į aštuntfinalį R. Berankis užsitikrino aštuonis ATP reitingo taškus ir 1100 eurų premija. R. Berankis dar dalyvaus ir dvejetų varžybose. Turnyro prizų fondą sudaro 64 tūkst. eurų.