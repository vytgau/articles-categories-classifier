Savaitgalį Donkasterio mieste vykusiame turnyre Britanijos tekvondo federacija surengė pajėgiausių šalies kovotojų turnyrą, o geriausi pelnė vietas Didžiosios Britanijos jaunių rinktinėje. Tarp kandidatų į rinktinę buvo Londono lietuvis 14-metis E. Lučkauskas, kuris kovojo svorio kategorijoje iki 41 kg. Šioje grupėje į kovą dėl teisės atstovauti rinktinei stojo 12 pretendentų, o varžovus žingsnis po žingsnio įveikęs lietuvis tapo nugalėtoju. Jis su rinktine spalio mėnesį dalyvaus Europos jaunių tekvondo čempionate, kuris vyks Vengrijos sostinėje Budapešte. Londono lietuvių šeimos atžala tekvondo treniruojasi nuo 5-erių metų. Praėjusių metų rudenį jis tarp bendraamžių iškovojo Anglijos čempiono titulą ir iki šiol tai buvo skambiausia jo pergalė karjeroje. Tuo tarpu vieta rinktinėje – ne tik titulas, bet ir Didžiosios Britanijos tekvondo bendruomenės pripažinimas. Pernai „Tiesai“ duotame interviu E. Lučkauskas prisipažino svajojantis apie dalyvavimą olimpiadoje. Daugiau naujienų saviems Jungtinėje Karalystėje – tiesa.com.