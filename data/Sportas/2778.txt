Aukščiausią vietą užima M. Marozaitė. Sprinto rungties reitinge Europos čempionate šeštą vietą užėmusi 21-erių metų dviratininkė (2165 tšk.) iš ketvirtos pozicijos pakilo į trečią. Simona Krupeckaitė (1870 tšk.) iš trečios vietos nukrito į 12-ą. Pirmauja Rio de Žaneiro olimpinių žaidynių, triskart pasaulio ir dukart Europos sprinto čempionė vokietė Kristina Vogel (3300 tšk.). Antrą vietą užima rusė Anastasija Voinova (2570 tšk.). Klasifikuota 331 dviratininkė iš 53 šalių. Šios rungties šalių reitinge Lietuva (4115 tšk.) užima ketvirtą vietą. Pirmauja Vokietija (6000 tšk.). Antrą vietą užima Rusija (5650 tšk.), o trečią – Australija (5345 tšk.). Moterų keirino reitinge praėjusį šeštadienį Europos vicečempione tapusi S. Krupeckaitė (2115 tšk.) iš aštuntos vietos pakilo į penktą. Lydere tapo triskart pasaulio keirino čempionė K. Vogel (3100 tšk.). M. Marozaitė (1121 tšk.) iš 20-os vietos nukrito į 21-ą. Klasifikuotos 338 dviratininkės iš 50 šalių. Šios rungties šalių reitinge Lietuva yra aštunta. Vyrų keirino reitinge V. Lendelis (2025 tšk.) išliko penktas. Pirmauja praėjusių metų Europos čempionas čekas Tomaš Babek (2720 tšk.). Klasifikuoti 608 dviratininkai iš 68 šalių. Sprinto reitinge V. Lendelis (1895 tšk.) iš 13-os vietos pakilo į 12-ą. Pirmauja praėjusių metų Europos čempionato bronzos medalio laimėtojas ukrainietis Andrij Vynokurov (2865 tšk.). Klasifikuoti 642 dviratininkai iš 71 šalies. Moterų daugiakovės (omniumo) reitinge Olivija Baleišytė (1350 tšk.) iš 20-os vietos šoktelėjo į 12-ą. Pirmauja praėjusių metų Europos pirmenybių bronzos medalio laimėtoja belgė Lotte Kopecky (2535 tšk.). Klasifikuotos 487 dviratininkės iš 50 šalių.