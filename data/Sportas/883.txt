„Valencia“ pirmavo po Geoffrey Kondogbia įvarčio 23 min., tačiau po pertraukos pusiausvyrą atstatė Oscaras de Marcosas (49 min.). Bilbao futbolininkai 36 min. nerealizavo 11 m baudinio – netikslus buvo Artizas Adurizas. Lygiosiomis mačą baigusi Valensijos komanda nepasinaudojo proga turnyro lentelėje pralenkti Madrido „Real“ ekipos, antradienį netikėtai 0:1 pralaimėjusios Barselonos „Espanyol“ vienuolikei. Kitame mače atotrūkį nuo Madrido „Real“ padidino Madrido „Atletico“ komanda, kuri 4:0 (2:0) sutriuškino „Leganes“. Visus keturis įvarčius pelnė 26-erių prancūzas Antoine Griezmannas (26', 35', 56', 57'). Po 26 rungtynių „Valencia“ turi 50 taškų ir užima 4-ąją vietą, o „Real“ su 51 tašku yra trečioje pozicijoje, Madrido „Atletico“ su 61 tašku užima 2-ą vietą. Pirmauja rungtynėmis mažiau sužaidusi „Barcelona“ – 65 taškai. Visi rezultatai: Bilbao „Athletic“ 1 – 1 „Valencia“ „Getafe“ 3 – 0 La Korunjos „Deportivo“ „Malaga“ 0 – 1 „Sevilla“ Madrido „Atletico“ 4 - 0 „Leganes“  „Eibar“ 1 - 0 „Villarreal“ „La Liga“ turnyro lentelė (vieta, komanda, rungtynės, pergalės, lygiosios, pralaimėjimai, įvarčių santykis, taškai): 