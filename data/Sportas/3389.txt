Kita Lietuvos pora – Vaidotas Lacitis ir Veronika Golodneva (Vilniaus „Dileksa“ – Kauno „Editos Daniūtės šokių studija“) – užėmė penktąją vietą. Pasaulio čempionų titulą trečius metus iš eilės apgynė Rusijos atstovai Dmitrijus Žarkovas ir Olga Kulikova. Antrąją vietą užėmė Vokietijos atstovai Simone Segatori ir Annette Sudol. Finale taip pat varžėsi Italijos atstovai ir dar viena pora iš Rusijos. Varžybose dalyvavo 71 pora. WDSF reitingo varžybose Slovakijoje Gedvinas Meškauskas ir Ugnė Bliujūtė (Kauno „Sūkurys“) tapo jaunimo klasikinių šokių grupės (68 poros) nugalėtojais, o Simonas Seikauskas ir Liucija Norušaitė (Panevėžio „Rumba“) laimėjo sidabro medalius. Senjorų I klasikinių šokių grupėje (26 poros) Tomas Rimkus ir Nerija Surblytė-Rimkienė (Kauno „Kaspinas“) pelnė sidabro apdovanojimus.