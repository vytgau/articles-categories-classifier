Artėjant dvikova sulaukė didžiulio susidomėjimo – iki rungtynių dienos likus dviem savaitėms prekyboje buvę bilietai baigėsi. Į Vilnių palaikyti savo nacionalinės komandos atvyks gausi garsioji „Tartano armija“ – daugiau negu du tūkstančiai futbolui ir rinktinei ištikimų škotų. Lietuvos ir Škotijos rinktinių dvikova vyks rugsėjo 1 d. nuo 21 val. 45 min. Antradienį, rugpjūčio 22 dieną, startuoja prekyba bilietais ir į paskutiniąsias šiame atrankos cikle Lietuvos rinktinės rungtynes Europos zonos F grupėje. Spalio 8 dieną mūsų futbolininkai LFF stadione susikaus su grupės lydere, iš „Premier“ lygos žvaigždžių sudaryta Anglijos nacionaline ekipa. Šioms rungtynėms tikimasi dar didesnio ažiotažo ir sparčiai tirpstančių bilietų. Rugpjūčio 22-ąją ištikimiausiems Lietuvos futbolo rinktinės gerbėjams bus taikomos ypatingos nuolaidos. Vėliau bilietus į šį neeilinį futbolo reginį bus galima įsigyti už įprastą kainą.