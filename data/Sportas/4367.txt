Abu įvarčiai buvo pelnyti pirmo kėlinio pabaigoje per dviejų minučių atkarpą. 37-ą minutę pasižymėjo Romelu Lukaku iš Belgijos, kai išbėgęs iš vartų suklydo varžovų vartininkas brazilas Edersonas, o 39-ą kamuolį į vartus pasiuntė Marcusas Rashfordas. „United“ naujokas R. Lukaku pelnė jau savo antrą įvartį per dvejas rungtynes „United“ sudėtyje. Prieš tai jis nuginklavo Los Andželo komandos Galaxy (JAV) vartininką. Mačą stebėjo 67 401 žiūrovas. Ваш браузер не поддерживает iframe. Rezultatas: „Manchester United“ 2 - 0 „Manchester City“ 37' Romelu Lukaku [1 - 0] 39' Marcus Rashford [2 - 0] Turnyras vyks Kinijoje, Singapūre ir Jungtinėse Valstijose ir truks iki liepos 30-os dienos. Ketvirtadienį Detroite Prancūzijos klubas „Paris St. Germain“ įveikė Italijos sostinės ekipą „Roma“ po 11 metrų baudinių serijos 2:1 (baudiniai – 5:3). Pirmose dvejuose turnyro rungtynėse antradienį Guangžou Vokietijos Dortmundo komanda „Borussia“ iš Vokietijos 3:1 (2:1) įveikė italų klubą „AC Milan“, o Šanchajuje trečiadienį Vokietijos čempionas Miuncheno klubas „Bayern“ pralaimėjo Anglijos „Premier“ lygoje penktą vietą užėmusiai Londono komanda „Arsenal“ 1:2 po 11 metrų baudinių. Kinijoje ir Singapūre taip pat žaidžia Milano „Inter“ (Italija), „Lyon“ (Prancūzija) ir Londono „Chelsea“ (Anglija), o JAV rungtyniauja Turino „Juventus“ (Italija), „Barcelona“, Madrido „Real“ (abu – Ispanija) ir Londono „Tottenham Hotspur“ (Anglija).