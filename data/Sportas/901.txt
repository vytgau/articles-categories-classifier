„Kauno Žalgirio“ – „Trakų“ rungtynės nenukeliamos ir bus žaidžiamos pagal numatytą tvarkaraštį kovo 3 d. (šeštadienį) 13.00 val. Kauno NFA aikštėje. Rungtynės „Palanga“ – Marijampolės „Sūduva“, turėjusios vykti kovo 3 d. (šeštadienį), 15.00 val. Klaipėdos dirbtinės dangos aikštėje, bus žaidžiamos tuo pačiu laiku Marijampolės „Arvi“ manieže. Keičiami ratai, todėl „Sūduva“ bus šių rungtynių šeimininkė, o 9 turo tarpusavio mače šeimininke bus „Palanga“. Rungtynės „Jonava“ – Klaipėdos „Atlantas“ vyks kovo 4 d. (sekmadienį) 13.00 val. ne Jonavos dirbtinės dangos aikštėje, o Marijampolės „Arvi“ manieže. Rungtynės Kauno „Stumbras“ – Vilniaus „Žalgiris“, turėjusios vykti kovo 4 d. (sekmadienį) 15.00 val., vyks tą pačią dieną 17.00 val. Marijampolės „Arvi“ manieže. Taip pat pranešama, kad atkeltos 18 turo rungtynės „Trakai“ – „Palanga“ kovo 18 dieną (sekmadienį) vyks Vilniaus „Sportimos“ manieže 18.00 val.