Kvalifikaciniame turnyre Vytautė susitiks su varžybų šeimininke Adriana F. Goncalves (susitikimo laikas dar tikslinamas). Gerdos Voitechovskajos (19:00 Lietuvos laiku) laukia nelengva kova su antrąja kvalifikacinio turnyro rakete Katia Normand iš Prancūzijos. Penktadienį merginų laukia pirmoji pagrindinio turnyro moterų dvejetų kova su sportininkėmis iš Šveicarijos, Celine Burkart ir Jenjira Stadelmann. V. Fomkinaitė, šiuo metu aukščiausią poziciją BWF reitinge užimanti Lietuvos badmintonininkė, jau pirmojo atrankos etapo metu sulaukė kvietimo ir užsitikrino vietą 2018 m. Europos asmeniniame badmintono čempionate. Kaip patikino kaunietės sportininkės treneris J. Špelveris, jų komanda iššūkį priima, o Vytautė jau dabar rimtai treniruojasi ir rengiasi vienam svarbiausių šių metų startų. Iki balandžio mėnesio pabaigoje Ispanijoje vyksiančio Europos čempionato sportininkės dar laukia kovos keliuose BWF Pasaulio reitingo tarptautiniuose turnyruose. Pirmasis jų Vytautės laukia jau kitą savaitę Portugalijoje. Merginų dvejetas – V. Fomkinaitė ir G. Voitechovskaja – taip pat sulaukė kvietimo dalyvauti 2018 m. Europos asmeniniame badmintono čempionate. Merginų treneriai D. Narvilas ir J. Špelveris džiugiai patvirtino, kad Lietuvos merginų duetas dalyvaus šių metų balandžio mėnesio pabaigoje Ispanijoje vyksiančiame Europos čempionate. Šiuo metu skirtingose valstybėse besitreniruojančios sportininkės turi mažiau progų pasitreniruoti kartu, tačiau iki Europos čempionato drauge sužais dar keliuose BWF Pasaulio reitingo tarptautiniuose turnyruose. Pirmasis kontrolinis startas merginų laukia jau šią savaitę Portugalijoje. Deja, Kęstučio Navicko Europos badmintono čempionate Ispanijoje neišvysime. Antrojo atrankos etapo metu kvietimo varžytis 2018 m. Europos asmeniniame badmintono čempionate Ispanijoje sulaukė ir Kęstutis Navickas. Praėjusių metų Europos asmeniniame badmintono čempionate olimpietis Kęstutis Navickas Lietuvai iškovojo devintąją vietą. Vasaros pabaigoje su profesionalaus sportininko karjera atsisveikinęs sportininkas džiaugėsi sulaukęs kvietimo, tačiau į aktyvų didijį sportą grįžti neketina. Kęstutis federaciją informavo, kad čempionate Ispanijoje, deja, nedalyvaus. Aukščiausio meistriškumo trenerio karjerą pasirinkęs sportininkas šiuo metu visą savo dėmesį skiria trenerio darbui „Badminton Europe“ treniruočių centre Danijoje bei savo vardo Badmintono Akademijos vystymui Lietuvoje.