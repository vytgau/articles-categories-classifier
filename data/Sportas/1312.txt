Šie 15 asmenų į CAS kreipėsi po to, kai pastarasis teismas panaikino Tarptautinio olimpinio komiteto (IOC) sprendimą diskvalifikuoti juos iki gyvos galvos. „Jie reikalauja, kad CAS panaikintų IOC sprendimą ir leistų jiems dalyvauti olimpinėse žaidynėse kaip olimpiniams atletams iš Rusijos“, – rašoma CAS pranešime. Tarp apeliacijas pateikusių 15 Rusijos sportininkų yra olimpinis čempionas slidininkas Aleksandras Legkovas ir skeletono sporto atstovė, taip pat olimpinė prizininkė Elena Nikitina. CAS praėjusią savaitę daliai Rusijos sportininkų atšaukė IOC pritaikytas diskvalifikacijas iki gyvos galvos, nes buvo nepakankamai įrodymų dėl jų antidopingo taisyklių pažeidimų. Vis dėlto, net ir patenkinus apeliacijas, sunkiai tikėtina, kad minėti Rusijos sportininkai galėtų dalyvauti olimpinėse žaidynėse, iki kurių pradžios liko vos dvi dienos. Praėjusiais metais IOC pašalino Rusiją iš olimpinių žaidynių, bet suteikė galimybę 169 „švariems“ Rusijos atletams startuoti Pjongčange kaip neutraliems sportininkams.