Nugalėjo 28-erių metų Kelsey Serwa. Sočio žaidynių vicečempionė finale pranoko tris varžoves. Sidabro medalį pelnė 26-erių metų Brittany Phelan. Kanadietės kroso čempionėmis tapo trečią kartą iš eilės. 2010 metų Vankuverio žaidynėse, kur ši rungtis buvo surengta pirmą kartą, triumfavo Ashleigh McIvor, o 2014 metais Sočyje geriausia buvo Marielle Thompson. Pastaroji sportininkė pirmajame etape griuvo ir prarado viltis papildyti savo medalių kolekciją Pjongčange. Trečiąją vietą užėmė 25-erių metų šveicarė Fanny Smith, ketvirta liko pasaulio čempionė 21-erių metų švedė Sandra Naeslund. Šiose varžybose dalyvavo 23 sportininkės.