Tai ketvirtas „Mercedes“ piloto, brito L. Hamiltono titulas per karjerą. Iš trečiosios pozicijos startavęs L. Hamiltonas pirmajame rate susidūrė su kvalifikacijos nugalėtoju vokiečiu Sebastianu Vetteliu, („Ferrari“). Abiem sportininkams teko sukti į techninio aptarnavimo zoną ir vėliau bandyti atsigriebti už prarastą laiką. 32-ejų metų britas „Formulės-1“ pirmenybėse triumfavo ir 2008, 2014 bei 2015 metais. Meksikos „Grand Prix“ lenktynes laimėjęs olandas M. Verstappenas („Red Bull“) iškovojo trečiąją pergalę savo karjeroje. Antras finišavo suomis Valtteri Bottas („Mercedes“, +19,6 sek.), trečias – suomis Kimis Raikkonenas („Ferrari“, +54,0), ketvirtas – vokietis S. Vettelis (+1.10,0). L. Hamiltonas po 18 etapų turi 333 taškus ir, likus dviem etapams iki čempionato pabaigos, antrąją vietą užimantį S. Vettelį lenkia 56 taškais. Trečias žengia suomis V. Bottas, kurio sąskaitoje – 262 taškai. Priešpaskutinis, 19-asis, čempionato etapas – Brazilijos „Grand Prix“ lenktynės – vyks lapkričio 12 dieną. Meksikos „Grand Prix“ lenktynių rezultatai. 1. Max Verstappen (Olandija, „Red Bull“) 2. Valtteri Bottas (Suomija, „Mercedes“) - +19,6 sek. 3. Kimi Raikkonen (Suomija, „Ferrari“) - +54,0 4. Sebastian Vettel (Vokietija, „Ferrari“) - +1.10,0 5. Esteban Ocon (Prancūzija, „Force India“) - +1 ratas 6. Lance Stroll (Kanada, „Williams“) - +1 ratas 7. Sergio Perez (Meksika, „Force India“) - +1 ratas 8. Kevin Magnussen (Danija, „Haas“) - +1 ratas 9. Lewis Hamilton (Didžioji Britanija, „Mercedes“) - +1 ratas 10. Fernando Alonso (Ispanija, „McLaren“) - +1 ratas... Bendroji įskaita po 18 etapų. 1. Lewis Hamilton (Didžioji Britanija, „Mercedes“) - 333 tšk. 2. Sebastian Vettel (Vokietija, „Ferrari“) - 277 3. Valtteri Bottas (Suomija, „Mercedes“) - 262 4. Daniel Ricciardo („Red Bull“) - 192 5. Kimi Raikkonen (Suomija, „Ferrari) - 178 6. Max Verstappen (Olandija, „Red Bull“) - 148 7. Sergio Perez (Meksika, „Force India“) - 92 8. Esteban Ocon (Prancūzija, „Force India“) - 83 9. Carlos Sainz (Ispanija, „Toro Rosso“) - 54 10. Lance Stroll (Kanada, „Williams“) - 40  INITIAL CLASSIFICATION (LAP 71/71): A third win for @Max33Verstappen 💪 #MexicoGP 🇲🇽 #F1 pic.twitter.com/Aqjin39k8V— Formula 1 (@F1) October 29, 2017  Netrukus papildysime. Four titles ✅ Britain's most successful driver ✅ How long before Lewis Hamilton beats Michael Schumacher's record? https://t.co/fRC8z4vL79 pic.twitter.com/TRPzURwheG— BBC Sport (@BBCSport) October 29, 2017