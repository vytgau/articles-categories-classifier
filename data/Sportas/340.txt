Pirmoje šeštadienio dvikovoje 26-erių metų lietuvis Laurynas Grigelis (ATP 251) 3:6, 6:1, 3:6 turėjo pripažinti 28-erių metų suomio Harrio Heliovaaros (ATP 453) pranašumą. Vis dėlto antrajame susitikime Lietuvos rinktinės lyderis 27-erių metų Ričardas Berankis (ATP 84) 6:2, 6:7 (6:8), 6:3 įveikė 19-metį suomį Emilį Ruusuvuorį (ATP 592) ir išlygino mačo rezultatą. Dvikova truko 2 valandas 6 minutes. R. Berankis atliko šešis neatremiamų padavimų, o jo varžovas – devynis, tačiau suomis padarė septynias dvigubas klaidas, kai tuo tarpu lietuvis – vos vieną. Sekmadienį vyks dvejetų mačas ir dar du vienetų susitikimai.