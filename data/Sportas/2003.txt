Prokuratūra pateikė 28 metų Sergejui W. kaltinimą pasikėsinus nužudyti 28 žmones ir įvykdžius pavojingus sprogdinimus. Jeigu jis bus pripažintas kaltu, jam gresia kalėjimas iki gyvos galvos. Pasak tyrėjų, vyras norėjo pasipelnyti. Sergejus W., kuris, prokuratūros duomenimis, turi Rusijos ir Vokietijos pilietybes, prieš nusikaltimą už 78 tūkstančius eurų nusipirko per internetą 15 tūkstančių akcijų pasirinkimo sandorį. Jeigu akcijų vertė būtų smarkiai kritusi, jis galėjo uždirbti iki 4 milijonų eurų. Kaip anksčiau pranešė leidinys „Spiegel“, Sergejus W., iš visko sprendžiant, be autobuso su „Borussia“ žaidėjais, galvojo ir apie kitus taikinius, pavyzdžiui, funikulierius. Jis internete ieškojo informacijos apie lyninių keltuvų operatorius, tokius kaip „Bergbahnen Engelberg-Truebsee Tiflis AG“ ir „Karwendelbahn AG“, ir jų vertybinius popierius. Tokie veiksmai leidžia daryti išvadą, kad vyras „rinkosi naują taikinį, kad uždirbtų iš akcijų kainos kritimo“, mano prokurorai. Savo išpuolius Sergejus V. norėjo pateikti kaip teroro aktus, įvykdytus teroristinės „Islamo valstybės“ grupuotės narių. Manoma, kad nuosprendis bus paskelbtas ne anksčiau kaip ateinančių metų pavasarį. Balandžio 11 d. trys sprogstamieji įtaisai sprogo prie futbolo klubo „Dortmund“ autobuso. Per sprogimus buvo sužeistas Dortmundo komandos žaidėjas Marcas Bartra. Incidento vietoje buvo rasti trys laiškai, kuriuos esą parašė radikalūs islamistai, prisiimantys atsakomybę už sprogimus. Prokuratūros nuomone, Sergejus W. veikė vienas.