Pastarasis „Rossoneri“ treniravo nuo praėjusio sezono pradžios. Šiame sezone būrį naujokų už daugiau nei 170 mln. eurų pasitelkęs „Milan“ solidžiai rungtyniauja UEFA Europos lygoje, kur per penkis turus surinko 11 taškų ir iš anksto užsitikrino pirmą vietą D grupėje. Tačiau Italijoje Milano ekipa neblizga – laimėjo tik šešiskart, patyrė tiek pat nesėkmių, dusyk sužaidė lygiosiomis ir tenkinasi septinta vieta „Serie A“. Vadovų kantrybės taurę perpildė sekmadienio rungtynės namuose, kuriose nesugebėta įveikti vidutiniokų „Torino“ – 0:0. Skaičiuojant matematiškai, komandai tai – blogiausia sezono pradžia nuo 1941 metų. Dėl prastų rezultatų „Milan“ per pastaruosius trejus metus pakeitė jau septynis strategus. Taisyti padėtį mėginsiantis G. Gattuso iki šiol treniravo klubo jaunimą. 39-erių specialistas „Milan“ gretose pats žaidė net 13 metų ir buvo svarbi figūra ne vieną trofėjų nuskynusioje ekipoje. Iš viso „Milan“ sąskaitoje yra net 18 „Serie A“ nugalėtojų titulų ir 7 Čempionų lygos taurės.