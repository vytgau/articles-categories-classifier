Lietuvos sportininkė 500 metrų nuplaukė, 11,4 km nuvažiavo dviračiu ir 3,6 km nubėgo per 42 min. 3 sek. Į A finalą pateko po devynias greičiausias trijų pusfinalių dalyves ir dar trys pagal geriausius rezultatus. Mūsiškei iki A finalo pritrūko vos 3 sek. E. Tomkevičiūtė šeštadienį vyksiančiame A finale startuotų jei viena iš 30 dalyvių atsisakytų tokios teisės. Kitu atveju, lietuvė dalyvaus B finale (31-60 vietos). Unė Narkūnaitė (48 min. 4 sek.) trečiame pusfinalyje liko 25-a, o antrame pusfinalyje startavusi Karolin Lukšytė (50.52) buvo 26-a. Viltė Narkūnaitė buvo diskvalifikuota. Vaikinų varžybų antrame pusfinalyje Lukas Prokopavičius (40.15) užėmė 19-ą vietą ir šeštadienį startuos B finale. Matas Berzdenys (46.59) pirmame pusfinalyje liko 28-as ir baigė savo pasirodymą. Finalo varžybos vyks šeštadienį, o sekmadienį dalyviai rungsis estafetėse.