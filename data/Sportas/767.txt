Svečiai du kartus pirmavo po Edvino Boroškos (7 min.) ir Dominyko Bisturio (25) įvarčių, o rezultatą du kartus išlygino Pavelas Fominychas (23) ir Michailas Jevstignejevas (34). Pergalingą įvartį 50-ąją min. pelnė Deividas Četvertakas. Mačo pabaigoje „Baltijos“ žaidžiantysis vadovas Andrius Židkovas „užsidirbo“ net 57 min. baudos. Elektrėnuose vykusiose rungtynėse vilniečiai pirmose rungtynėse šventė pergalę rezultatu 5:1, tačiau antrose „Baltija“ atsirevanšavo ir įveikė varžovus 4:3. Pusfinalyje Vilniaus ekipos lauks Lietuvos čempionė Elektrėnų „Energija“. Vilniečiai Lietuvos čempionate rungtyniauja nuo 2015-ų metų ir pirmą kartą pateko tarp keturių stipriausių komandų.