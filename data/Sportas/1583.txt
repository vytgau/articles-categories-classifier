Puikiai pasirodė Vaidoto Žalos ir Sauliaus Jurgelėno ekipažas, kuriam pirmą kartą pavyko nukeliauti iki pat Dakaro pabaigos. Komanda užėmė aukštą 18-ą vietą. Benedikas Vanagas pirmoje varžybų pusėje turėjo rimtų techninių problemų, tačiau nenuleido rankų ir bendroje įskaitoje ralį baigė 30-oje vietoje. Na, o vienintelis Lietuvos motociklininkas Balys Bardauskas pakartojo Lietuvos rekordą - 81 vieta. Sportininkai šeštadienį šalia Kordobos nuvažiavo 284 kilometrų kilpą, kurioje greičio ruožą sudarė vos 119 kilometrų. Varžybas vainikuos šventinis podiumas Kordoboje.   16.51: B. Vanagas ir S. Rozwadowskis taip pat sėkmingai baigia 2018 m. Dakaro ralį. 16.44: Antrieji iš Lietuvos automobilių klasės finišo liniją kerta A. Juknevičius ir D. Vaičiulis. 16.33: Finišuoja V. Žala ir S. Jurgelėnas! 16.23: Antrą kontrolės punktą pasiekia V. Žala ir S. Jurgelėnas. Lietuviai kol kas rikiuojasi 2-oje vietoje. 16.15: Keturračių klasėje ne tik paskutinio etapo, tačiau ir bendros įskaitos nugalėtoju tampa I. Casale'as iš Čilės. 16.04: Po pirmojo kontrolės punkto Lietuvos automobilių ekipažai išsirikiuoja taip: V. Žala - 7-as, A. Juknevičius - 8-as, B. Vanagas - 20-as. 15.55: Artimiausias V. Žalos persekiotojas M. Hirvonenas prie lietuvio priartėja iki 6 minučių. Argentinietis AM. Yacopinis nuo A. Juknevičiaus nutolsta per kiek daugiau nei 2 minutes. 15.46: B. Bardauskas jau finiše! Savo svajonę įgyvendinęs motociklininkas džiaugėsi sėkmingai pabaigęs Dakaro ralį. „Gražūs vaizdai, malonūs žmonės, technika laikė gerai, komanda dirbo be klaidų“, - apie 2018 metų Dakaro ralį kalbėjo B. Bardauskas. „Kai pasieki vieną svajonę, tai turi gimti kita“, - sakė motociklininkas, kuris jau nekantrauja medalį parodyti savo sūnui, kuriam ir dedikavo šį Dakaro ralį. Apie kitus metus B. Bardauskas dar negalvoja. 15.43: V. Žala pirmąjį patikros tašką pasiekia 4-toje vietoje, tiesa, lyderiai dar nėra kirtę kontrolės punkto. 15.24: Po pirmojo kontrolės punkto tarp keturračių greičiausiai skrieja brazilas M. Medeirosas, antras - argentinietis J. Gonzalezas Ferioli. 15.13: Motociklų klasės lyderių dešimtukas pradeda paskutinįjį grečio ruožą. Tuo tarpu B. Bardauskas po pirmojo kontrolės punkto rikiuojasi 67-oje vietoje. 15.07: Baltijos šalių rekordą pasiruošę pagerinti A. Juknevičius ir D. Vaičiulis jau trasoje! 14.57: Iš 21-osios pozicijos į greičio ruožą įvažiuoja B. Vanago ir S. Rozwadowskio ekipažas, paskui juos iš 22-osios vietos startuoja V. Žala ir S. Jurgelėnas. 14.28: Startuoja automobilių klasės sportininkai. Tuo tarpu žemesnes pozicijas užėmę ir anksčiau už lyderius etapą pradėję motociklininkai jau pasiekė pirmąjį kontrolės punktą. 14.15: A. Juknevičius jau pasiruošęs lėkti į greičio ruožą, tačiau dar teks šiek tiek palaukti. Lietuvių startas numatytas 15.05 val. Lietuvos laiku. 13.37: B. Bardauskas pradeda paskutinį savo pasirodymą šių metų Dakaro ralyje. Sunkiai, bet ištvermingai kovojęs sportinininkas pasiruošęs sėkmingai užbaigti varžybas. Pasak lenktynininko komandos „Perkūnas Team“ vadovo Carlos Brebbia, lietuvis puikiai nusiteikęs ir pasiryžęs nuvažiuoti iki pat finišo. 13.35: Pirmieji motociklininkai ir keturračiai išvažiuoja į greičio ruožą. 13.05: Lietuvos ekipažai palieka Kordobos bivuaką: Automobilių klasėje į viršų taurę kelia ispanas C. Sainzas, kuris po S. Peterhanselio nesėkmių, jau prieš kelis etapus buvo užsitikrinęs pirmąją vietą. Sidabras šį kartą atiteto N. Al-Attiyh iš Kataro, na, o čia trečioji vieta – Pietų Afrikos Respublikos atstovui G. De Villiersui. 14-ojo etapo automobilių klasė: Bendra automobilių įskaita: Motociklų klasėje praktiškai visą Dakaro ralį pirmavęs austras M. Walkneris tapo čempionu, nuo jo bendroje įskaitoje beveik 17 minučių atsilikęs argentinietis K. Benavidesas užėmė antrąją vietą. Trečiasis podiumo laiptelis atiteko T. Price'ui iš Australijos. 14-ojo etapo motociklų klasė: Bendra motociklų įskaita: Keturračių įskaitoje taip pat užtikrintai triumfavo grupės lyderis I. Casale'as. Antrąją ir trečiąją vietas pasidalino argentiniečiai N. Cavigliasso ir J. Gonzalezas Ferioli. 14-ojo etapo keturračių klasė: Bendra keturračių įskaita: Sunkvežimių grupėje po vakarykštės avarijos iš Dakaro pasitraukis F. Villagrai, pirmoji vieta bendroje įskaitoje atiteko rusui E. Nikolaevui. Jo kaimynas S. Viazovichius iš Baltarusijos – antras, trečias – dar vienas rusas E. Mardeevas. 14-ojo etapo sunkvežimių klasė: Bendra sunkvežimių įskaita: Metas šventei! Taip paskutinį etapą apibūdina varžybų organizatoriai. Iš tiesų, po dviejų savaičių alinančio maratono sportininkams labiausiai norisi poilsio, tačiau visiškai atsipalaiduoti šeštadienį dar nevalia. Dakaro istorija mena atvejus, kai varžybų dalyviai sugebėdavo susigadinti puikų pasirodymą būtent jo pabaigoje. Šeštadienį sportininkams teko įveikti greičio ruožą klasikinio ralio trasas primenančiais keliais. „Paskutinis greičio ruožas bus ralinis – tikiuosi, pakaifuosim“, – anksčiau sakė Vaidotas Žala. Šį kartą sportininkai startavo atvirkštine tvarka – pirmieji pajudėjo žemesnes pozicijas užimantys Dakaro dalyviai. Motociklininkai startavo 13.31 val. Lietuvos laiku, o Balys Bardauskas išvažiavo į greičio ruožo trasą šeštas, 13.37 val. Automobilių startas – nuo 14.28 val. Benediktas Vanagas su Sebastianu Rozwadowskiu paskutinį etapą pradėjo 22-i 14.55 val., iš karto paskui juos 14.56 val. išvažiavo V. Žala ir Saulius Jurgelėnas, o 32-as 15.05 val. startavo Antano Juknevičiaus ir Dariaus Vaičiulio tandemas. Sunkvežimiai paskutinį greičio ruožą pradės 16.18 val. Varžybas tęsė jau tik 85 motociklai, 32 keturračiai, 43 automobilių ekipažai, 6 bagiai ir 25 sunkvežimiai.