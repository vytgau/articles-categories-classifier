Vienintelį susitikimo įvartį 31-ą minutę pelnė Neymaras, kuris pastarosiomis savaitėmis yra siejamas su persikėlimu į „Paris Saint Germain“ klubą.  Pastarasis taip pat varžosi šiame turnyre, tačiau praėjusią naktį patyrė nesėkmę. Prancūzijos vicečempionai rezultatyviame mače Majamyje 2:3 turėjo pripažinti „Juventus“ futbolininkų pranašumą. Nugalėtojų gretose sykį pasižymėjo Gonzalo Higuainas (45 min.), o Claudio Marchisio atliko dublį (62 min. ir 89 min. iš 11 metrų baudinio). Tuo metu PSG komandoje tikslius smūgius atliko Goncalo Guedesas (53 min.) ir Javieras Pastore (80 min.).  Ankstų rytą Lietuvos laiku baigėsi paskutinės rungtynės, kuriose užfiksuotas kiek netikėtas rezultatas – po ilgosios pertraukos ant vejos dominavęs „Manchester City“ klubas Los Andžele 4:1 sutriuškino Madrido „Real“ futbolininkus. Įvarčius Anglijos ekipai pelnė keturi žaidėjai: Nicolas Otamendi (52 min.), Raheemas Sterlingas (59 min.), Johnas Stonesas (67 min.) ir Brahimas Diazas (82 min.). Tuo metu „Karališkajam“ klubui paguodos įvartį 89-ą minutę įmušė 19-metis Oscaras Rodriguezas. 