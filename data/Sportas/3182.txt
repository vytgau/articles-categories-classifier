Pirmajame „Open D'Orleans“ varžybų rate 27-erių lietuvis susitiko su metais jaunesniu Mirza Basičiumi (ATP-188) iš Bosnijos ir Hercegovinos bei jį įveikė 6:7 (8:10), 6:4. 6:2. Partija truko 2 val. 11 min. Už patekimą tarp 16 geriausių turnyro žaidėjų R. Berankis savo kraitį papildė 10 ATP reitingo taškų ir 2180 eurų. Antrame turnyro rate lietuvio varžovas bus 35-erių prancūzas Nicolas Mahutas (ATP-115), kuris 6:3, 6:2 pranoko 21-erių tautietį Benjaminą Bonzį (ATP-191). Turnyro prizų fondą sudaro 127 tūkst. eurų.