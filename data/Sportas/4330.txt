Plaukimo rungtyje I. Serapinaitė distanciją įveikė per 2 min. 14,64 sek. ir su ruse Uljana Batašova pasidalino 7-8 vietas. Abi sportininkės pelnė po 281 tašką. A. Tamašauskaitė plaukdama baseine užtruko 2 min. 37,83 sek. ir liko 36-a (235 taškai). Varžybų lydere po pirmosios rungties tapo rusė Gulnaz Gubaidulina (2.07,94), pelniusi 295 taškus. Už jos nugaros išsirikiavo dvi vengrės – Sarolta Kovacs (2.09,12; 292) ir Zsofia Foldhazi (2.11,79; 287). Fechtavimosi rungtyje I. Serapinaitė laimėjo 23 kovas, pralaimėjo 12 ir pelnė 238 taškus. Deja, papildomame fechtavimosi etape taškų penyti nepavyko. Po 2 rungčių vilnietė turėjo 519 taškų ir užėmė trečiąją vietą. Į pirmąją pakilo prancūzė Elodie Clouvel (542), o į antrąją – baltarusė Volha Silkina (525). A. Tamašauskaitė fechtavimosi pagrindinėje rungtyje pelnė 160 taškų (10 pergalių ir 25 pralaimėjimai), tačiau papildomame etape iškovojo 3 pergales, atnešusias tiek pat papildomų taškų. Deja, po 2 rungčių A. Tamašauskaitė žengė 36-ta (398 taškai). Jodama A. Tamašauskaitė kliudė 4 kliūtis ir trasą užbaigė surinkusi 272 taškus iš 300 galimų. Vis dėlto po jojimo rungties ji pakilo į 31-ąją poziciją (670). Tuo metu I. Serapinaitė jojo be klaidų, pelnė 300 taškų ir bendrojoje įskaitoje pakilo į antrąją vietą. Prieš bėgimo ir šaudymo rungtį Lietuvos atstovė turėjo 819 taškų ir atsiliko tik nuo olimpinės vicečempionės E. Clouvel, kuri jodama pelnė 287 taškus ir iš viso jų sukaupėi 829. Į trečiąją vietą smuktelėjusi baltarusė V. Silkina turėjo 807 taškus, vos tašku nuo jos atsiliko S. Kovacs. Bėgdama ir šaudydama antrojo apsilankymo šaudykloje metu I. Serapinaitė pavijo ir aplenkė E. Clouvel, tačiau netrukus ir ją pačią aplenkė vengrė S. Kovacs. Priartėjus prie šaudyklos 3 kartą vilnietė atsidūrė ir už labai greitu bėgimu pasižyminčios baltarusės Anastasijos Prokopenkos nugaros. Pastaroji savo galimybes įrodė likusioje trasos dalyje, kai aplenkė Vengrijos atletę ir tvirtai tapo Europos čempione. A. Prokopenka finale surinko 1350 taškų, o antrąją vietą užėmusi S. Kovacs – 1336. Tuo metu I. Serapinaitę dar aplenkė bronzos medalio laimėtoja tapusi turkė Ilke Ozyuksel (1333; startavo iš 24-osios vietos) bei italės Irene Prampolini (1328) ir Alice Sotero (1319). Galutinėje įskaitoje 22 metų vilnietė (1318) užėmė 6-ąją vietą. A. Tamašauskaitė (1214) finalą užbaigė 31-ojoje pozicijoje.