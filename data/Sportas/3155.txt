Moterų 500 m distancijos pirmojo etapo penktajame čiuožime 22-ejų metų A. Sereikaitė (45,825 sek.) užėmė trečią vietą ir nepateko į kitą etapą. Iki bilietą į kitą etapą garantavusios antros pozicijos jai pritrūko 0,256 sek. Šioje rungtyje startavo 69 čiuožėjos, o į antrą etapą pateko 36. 1500 m distancijos pirmojo etapo šeštajame čiuožime A. Sereikaitė (2:30,785) liko penkta ir taip pat nepateko į kitą etapą. Pusfinalyje varžysis 24 sportininkės. Vyrų 1500 m distancijos pirmojo etapo ketvirtajame čiuožime 17-metis lietuvis Salvijus Ramanauskas (2.45,019) buvo šeštas ir nepateko į pusfinalį. 500 m distancijos 17-ajame čiuožime S. Ramanauskas (45,343 sek.) užėmė ketvirtąją vietą ir taip pat pasitraukė iš tolimesnės kovos. Penktadienį abu lietuviai startuos 1000 m distancijoje.