Mačas truko 3 val. 7 min. 25-erių metų Lietuvos tenisininkas, kuris pasaulio reitinge yra 251-as, šiame susitikime atliko penkis neatremiamus padavimus (varžovas - tris) ir padarė septynias dvigubas klaidas (italas - dvi). Lietuvis dar kovoja ir dvejetų varžybose. Žengė į dvejetų varžybų ketvirtfinalį Dvejetų varžybų pirmame rate antradienį L. Grigelis ir čekas Zdenekas Kolaras 6:3, 6:3 nugalėjo australą Steveną de Waardą ir Beną McLachlaną iš Naujosios Zelandijos. Mačas truko 64 min. 25-erių metų lietuvis ir 20-metis čekas antrame rate (ketvirtfinalyje) žais su lenku Tomaszu Bednareku ir olandu Davidu Pelu. Pastarieji pirmame rate 6:1, 6:1 įveikė legendinį 49-erių metų Italijos futbolininką Paolo Maldini ir jo teniso trenerį Stefano Landonio. Turnyro prizų fondą sudaro 43 tūkst. eurų.