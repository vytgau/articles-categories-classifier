Šiuos, taip pat dar tris 11-ojo turo mačus rodys vaizdo transliacijų internetu platforma www.viaplay.lt ir „Viasat Sport Baltic“ kanalas. „Arsenal“ futbolininkų Mančesteryje laukia itin sudėtingas egzaminas. „City“ komanda šį sezoną demonstruoja fantastišką sportinę formą. „Miestiečiai“ laimėjo 8 iš eilės „Premier“ lygos runtynes ir užima pirmąją vietą (28 taškai). Pepo Guardiolos auklėtiniai pergalingai žygiuoja ir UEFA Čempionų lygoje, kurioje per keturias dvikovas surinko maksimalų taškų skaičių. „Arsenal“ Anglijos pirmenybėse laimėjo du kartus iš eilės, sukaupė 19 taškų ir rikiuojasi penktas. Tačiau „kanonieriai“ šį sezoną rungtyniauja banguotai. Šią savaitę jie namie UEFA Europos lygos rungtynėse nesugebėjo palaužti Belgrado „Crvena Zvezda“ pasipriešinimo (0:0). Įdomu tai, kad tarpusavio akistatose dabar „Arsenal“ kur kas pranašesnis už „City“. Iš pastarųjų devynių mačų įvairiose varžybose „kanonieriai“ tik kartą nusileido „miestiečiams“ (4 pergalės, 4 lygiosios). Tiesa, praėjusiame šalies čempionate Arsene‘o Wengero auklėtiniai neįveikė „City“ ekipos (2:2, 1:2). Iš viso „Premier“ lygoje Mančesterio klubas „Arsenal“ nugalėjo tik 7 sykius – 23 rungtynes pralaimėjo, 10 rungtynių baigėsi taikiai. Bekompromisio mūšio laukiama ir „Chelsea“ – „Manchester United“ akistatoje. Londono komanda Anglijoje laimėjo du kartus iš eilės, surinko 19 taškų, užima 4 vietą. „Raudonieji velniai“ praėjusiame ture 1:0 privertė pasiduoti Londono „Tottenham Hotspur“ futbolininkus, kurie šią savaitę Čempionų lygoje 3:1 nukovė ne bet ką, o čempiono titulą ginantį Madrido „Real“. Buvusio „Chelsea“ trenerio Jose Mourinho kariaunos, kuri žengia antra, sąskaitoje – 23 taškai. „United“ įspūdingai rungtyniauja Čempionų lygoje – lamėjo visus 4 mačus. Tuo tarpu „Chelsea“ elitiniame žemyno turnyre žaidžia prasčiau. Per 4 turus surinko 7 taškus ir į priekį praleidžia „Roma“ klubą. „Chelsea“ savo aikštėje „Premier“ lygoje prieš „raudonuosius velnius“ suklupo tik kartą per paskutines 15 dvikovų (9 pergalės, 5 lygiosios). Iš viso „aristokratai“ Anglijos pirmenybėse „United“ ekipą nugalėjo 17 kartų, 14 sykių jai nusileido, 19 rungtynių baigėsi lygiosiomis. Transliacijų tvarkaraštis: Lapkričio 4 diena 14.20 val. „Stoke City“ – „Leicester City“ (viaplay.lt; tiesiogiai) 19.20 val. „West Ham“ – „Liverpool“ (viaplay.lt ir „Viasat Sport Baltic“; tiesiogiai) 1.00 val. „Stoke City“ – „Leicester City“ („Viasat Sport Baltic“; vaizdo įrašas) Lapkričio 5 diena 13.50 val. „Tottenham Hotspur“ – „Crystal Palace“ (viaplay.lt ir „Viasat Sport Baltic“; tiesiogiai) 16.05 val. „Manchester City“ – „Arsenal“ (viaplay.lt ir „Viasat Sport Baltic“; tiesiogiai) 18.20 val. „Chelsea“ – ‚Manchester United“ (viaplay.lt ir „Viasat Sport Baltic“; tiesiogiai)