Be Lietuvos ir Maltos rinktinių dvikovos, ketvirtadienio vakarą buvo sužaistos dar aštuonerios Europos zonos atrankos varžybų rungtynės. Sudėtingą pergalę iškovojo būsimieji Lietuvos rinktinės varžovai anglai. F grupės rungtynėse namuose jie triumfavo tik per pridėtą laiką, kuomet pergalingą įvartį 94 min. įmušė Harry Kane‘as. Tiesa, kelialapį į čempionatą Rusijoje į savo kišenę anglai būtų įsidėję ir lygiųjų atveju, kadangi kitose grupės rungtynėse jiems parankią pergalę iškovojo Škotija. Škotai namie 1:0 palaužė slovakus ir tęsia kovą dėl antros vietos grupėje, kuri leistų tęsti kovą papildomame atrankos etape. Įvartį 89-ąją minutę į savo vartus įsimušė Martinas Škrtelis. Po šios pergalės škotai aplenkė slovakus turnyrinėje lentelėje ir pakilo į antrąją vietą. 17 taškų turintys škotai paskutinį mačą žais prieš slovėnus, o 15 taškų turintys slovakai – prieš Maltos futbolininkus. C grupėje pirmąją vietą užsitikrino Vokietija, kuri išvykoje 3:1 nugalėjo Šiaurės Airiją. Visgi pastaroji komanda pernelyg liūdėti irgi neturėtų – ji grupėje tikrai finišuos antra ir varžysis papildomame atrankos etape. Tuo metu E grupėje situacija kur kas painesnė. Lenkijos rinktinė ketvirtadienį kiek anksčiau sužaistose rungtynėse 6:1 sutriuškino Armėniją, tačiau įsidėti kelialapio į kišenę lenkams neleido rezultatas Juodkalnijoje, kur Danija 1:0 palaužė vietos futbolininkus. Visgi lenkams trūksta visai nedaug. Kad užimtų pirmą vietą grupėje, paskutinėse rungtynėse sekmadienį jiems namie tereikia sužaisti lygiosiomis su juodkalniečiais. C grupė Šiaurės Airija 1 – 3 Vokietija 2' Sebastianas Rudy [0-1] 21' Sandro Wagneris [0-2] 88' Joshua Kimmichas [0-3] 90' Joshas Magennis [1–3] San Marinas 0 – 8 Norvegija 8' Davide'as Simoncini [0-1] - į savus vartus 14' Joshua Kingas [0-2] - iš 11 m 17' Joshua Kingas [0-3] 40' Mohamedas Elyounoussi [0-4] 48' Mohamedas Elyounoussi [0-5] 59' Ole Kristianas Selnaesas [0–6] 68' Mohamedas Elyounoussi [0–7] 87' Martinas Linnesas [0–8] Azerbaidžanas 1 – 2 Čekija 35' Janas Kopica [0-1] 55' Afranas Ismailovas [1-1] - iš 11 m 66' Antoninas Barakas [1-2] Turnyro lentelė (vieta, komanda, rungtynės, pergalės, lygiosios, pralaimėjimai, įvarčių santykis, taškai) * užsitikrino tiesioginį kelialapį į pasaulio čempionatą Rusijoje E grupė Armėnija 1 – 6 Lenkija 2' Kamilis Grosickis [0-1] 18' Robertas Lewandowskis [0-2] 25' Robertas Lewandowskis [0-3] 39' Hovhanesas Hambardzumianas [1-3] 58' Jakubas Blaszczykowskis [1-4] 64' Robertas Lewandowskis [1-5] 89' Rafalas Wolskis [1-6] Juodkalnija 0 – 1 Danija 16' Christianas Eriksenas [0-1] Rumunija 3 – 1 Kazachstanas 33' Constantin Budescu [1-0] 38' Constantin Budescu [2-0] 73' Claudiu Keseru [3–0] 82' Baurzhanas Turysbekas [3–1]  F grupė Anglija 1 – 0 Slovėnija 90' Harry Kane'as [1–0] Škotija 1 – 0 Slovakija 89' Martinas Škrtelis [1–0] - į savus vartus Malta 1 – 1 Lietuva 23' Andre Agiuso [1-0] 53' Vykintas Slivka [1-1] * užsitikrino tiesioginį kelialapį į pasaulio čempionatą Rusijoje