Mančesterio ekipa šeštadienį ketvirtfinalio rungtynėse namuose 2:0 eliminavo „Brighton&Hove Albion“ komandą. Šeštadienį Mančesteryje gausiai snigo, todėl šį susitikimą netgi buvo svarstoma atidėti. Vis dėlto rungtynės įvyko, o jų pradžioje futbolininkai žaidė intensyviai sningant. Pirmąjį mačo įvartį 37-ąją minutę mušė gerą sportinę formą pastaruoju metu demonstruojantis Romelu Lukaku, galva nukreipęs kamuolį į vartus po Nemanja Matičiaus perdavimo. Antrajame kėlinyje galva mušė jau ir pats N. Matičius, smūgiavęs po Ashley Youngo perdavimo ir įtvirtinęs „Manchester United“ pergalę. It's snow joke ❄⛄ at Manchester United . #bbcfacup pic.twitter.com/WQ3n0A5M4G— Match of the Day (@BBCMOTD) March 17, 2018  Įdomu, jog Jose Mourinho kariauna kamuolį valdė 61 proc. mačo laiko, bet atliko daugiau nei dvigubai mažiau smūgių – 8 prieš 17. Sekmadienį bus žaidžiami dar du ketvirtfinaliai. „Southampton“ kovos su „Wigan“, o „Leicester City“ – su Londono „Chelsea“.