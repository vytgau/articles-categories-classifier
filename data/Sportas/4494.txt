Šeštadienį į Londoną atvykęs T. Bakayoko užbaigė visus formalumus dėl persikėlimo. Oficialioje „mėlynųjų“ svetainėje informuojama, kad su atraminiu saugu pasirašyta penkerių metų sutartis. Oficialiai neskelbiama, tačiau manoma, kad „Chelsea“ už prancūzą paklojo 40 milijonų svarų sterlingų. „Nekantrauju, kada pradėsiu treniruotis su fantastišku treneriu ir puikiais komandos draugais“, - savo pirmame interviu „Chelsea“ klube tarė 14-uoju numeriu pažymėtus marškinėlius vilkėsiantis T. Bakayoko. Saugas „Monaco“ klubui atstovavo nuo 2014 metų. Praėjęs sezonas tiek jo komandai, tiek pačiam futbolininkui buvo puikus – prancūzas per sužaistas 51 rungtynes pasiekė tris įvarčius ir tapo šalies čempionu. „Chelsea“ ekipą šią vasarą sustiprino trys nauji žaidėjai – Willy Caballero, Antonio Rudigeris bei T. Bakayoko. 🗣 @TimoeB08 has a message for you...#BakasBlue 🔵 pic.twitter.com/0jKQmYHbt0 