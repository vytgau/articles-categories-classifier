Į geriausių planetos tenisininkų dešimtuką nuo 2005 metų balandžio 25-os dienos įsiveržęs aštuoniolikmetis R. Nadalis pastaruosius 13 sezonų demonstravo pavydėtiną kovingumą teniso aikštėje iš už jos ribų. Jis įveikė alkūnės, kulkšnies, kelio, riešo traumas ir sugebėjo įgyti fantastišką sportinę formą – vėl mojuoja rakete su didele jėga ir išlaiko blaivų protą kritinėse situacijose. 2017 metais jis ATP turnyruose iškovojo rekordinį pergalių skaičių – 49 (9 pralaimėjimai), įskaitant keturis titulus septyniuose finaluose. Iš traumų išsivadavęs ispanas pakilo į pirmąją ATP reitingo vietą, tuo sužavėdamas ne vieną teniso specialistą. Kuo vyresnis žaidėjas, tuo įspūdingesnis jo sugrįžimas į geriausiojo sostą. Per savo karjerą net 141-ą savaitę R. Nadalis buvo pasaulio reitingo Nr. 1. Paskutinį kartą šia pozicija jis mėgavosi 2014 metų liepos 6-ą dieną. Panašu, kad dabar jis galės šią seriją pratęsti. Neįtikėtinas ispano užsispyrimas ir charakteris lėmė, kad jis vėl ten, kur pirmą kartą pakilo prieš 9-ius metus. Nepaisant superžvaigždės statuso, R. Nadalis ir toliau tobulina savo žaidimą. Jis įkūnija viską, ką galima gera pasakyti apie sportą. Grunto karaliumi vadinamas tenisininkas iš viso yra laimėjęs 73-is turnyrus ir neketina sustoti.  Pasaulio ATP teniso reitingas (rugpjūčio 21-a diena): 1. Rafaelis Nadalis (Ispanija) – 7645 taškai 2. Andy Murray (Didžioji Britanija) – 7150 3. Rogeris Federeris (Šveicarija) – 7145 4. Stanas Wawrinka (Šveicarija) – 5690 5. Novakas Džokovičius (Serbija) – 5325 6. Alexanderis Zverevas (Vokietija) – 4470 7. Marinas Čiličius (Kroatija) – 4155 8. Dominicas Thiemas (Austrija) – 4030 9. Grigoras Dimitrovas (Bulgarija) – 3710 10. Kei Nishikori (Japonija) – 3195 … 165. Ričardas Berankis (Lietuva) – 345 ... 237. Laurynas Grigelis (Lietuva) – 219