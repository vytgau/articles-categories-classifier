Ažiotažą sukėlė ketvirtadienį FK „Panevėžio“ pristatytas naujokas Barklis Migelis Panzo, gimęs Prancūzijoje ir turintis Angolos pilietybę. A football club in Lithuania have been tricked in to signing a fake footballer named 'Barkley Miguel Panzo' and announced him as a big star! 👏😂 https://t.co/XTJFdVVKGb— SPORTbible (@sportbible) February 2, 2018  36 rungtynės ir 24 įvarčiai Anglijos antrajame pagal pajėgumą „Championship“ divizione, dar pernai sužaistas sezonas Prancūzijos antroje lygoje, pasirodymai Angolos rinktinėje – visai tai puikavosi afrikiečio biografijoje, kurią buvo galima rasti Vikipedijoje iki praėjusio penktadienio. Ja rėmėsi ir FK „Panevėžio“ klubas, pateikdamas informaciją apie naujoką. Akivaizdu, kad ji buvo neseniai koreguota ir skambios biografijos, kuria rėmėsi pats klubas, neliko. Pats FK „Panevėžys“ per daug nesigilino į realius futbolininko pasiekimus ir ketvirtadienį Vikipedijoje buvusius duomenis pateikė straipsnyje apie pristatytą naujoką. Lithuanian club think they've signed 'prolific' ex-QPR forward because of inflated... https://t.co/RkAwXlvQME #football pic.twitter.com/AD98Q2AbgD — ⚽️ FourFourTwo 🇦🇺 (@FourFourTwoOz) February 2, 2018 Tačiau FK „Panevėžio“ klubo vadovams turėjo atvipti žandikauliai, sužinojus realų futbolininko karjeros kelią. Per kelias minutes galima išsiaiškinti, kad, visų pirma, FK „Panevėžio“ straipsnyje minėtais 2010-2012 metais „Queens Park Rangers“ klubas varžėsi ne „Championship“ divizione, o aukščiausioje „Premier“ lygoje. Tuo metu B. M. Panzo futbolą žaidė tikrai ne šioje komandoje. Iš Afrikos kilęs futbolininkas laiką išties leido Anglijoje, bet 2010 m. atstovavo kukliam „Walton&Hersham“ klubui, kuris varžėsi vos aštuntoje pagal pajėgumą lygoje. Remiantis tranfermarkt.de svetaine, 2011 metais bandė įsitvirtinti „Woking“ klube, kuris rungtyniavo šeštoje pagal pajėgumą Anglijos lygoje. 2012 metais puolėjas patraukė į Prancūziją, kur bandė įsitvirtinti regioninės lygos klubuose. FK „Panevėžio“ svetainėje skelbiama, kad futbolininkas atstovavo nacionalinei Angolos rinktinei ir 2015 m. atrankoje į Afrikos taurę sužaidė tris mačus bei pelnė įvartį. Tačiau paieškojus šios informacijos, „Panevėžio“ klubo vadovai turėjo nusivilti, nes futbolininkas oficialiose rungtynėse niekada nėra vilkėjęs nacionalinės komandos marškinėlių. Tiesa, futbolininko „Instagram“ profilyje netrūksta nuotraukų, kuriose jis vilki Angolos nacionalinės komandos aprangą, tikėtina, kad futbolininkas buvo kviestas į rinktinės stovyklą ir turėjo šansą draugiškose rungtynėse.  „Panevėžys“ šeštadienį išplatino pranešimą, kuriame atsiprašė už klubo tinklalapyje pasirodžiusią klaidingą informaciją, kuri buvo pašalinta. Vis dėlto ekipos atstovai tikino, kad sutartis su futbolininku buvo pasirašyta ne dėl išgalvotų faktų. „B. Panzo dvi savaites dalyvavo treniruotėse bei sužaidė dvejas rungtynes prieš Suvalkų „Wigry“ ir Rygos RFS komandas. Vyriausiajam komandos treneriui Aleksandrui Kurtijanui jis paliko universalaus, galinčio sėkmingai žaisti tiek vidurio, tiek krašto puolėjo pozicijose futbolininko įspūdį. Norime pažymeti, kad sutartis su sportininku buvo sudaryta remiantis jo pademonstruotais sugebejimais futbolo aikštėje, treniruotėse ir rungtynėse, o ne „Wikipedia“ aprašymais, kaip bandoma pateikti kai kuriose visuomenės informavimo priemonėse. Klubo vadovai ir treneriai prieš pasirašant sutartį, neturėjo jokios informacijos apie Barkley galimą žaidimą Angolos rinktinėje“, – rašoma pranešime.