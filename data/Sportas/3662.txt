Du medalius Taivane jau iškovojęs 22-ejų metų plaukikas nuotolį įveikė per 2 min. 0,25 sek. Greičiausiai atrankoje plaukė japonas Kosuke Hagino (1.58,83). Kitas lietuvis – Gytis Stankevičius (2:04,10) – užėmė 20-ą poziciją ir į pusfinalį nepateko. Atrankos varžybose dalyvavo 39 sportininkai. Į pusfinalį pateko 16 plaukikų. 20-metis Andrius Šidlauskas pateko į 50 m plaukimo krūtine rungties pusfinalį. Lietuvis atrankos varžybose (66 dalyviai) finišavo per 28,18 sek. bei užėmė 14-ą vietą. Vaikinų 100 m plaukimo peteliške atrankoje (70 dalyvių) lietuvis Tadas Duškinas (53,99 sek.) užėmė 31-ą vietą ir baigė savo pasirodymą. Tuo metu lietuvė Agnė Šeleikaitė pateko į Indianapolyje (JAV) vykstančio šeštojo pasaulio jaunimo plaukimo čempionato finalą 50 m plaukimo krūtine rungtyje. 17-metė lietuvė atrankos varžybose (52 dalyvės) finišavo per 31,93 sek., užėmė devintąją vietą bei pateko į pusfinalį. Pusfinalyje, kuriame varžėsi 16 sportininkių, A. Šeleikaitė užfiksavo 31,76 sek. rezultatą bei užėmė šeštąją vietą. Greičiausiai pusfinalyje plaukė airė Mona McSharry (31,09 sek.). Finale ketvirtadienį varžysis aštuonios plaukikės. Vaikinų 100 m plaukimo nugara rungtyje lietuvis Rokas Juozelskas užėmė 16-ąją vietą. Mūsiškis atrankoje (51 dalyvis) buvo 16-as (56,75 sek.), o pusfinalyje, nors ir plaukė greičiau, savo pozicijos nepagerino (56,49 sek.). Antrąją varžybų dieną Indianapolyje į kovą stos ir paskutinysis Lietuvos komandos narys Tomas Sungaila. Jis varžysis 200 m plaukimo laisvuoju stiliumi atrankoje. Pasaulio jaunimo čempionate dalyvauja 630 sportininkų iš 93 šalių.