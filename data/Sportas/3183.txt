Didžiausią futbolo sirgalių dėmesį traukė H grupės mūšis Dortmunde, kur vietos „Borussia“ futbolininkai priėmė Madrido „Real“ klubą. Iš jo su pergale kišenėje atgal į Ispaniją grįžo Zinedine'o Zidane'o auklėtiniai – 3:1. Rungtynės prasidėjo itin aktyviai: vos per 15 minučių „Real“ turėjo dvi idealias progas pasižymėti, o ir „Borussia“ sykį kamuolį buvo priridenusi prie pat varžovų vartų linijos. Netrukus krito ir pirmasis įvartis. Tačiau Dortmundo sirgalių liūdesiui jį pelnė svečiai – 18-ąją minutę gražiu smūgiu kaire koja „Borussia“ vartų sargą nuginklavo Garethas Bale'as. Per likusią pirmo kėlinio dalį daugiau įvarčių žiūrovai neišvydo, o iškart po pertraukos šeimininkai buvo labai arti tikslaus smūgio, tačiau Madrido ekipą išgelbėjo gynėjas. Bet po kelių minučių jau patiems „Borussia“ futbolininkams teko traukti kamuolį iš savo vartų tinklo – po idealaus G. Bale'o perdavimo pasižymėjo Cristiano Ronaldo, kuriam tai buvo 400-osios rungtynės vilkint „Real“ marškinėlius. Cristiano Ronaldo with @realmadriden Games: 4⃣0⃣0⃣ Goals: 4⃣1⃣0⃣ pic.twitter.com/F0qaPsQx6B — FIFA.com (@FIFAcom) September 26, 2017  Visgi jau 54-ą minutę pergalingas skanduotes atliko ir Dormundo ekipos sirgaliai – intrigą sugrąžino įvartį pelnęs Pierre'as-Emerickas Aubameyangas. Po šio epizodo futbolas tapo dar atviresnis – vienos komandos kontrataką keitė kitos ekipos greitas išpuolis. Nors 15 minučių pasiutišku tempu kovoję abiejų klubų žaidėjai kiek sulėtino apsukas, tačiau toliau daugiau dėmesio skyrė puolimui. Futbolo gerbėjų akims gražiose grumtynėse, likus žaisti 11 minučių, tašką padėjo C. Ronaldo. Portugalui šis dublis – jau antrasis šiame Čempionų lygos sezone. Iš viso rungtynėse buvo atlikta net 30 smūgių link vartų. 16-os iš jų autoriai – „Real“ futbolininkai, 14-os – „Borussia“.  Vėl be pergalės liko į stipriausią Senojo žemyno futbolo turnyrą sugrįžę „Liverpool“ futbolininkai, kurie nesugebėjo laimėti E grupės rungtynių Maskvoje – su „Spartak“ klubu sužaidė lygiosiomis 1:1. Pirmieji šioje dvikovoje pasižymėjo būtent šeimininkai – 23-iąją minutę klastingu baudos smūgiu 24-erių vartininką Lorisą Kariusą nuginklavo Fernando. Ir nors išlyginamasis įvartis krito vos po 8 minučių, tačiau per likusią valandą sirgaliai daugiau tikslių smūgių nebeišvydo. „Liverpool“ gretose pasižymėjo Philippe Coutinho. Antrajame kėlinyje „Spartak“ teko keisti vartininką. Po susidūrimo su Mohamedu Salah skausmingą traumą patyrė Artiomas Rebrovas, dar bandęs tęsti rungtynes, tačiau netrukus iš aikštės išvežtas specialiu automobiliuku. Patyrusį 33-ejų vartininką pakeitusiam dešimčia metų jaunesniam Aleksandrui Selichovui savo darbą atlikti pavyko puikiai. Paskutinę mačo minutę jis atrėmė itin pavojingą M. Salah smūgį ir išsaugojo lygų rezultatą Abi ekipos dabar savo sąskaitose turi po 2 taškus ir dalijasi antrą-trečią vietas, į priekį praleisdamos tik „Sevilla“ futbolininkus, kurie namuose 3:0 sutriuškino „Maribor“ komandą.   Rezultatai: E grupė „Sevilla“ 3 – 0 „Maribor“ 27' [1 – 0] Wissam Ben Yedder 38' [2 – 0] Wissam Ben Yedder 83' [3 – 0] Wissam Ben Yedder (iš 11 metrų baudinio)  Maskvos „Spartak“ 1 – 1 „Liverpool“ 23' [1 – 0] Fernando 31' [1 – 1] Philippe Coutinho E grupės turnyro lentelė: F grupė „Manchester City“ 2 – 0 Donecko „Shakhtar“ 48' [1 – 0] Kevin de Bruyne 72' Sergio Aguero nerealizavo 11 metrų baudinio 90' [2 – 0] Raheem Sterling  „SSC Napoli“ 3 – 1 „Feyenoord“ 7' [1 – 0] Lorenzo Insigne 49' [2 – 0] Dries Mertens 68' Jens Toornstra nerealizavo 11 metrų baudinio 70' [3 – 0] Jose Maria Callejon 90+3' [3 – 1] Sofyan Amrabat  F grupės lentelė: G grupė Stambulo „Bešiktaš“ 2 – 0 „Leipzig“ 11' [1 – 0] Ryan Babel 43' [2 – 0] Anderson Talisca „Monaco“ 0 – 3 „FC Porto“ 31' [0 – 1] Vincent Aboubakar 69' [0 – 2] Vincent Aboubakar 89' [0 – 3] Miguel Layun G grupės turnyro lentelė: H grupė Nikosijos APOEL 0 – 3 Londono „Tottenham Hotspur“ 39' [0 – 1] Harry Kane 62' [0 – 2] Harry Kane 67' [0 – 3] Harry Kane  Drtmundo „Borussia“ 1 – 3 Madrido „Real“ 18' [0 – 1] Gareth Bale 50' [0 – 2] Cristiano Ronaldo 54' [1 – 2] Pierre-Emerick Aubameyang 79' [1 – 3] Cristiano Ronaldo H grupės turnyro lentelė: 