Norvegai Havardas Bokko, Simenas Nilsenas ir Sverre Pedersenas finale finišavo per 3 min. 37,32 sek. ir 1,2 sek. aplenkė sidabro medalius iškovojusius šeimininkus Pietų Korėjos čiuožėjus. Bronzos medaliai atiteko olandams. Jie mažajame finale (3.38,40) buvo greitesni už Naujosios Zelandijos (3.43,54) sportininkus. Pusfinalyje norvegai nugalėjo olandus, o jų laikas – 3 min. 37,08 sek. – yra naujas olimpinis rekordas. Moterų persekiojimo lenktynėse aukso medaliais pasidabino Japonijos komanda – Ayano Sato, Miho Takagi ir Nana Takagi. Jos finale pasiekė naują olimpinį rekordą (2.53,89) ir aplenkė Olandijos rinktinę (2.55,48). Bronzos medaliai atiteko amerikietėms, kurios B finale vos 0,45 sek. aplenkė kanadietės. JAV komandos laikas – 2 min. 59,27 sek., Kanados – 2 min. 59,72 sek. Varžybose dalyvavo po aštuonias vyrų ir moterų komandas. 2014 metų Sočio olimpinėse žaidynėse tiek vyrų, tiek moterų persekiojimo lenktynėse triumfavo olandai. Vokietijos bobslėjininkės tapo olimpinėmis čempionėmis Pjongčango žiemos olimpinių žaidynių bobslėjaus moterų dviviečių ledrogių varžybose trečiadienį triumfavo vokietės Mariama Jamanka ir Lisa Buckwitz. Jos keturis kartus trasą įveikė per 3 min. 22,45 sek. Sidabro medaliai atiteko amerikietėms Elanai Taylor ir Lauren Gibbs (+0,07 sek.). 2014 metų Sočio olimpinių žaidynių čempionėmis tapo kanadietės Kaillie Humphries ir Heather Moyse. Šįkart jos varžėsi su kitomis partnerėmis ir tenkinosi kuklesnėmis pozicijomis. K. Humphries su Phylicia George (+0,44 sek.) užėmė trečiąją vietą ir pasidabino bronzos medaliais, o H. Moyse su Alysia Rissling (+1,18 sek.) liko šeštos. Dvi paskutinės pozicijos atiteko egzotiškų šiai sporto šakai šalių atstovėms. Jamaika (+3,49 sek.) užėmė 19-ąją vietą, o Nigerija (+7,15 sek.) – 20-ąją.