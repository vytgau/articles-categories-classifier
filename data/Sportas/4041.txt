Atrodė, kad aukso medalį iškovos Dramblio Kaulo Kranto lengvaatletė Marie-Josee Ta Lou, kuri pirmavo kone visą distanciją. Bet dramatiškame finiše auksą nugvelbė olimpinė vicečempionė, amerikietė Tori Bowie, kuri paskutiniais metrais atliko įspūdingą sprintą ir viena šimtąja sekundės dalimi pralenkė varžovę. Amerikietės laikas – 10,85 sek., antroje vietoje likusios M. Ta Lou rezultatas – 10,86 sek. T. Bowie po galingo finišo neišsilaikė ant kojų ir griuvo bei kurį laiką tiesiog gulėjo ant bėgimo takelio. Tuo tarpu Dramblio Kaulo Kranto sprinterė iš pradžių manė, kad pergalę iškovojo ji, tačiau paskelbus rezultatus kurį laiką ji atrodė gerokai sutrikusi. Trečią vietą užėmė ir bronzos medalį iškovojo pasaulio vicečempionė, Europos čempionė, Nyderlandų sprinterė Dafne Schippers – 10,96 sek. Vos penktą vietą užėmė startą „prasnaudusi“ Rio de Žaneiro olimpinė čempionė, greičiausia pusfinalio sprinterė (10,87 sek.), geriausią sezono rezultatą (10,71 sek.) pademonstravusi jamaikietė Elaine Thompson, kurios reakcijos laikas buvo blogiausias – 0,2 sek. Lengvaatletė finišavo tik per 10,98 sek. Ji dar galės atsigriebti 200 m rungtyje. Moterų 100 m finalo rezultatai (vieta, bėgikė, šalis, rezultatas, reakcijos laikas): 1. Tori BOWIE (JAV) – 10.85 (0.182 sek.) 2. Marie-Josée TA LOU (Dramblio Kaulo Krantas)– 10.86 sek. (0.180) 3. Dafne SCHIPPERS (Nyderlandai) – 10.96 sek. (0.155) 4. Murielle AHOURÉ (Dramblio Kaulo Krantas) – 10.98 sek. (0.184) 5. Elaine THOMPSON (Jamaika) – 10.98 sek. (0.200) 6. Michelle-Lee AHYE (Trinidadas ir Tobagas) – 11.01 sek. (0.151) 7. Rosangela SANTOS (Brazilija) – 11.06 sek. (0.150) 8. Kelly-Ann BAPTISTE (Trinidadas ir Tobagas) – 11.09 sek. (0.142) Back to back wins for USA in 100m. Amazing finish for #TorieBowie, she never quit! Now she's the #WorldChampion pic.twitter.com/oVXq7mtMAg— Athletes Direct (@admemorabilia) August 6, 2017  The official photo finish of the women's 100m final courtesy of Seiko 🥇 for Bowie 🥈 for Ta Lou 🥉 for Schippers #IAAFworlds pic.twitter.com/zfRnK1Xljw— IAAF (@iaaforg) August 6, 2017 