Britas turėjo dviejų sekundžių persvarą prieš Sebastianą Vettelį, bet vieta trasoje nepasidalinus dviem „Force India“ pilotams ir įvykus avarijai, trasoje pasirodė saugos automobilis. Važiuodamas paskui saugos automobilį L. Hamiltonas radijo ryšiu skundėsi, kad trasoje nėra jokių nuolaužų, tad sportininkai neturėtų sekti iš paskos saugos automobiliui. Po lenktynių britas sakė, kad tokie sprendimai kartais priimami be jokios rimtos priežasties. „Tai buvo panašu į NASCAR lenktynes, kai trasoje saugos automobilis pasirodo be jokios rimtos priežasties“, – sakė L. Hamiltonas. „Teisėjai galėjo tiesiog panaudoti virtualaus sauguos automobilio fazę. Bet jie norėjo geresnių lenktynių, dėl to nusprendė į trasą išleisti saugos automobilį.“ Antroje vietoje finišavęs S. Vettelis pripažino, kad be saugos automobilio jis greičiausiai nebūtų sugebėjęs grėsmingai priartėti prie L. Hamiltono. „Iki finišo likus 15-ai ratų saugiai važiavau antroje vietoje. Antras ir būčiau finišavęs. Trasoje pasirodžius saugos automobiliui, atsirado šansas pakovoti dėl pergalės, bet vis dėlto to nepakako“, – teigė „Ferrari“ pilotas. Daugiau F-1 naujienų skaitykite čia.