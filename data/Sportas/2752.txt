Pasaulio ir Europos čempionė lenktyniaus Panevėžyje Savaitgalį turėsime retą galimybę varžybose Lietuvoje išvysti geriausius mūsų šalies treko dviratininkus. Lietuvos čempionate startuos visi, prieš savaitę Europos čempionate dalyvavę Lietuvos rinktinės lyderiai, su pasaulio ir Europos čempione Simona Krupeckaite priešakyje. „Cido“ arenoje vyksiantį Lietuvos čempionatą žiūrovai galės stebėti nemokamai. „Labai sparčiai didėja dviratininkų greičiai. Prieš dešimtmetį 70 km per valandą greitis buvo „kosminis“. Dabar sprinte vidutinis greitis yra apie 74 km per valandą. Tokį greitį gali pasiekti ne visi, nes reikia ne tik talentingų sportininkų, bet ir didelių investicijų“, - apie treko subtilybes vaizdo apžvalgoje pasakoja Lietuvos rinktinės treneris Dmitrijus Leopoldas. Lietuvos dviračių treko čempionatas Panevėžio „Cido“ arena (Parko g. 12) Spalio 28 d. (šeštadienis) 11:00 rytinė programa 17:00 vakarinė programa Spalio 29 d. (sekmadienis) 10:30 rytinė programa 18:00 apdovanojimai  Lyderius skiria tik vienas taškas Lietuvos A lygoje tęsiasi įspūdinga Marijampolės „Sūduvos“ futbolininkų pergalių serija. Jau dešimt pergalių iš eilės iškovojusi „Sūduva“ išlaiko vieno taško persvarą prieš antroje vietoje esantį ir trenerių kaitą išgyvenantį Vilniaus „Žalgirį“. Naujo trenerio baltarusio Aleksandro Brazevičiaus treniruojami žalgiriečiai ketvirtadienį 3:0 sutriuškino Klaipėdos „Atlantą“. „Sūduva“ blykstelėjo, bet ar užteks iki pabaigos to blizgėjimo. Neaišku, ar trenerių pasikeitimas „Žalgiryje“ duos teigiamą efektą. Pasakyti kas taps čempionu, aš tikrai nesiryžčiau“, - iki Lietuvos čempionato pabaigos likus keturiems turams sako buvęs Lietuvos rinktinės treneris Algimantas Liubinskas. Lietuvos futbolo A lyga Spalio 29 d. (sekmadienis) 13:00 „Jonava“ – Utenos „Utenis“ (Jonavos miesto stadionas) 15:00 Marijampolės „Sūduva“ – Klaipėdos „Atlantas“ („Arvi“ stadionas) Spalio 31 d. (antradienis) 18:00 Vilniaus „Žalgiris“ – „Trakai“ (LFF stadionas) LKL lyderių dvikova Kaune Lietuvos krepšinio lygoje sekmadienį susikaus lyderiai. Visas aštuonias pergales iškovojęs Panevėžio „Lietkabelis“ svečiuose susitiks su vieną pralaimėjimą turinčiu čempionu Kauno „Žalgiriu“. „Prognozuoju „Žalgirio“ pergalę, nes „Žalgiris“ šiuo metu įgauna puikią sportinę formą ir turi pajėgesnius žaidėjus. Komandų pajėgumas yra skirtingas ir jeigu „Lietkabelis“ po šio savaitgalio liks be pralaimėjimų, tai bus nedidelė sensacija“, - vaizdo apžvalgoje tvirtina krepšinio treneris Rūtenis Paulauskas. LKL rungtynes stebėkite DELFI TV. Lietuvos krepšinio lyga Spalio 28 d. (šeštadienis) 16:30 Kėdainių „Nevėžis“ – Vilniaus „Lietuvos rytas“ (Kėdainių arena) 17:00 Utenos „Juventus“ – Prienų „Vytautas“ (Daugiafunkcis sporto kompleksas) 17:20 Klaipėdos „Neptūnas“ – Pasvalio „Pieno žvaigždės“ („Švyturio“ arena) Spalio 29 d. (sekmadienis) 17:00 „Šiauliai“ – Alytaus „Dzūkija“ (Šiaulių arena) 17:20 Kauno „Žalgiris“ – Panevėžio „Lietkabelis“ („Žalgirio“ arena) Pasikartos LMKL finalas Lietuvos moterų krepšinio lygos 5 ture susitiks praėjusio sezono finalininkės – čempionė Marijampolės „Sūduva“ ir vicečempionės Kauno raj. „Hoptrans-Sirenos“. Po 4 turų lygoje pirmauja be pralaimėjimų rungtyniaujančios „Sūduva“ ir Vilniaus „Kibirkštis“, viena pergale nuo lyderių atsilieka „Hoptrans-Sirenos“. LMKL finalininkių susitikimą rodys DELFI TV. Lietuvos moterų krepšinio lyga Spalio 27 d. (penktadienis) 16:30 „Šiauliai-Universitetas“ – Klaipėdos „Fortūna“ (Saulės akademijos sporto salė) 17:00 Kauno raj. „Hoptrans-Sirenos“ – Marijampolės „Sūduva“ (Garliavos sporto centras) 17:20 Vilniaus „Kibirkštis“ – Ukmergės „Vilkmergė“ (MRU krepšinio salė) Prasideda Lietuvos tinklinio čempionatas Savaitgalį prasidės Lietuvos vyrų tinklinio čempionatas, kuriame rungtyniaus dešimt komandų. Pirmame etape žais aštuonios ekipos, vėliau prie jų prisidės Baltijos lygoje rungtyniaujančios Raseinių „Norvelita“ ir Šiaulių „Elga-Master Idea“. Šį sezoną lygoje debiutuos net trys komandos – Klaipėdos „Amber Queen“, Kauno „Startas-LSU“ ir Kauno kolegija. Lietuvos vyrų tinklinio čempionatas Spalio 28 d. (šeštadienis) 15:00 Klaipėdos Universitetas – Vilniaus VGTU (Pilies g. 2) 19:00 Marijampolės „Sūduva“ – Klaipėdos „Amber Queen“ (Gamyklų g. 1) Spalio 29 d. (sekmadienis) 15:00 Klaipėdos „Amber Queen“ – Klaipėdos Universitetas (Pilies g. 2) 17:00 Vilniaus VGTU – Kauno kolegija (Saulėtekio al. 28) NLRL naujokai lipa ant kulnų favoritams Nacionalinėje ledo ritulio lygoje įspūdingai debiutavo „Kauno“ klubas. Kauniečiai iškovojo visas keturias pergales ir NLRL lyderių poziciją dalijasi su čempionų titulą ginančiais Elektrėnų „Energijos“ ledo ritulininkais. „Kaunas“ šeštadienį gali tapti vienvaldžiu lyderiu, nes namuose susitiks su pergalių dar neturinčiu autsaideriu „Rokiškio“ klubu. Nacionalinė ledo ritulio lyga Kauno ledo arena (Aušros g. 42C) Spalio 28 d. (šeštadienis) 17:00 „Kaunas“ – „Rokiškis“ (Kauno ledo arena) Turnyras rankinio pradininkui atminti Vilniuje jau ketvirtus metus iš eilės vyks tarptautinis Lietuvos rankinio patriarcho Janio Grinbergo atminimo turnyras. Tris dienas vyksiančiose varžybose žais net 16 vaikinų ir merginų rinktinių iš septynių šalių: Lietuvos, Latvijos, Estijos, Lenkijos, Ukrainos, Baltarusijos ir Rumunijos. Turnyras vyks dvejose sostinės sporto salėse – Lietuvos edukologijos universiteto ir „Tauro“ sporto mokyklos. Tarptautinis Janio Grinbergo atminimo turnyras SM „Tauras“ sporto salė (Žygio g. 46) Spalio 27 d. (penktadienis) 13:30 varžybų pradžia 20:00 varžybų pabaiga Spalio 28 d. (šeštadienis) 11:30 varžybų pradžia 18:00 varžybų pabaiga Spalio 29 d. (sekmadienis) 10:00 varžybų pradžia 16:45 apdovanojimai LEU sporto salė (Studentų g. 39) Spalio 27 d. (penktadienis) 14:00 varžybų pradžia 20:30 varžybų pabaiga Spalio 28 d. (šeštadienis) 12:00 varžybų pradžia 18:30 varžybų pabaiga Spalio 29 d. (sekmadienis) 9:30 varžybų pradžia 16:00 varžybų pabaiga Kultūrizmo elitas varžysis Vilniuje Sostinėje vyks 2017 m. Lietuvos kultūrizmo taurės varžybos. Jose vyrai varžysis septyniose kategorijose, o merginos trijose – Miss Bikini, Miss Shape ir Miss Figure. Varžybų metu Vilniuje viešės ir absoliutus „NAC Mr. Universe“ 2016 metų nugalėtojas Aleksejus Kauzas. Lietuvos kultūrizmo taurė „Legendos klubas“ (Kalvarijų g. 85, Vilnius) Spalio 28 d. (šeštadienis) 14:00 varžybų pradžia