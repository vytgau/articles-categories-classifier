Japonėms įvarčius pelnė Shiori Koike, Rui Ukita, Hanae Kubo ir Shoko Ono. Pirmąjį ir vienintelį įvartį šiame turnyre korėjietėms pelnė JAV gimusi Randi Heesoo Griffin. Grupės lyderių akistatoje Šveicarijos ledo ritulininkės 2:1 (0:0, 1:0, 1:1) nugalėjo Švedijos ekipą. Šveicarėms įvarčius pelnė Alina Muller ir Phoebe Staenz. Švedijos komandoje pasižymėjo Anna Borgqvist. Šveicarės (9 tšk.) ir švedės (6 tšk.) pateko į olimpinio turnyro ketvirtfinalį, o japonės (3 tšk.) ir korėjietės (0 tšk.) savo pasirodymą jau baigė. 