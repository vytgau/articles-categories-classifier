Mačas galėjo baigtis ir pirmuoju Mančesterio klubo pralaimėjimu: 90 min. teisėjas skyrė 11 m baudinį į Edersono Moraeso ginamus vartus. Arbitras įžvelgė Raheemo Sterlingo pražangą prieš „Crystal Palace“ puolėją Wilfriedą Zaha. Tačiau prie kamuolio stojęs „Crystal Palace“ saugas Luka Milivojevičius neišnaudojo fantastiško šanso: vartininkas kamuolį atmušė kojomis. Atkakli kova pažymėta traumų virtine, pirmame kėlinyje 23 min. svečių gretose priverstinai buvo pakeistas Gabrielis Jesusas, šeimininkai neteko traumą patyrusio kapitono Scotto Danno. Mačo pabaigoje jau po šeimininkų nerealizuoto 11 m baudinio į greitą ataką nuskubėję svečiai prarado Keviną De Bruyne, jį sustabdęs Jasonas Puncheonas taip pat patyrė traumą ir abu futbolininkai nebepakilo nuo vejos. „Man City“ po lygiųjų savo sąskaitoje turi jau 59 taškus ir net 14 taškų lenkia šeštadienį į antrą poziciją pakilusią „Chelsea“ ekipą. Taip pat sekmadienį nutrūko Mančesterio klubo neįtikėtina pergalių serija – Pepo Guardiolos auklėtiniai iki šio mačo buvo iškovoję 18-ka pergalių iš eilės. „Crystal Palace“ su 19 taškų užima 17-tą poziciją. Arsene Wenger makes #PL history 🙌 pic.twitter.com/uE6BKTU9aq   Man City drop points for the first time in 132 days as @CPFC end 2017 on a high#CRYMCI pic.twitter.com/NlWkBtKzgO— Premier League (@premierleague) December 31, 2017  Sekmadienį paskutinėse turo rungtynėse susitiko „West Bromwich“ ir „Arsenal“. Metus komandos baigė kovingomis lygiosiomis 1:1 (0:0). Arčiau pergalės buvo svečiai iš Londono. 83 min. Alexis Sanchezą prie baudos aikštelės ribų neleistinai sustabdė šeimininkų gynėjai. Prie kamuolio stojęs pats A. Sanchezas smūgiavo į vartus, kamuolys lietė Jameso McCleano koją ir įskriejo į vartus. Atrodė, kad „Arsenal“ metus užbaigs pergale, tačiau 89 min. teisėjai skyrė 11 m baudinį į svečių vartus. Baudos aikštelėje ranka sužaidė Jackas Wilshere. Prie kamuolio stojęs Jay Rodriguezas nepaliko vilčių vartininkui Petrui Cechui ir tiksliai realizavo 11 m baudinį (1:1). Per likusį laiką abi ekipos daugiau dėmesį skyrė puolimui, nei savo vartų saugumui, tačiau daugiau pasižymėti nei vienai komandai nepavyko. Šios rungtynės buvo ypatingos „Arsenal“ strategui Arsene'ui Wengerui: tai buvo jo 811 rungtynės vadovaujant ekipai Anglijos čempionate. Tai naujas lygos rekordas, pagal šią statistiką A. Wengeras pralenkė serą Alexą Fergusoną. Po pergalės Londono „Arsenal“ su 38 taškais lieka 5-oje pozicijoje. „West Bromwich“ su 16 taškų lieka pavojingoje iškritimo zonoje – 17 pozicijoje. 22 turo rungtynės bus žaidžiamos jau sausio 1 dieną. Sekmadienio rungtynių rezultatai: „Crystal Palace“ 0 – 0 „Manchester City“ „West Bromwich Albion“ 1 – 1 „Arsenal“ 83 min. [0:1] Jamesas McCleanas (į savo vartus) 89 min. [1:1] Jay Rodriguezas (11 m baudinys) The year ends with @ManCity's gap at 14 points pic.twitter.com/ahOjW4gpfr — Premier League (@premierleague) December 31, 2017