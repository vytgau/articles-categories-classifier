Kaip informavo policijos atstovas, pats į policijos nuovadą prisistatęs C. McGregoras buvo sulaikytas, pradėtas įvykio tyrimas. Here’s a photo of the 78th precinct. McGregor is inside. pic.twitter.com/dKZkNE35ps — Ariel Helwani (@arielhelwani) April 6, 2018  Incidentas įvyko ketvirtadienį po pietų, kai į Bruklino areną įsiveržė C. McGregoras, lydimas dešimties draugų. Jis pagriebęs metė į autobusą rankinį vežimėlį, išdaužė langą ir, kaip vėliau paaiškėjo, sužeidė vieną iš šeštadienį UFC 223 turnyre kovosiančių sportininkų Michaelą Chiesą. Pastarajam buvo sužalotas veidas, jis buvo nugabentas į ligoninę. UFC 223 turnyre nekovosiantis C. McGregoras ketino griebti kelio pertvarą, tačiau jos mesti neleido apsaugos darbuotojai. Į autobusą lėkė įvairūs daiktai, tarp jų ir šiukšlių dėžės. BREAKING: Conor McGregor has been arrested and charged with assault for his actions at a UFC press event today pic.twitter.com/PqPkxJ6HlU— The Sports Quotient (@SportsQuotient) April 6, 2018 „Tai šlykštus poelgis, manau, kad bet kokie santykiai su Conoru dabar nebus tokie puikūs, – komentavo UFC prezidentas Dana White'as. – Net atėję policijos pareigūnai prisipažino, kad buvo Conoro gerbėjai, tačiau dabar tokiais savęs nelaiko. Tai yra labai prastas jo veiksmas, priversiantis nusisukti daug žmonių“. C. McGregoras UFC ringe nekovojo nuo 2016 metų lapkričio ir D. White'o sprendimu neteko savo svorio kategorijos čempiono vardo. Socialiniuose tinkluose airis atsakė taip: „Tu nieko iš manęs neatėmei“.  Kaip rašo „Sportekspress“, C. McGregoro bičiulis, rusų kilmės airis Artiomas Lobovas, kovosiantis UFC 223 ringe, viename interviu rusų kovotoją Chabibą Nurmagomedovą pavadino bailiu. Prieš kelias dienas viename iš viešbučių Brukline susitikę sportininkai aštriai vienas su kitu pakalbėjo. Anot kelių liudininkų, autobusą užpuolęs C. McGregoras su draugais ieškojo būtent Ch. Nurmagomedovo. „Aš juokiuosi. Tu išdaužei langą? Kodėl? Tiesiog įlipk į autobusą. Jei esi tikras gangsteris, kodėl tau neįlipus? Tai svarbi gangsterių vieta istorijoje – Bruklinas. Nori su manimi pakalbėti? Tik pasakyk vietą. Aš ateisiu. Jokių problemų“, – socialiniame tinkle rašo Ch. Nurmagomedovas. I just spoke to @TeamKhabib. Story coming. Taste: “I am laughing inside. You broke window? Why? Come inside. If you real gangster why don’t you come inside? This is big history gangster place. Brooklyn. You want to talk to me? Send me location. I am going to come. No problem.”  Priminsime, kad jis balandžio 8 dieną pagrindinėje vakaro kovoje dėl UFC titulo lengvo svorio kategorijoje kovos su Maxu Holloway. Neatmetama galimybė, kad visas šis įvykis – tik UFC 223 turnyro reklaminis triukas. Priminsime, kad UFC 223 turnyre kovos ir lietuvių kilmės sportininkė Rose Namajunas. Ji sieks apginti UFC pasaulio čempionės diržą dvikovoje su lenke Joanna Jedrzejczyk. Kaip pranešama, autobuse, kuris turėjo nuvežti UFC 223 turnyro dalyvius iš spaudos konferencijos į viešbutį, sėdėjo ir R. Namajunas. Anot UFC prezidento D. White'o, lietuvių kilmės kovotojai vos nebuvo sulaužyta ranka, ją šis incidentas labai sukrėtė. MMAFighting.com praneša, kad UFC čempionė po incidento paliko „Barclays“ centrą ir kovotojų viešbutį pasiekė eidama pėsčiomis. „Lengva prarasti koncentraciją, todėl mano tikslas yra nepaisant visko ją išlaikyti, – kalbėjo R. Namajunas. – Tokiu momentu bet kas gali būti pavojinga. Užtenka minutės, kad paslystum ir pradėtum galvoti apie dalykus, apie kuriuos nereikėtų. Todėl turiu išlaikyti koncentraciją“. 