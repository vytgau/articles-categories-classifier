Pietų Korėjos naujienų agentūra „Yonhap“ pažymi, kad Šiaurės Korėjai neįprasta siųsti aukštus savo delegatus į tokias jautrias vietas Pietuose. Sprendimas siųsti aukštus pareigūnus į olimpinių žaidynių uždarymą vėl pakurstė kalbas, kad Šiaurės Korėjos diktatorius Kim Jong Unas gali būti pasiruošęs grįžti prie derybų stalo dėl savo šalies branduolinės programos. Šios programos metu Šiaurės Korėja atliko kelis branduolinius bandymus bei leido balistines raketas. Šie veiksmai lėmė naujas sankcijas šaliai bei dramatiškai padidintą spaudimą. Į olimpinių žaidynių uždarymą JAV savo ruožtu siunčia Donaldo Trumpo dukrą Ivanką Trump. Ji šeštadienį stebėjo snieglenčių varžybas, kuriose amerikietis Kyle'as Mackas iškovojo sidabrą.