Visi olimpinėse žaidynėse naudojami akmenslydžio akmenys pagaminti iš granito, kuris kasamas Škotijos pakrantėje. Viena kompanija yra sudariusi sutartį ir gamina akmenis žaidimui iš žaliojo ir iš mėlynojo granito. Kompanija „Kays Curling“ kasa granitą negyvenamoje saloje Ailsa Crag, 16 kilometrų nutolusioje nuo Škotijos pakrantės. 2013 m. „Kays“ iškasė 2 000 tonų granito. Manoma, jo pakaks iki 2022 m. vyksiančios Pekino žiemos olimpiados. Akmenslydis – tradicinė sporto šaka, akmenys stumdomi ledu padengtoje aikštelėje taip, kad atsidurtų kuo arčiau taikinio. Varžovų komandos stengiasi nustumi viena kitos akmenis, kad gautų taškų. Kompanija „Kays“ buvo įkurta 1851 m., joje dirba tik 16 žmonių. Ji gamino akmenis 1924 m. vykusiai Žiemos olimpiadai. „Kays“ direktorius Markas Callanas pasakojo, kad didelius granito riedulius supjausto plokštėmis, o paskui suformuoja akmenis, panašius į sūrio galvą. Galiausiai iš žaliojo granito padaromas pagrindas ir viršus. Žaliasis granitas yra tvirtas, iš jo išpjaunami akmenis, su kuriais galima žaisti, numušinėti kitus akmenis. Žydrasis granitas gerai slysta, jis – drėgmės nepraleidžiantis mikrogranitas, todėl yra atsparus šalčiui ir drėgmei, neskyla. Kiekvienas akmuo kainuoja 470 svarų (637,70 dolerio). Gamykla per dieną pagamina aštuonis akmenis, per metus – nuo 1 800 iki 2 000, užsisakius reikia laukti apie tris mėnesius. Akmenys, kurių rinkinyje yra 16, būna tinkami naudoti apie 50 metų. Pirmos akmenslydžio rungtynės įvyko dar 1924 m. Šamoni olimpinėse žiemos žaidynėse.