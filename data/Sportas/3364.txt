H grupėje nugalėtojos titulą ginanti Madrido „Real“ ekipa savo aikštėje 3:0 (1:0) įveikė Nikosijos „Apoel“ (Kipras) ekipą. Aikštės šeimininkams du įvarčius pelnė geriausiu Europos futbolininku pripažintas portugalas Cristiano Ronaldo (12 min., 51 – iš 11 m), o pergalę įvarčiu „žirklėmis“ įtvirtino ispanas Sergio Ramosas (61). Kitose H grupės rungtynėse „Tottenham Hotspur“ (Anglija) klubas namuose 3:1 (2:1) nugalėjo Dortmundo „Borussia“ (Vokietija). G grupėje Stambulo „Besiktas“ (Turkija) futbolininkai išvykoje įmušė keturis įvarčius ir 3:1 (2:1) nugalėjo „FC Porto“ (Portugalija) futbolininkus. 13-ąją min. Andersonas Talisca išvedė svečius į priekį, tačiau 21-ąją min. kamuolį į savo vartus nukreipęs „Besiktas“ žaidėjas Duško Tošičius. Po Cenko Tosuno (28) ir Ryano Babelio (86) įvarčių pergalę šventė Stambulo klubas. „RB Leipzig“ ir „AS Monaco“ komandų susitikimas Leipcige baigėsi lygiosiomis 1:1 (1:1). F grupėje triuškinančią pergalę šventė „Manchester City“ komanda. Ji svečiuose 4:0 (3:0) pranoko Roterdamo „Feyernoord“. Kitose šios grupės rungtynėse Donecko „Šachtar“ savo žiūrovų akivaizdoje 2:1 (1:0) įveikė „SSC Napoli“ ekipą. Abu E grupės susitikimai baigėsi lygiosiomis. „Liverpool“ namuose sužaidė 2:2 (2:1) su „Sevilla“, o „Maribor“ – 1:1 (0:0) su Maskvos „Spartak“. Trečiadienio rezultatai: E grupė „Liverpool“ 2 – 2 „Sevilla“ 5 min. [0:1] Wissam Ben Yedder 21 min. [1:1] Roberto Firmino 37 min. [2:1]Mohamed Salah 42 min. – 11 m baudinio nerealizavo Roberto Firmino („Liverpool“) 72 min. [2:2] Joaquin Correa 90 min. – raudona kortelė, Josephas Gomezas („Liverpool“, antra geltona kortelė)  „Maribor“ 1 – 1 Maskvos „Spartak“ 59 min. [0:1] Aleksandras Samedovas 85 min. [1:1] Damjanas Boharas  F grupė „Feyenoord“ 0 – 4 „Manchester City“ 2 min. [0:1] Johnas Stonesas 10 min. [0:2] Sergio Aguero 25 min. [0:3] Gabrielis Jesus 63 min. [0:4] Johnas Stonesas  Donetsko „Šachtar“ 2 – 1 SSC „Napoli“ 15 min. [1:0] Taisonas 58 min. [2:0] Facundo Ferreyra 72 min. [2:1] Arkadiuszas Milikas (11 m baudinys)  G grupė FC „Porto“ 1 – 3 Stambulo „Besiktas“ 13 min. [0:1] Andersonas Talisca 21 min. [1:1] Duško Tosičius (į savo vartus) 28 min. [1:2] Cenkas Tosunas 86 min. [1:3] Ryanas Babelis Ваш браузер не поддерживает iframe. „Leipzig“ 1 – 1 „Monaco“ 33 min. [1:0] Emilis Forsbergas 34 min. [1:1] Youri Tielemansas Ваш браузер не поддерживает iframe. H grupė Madrido „Real“ 3 – 0 Nikosijos APOEL 12 min. [1:0] Cristiano Ronaldo 51 min. [2:0] Cristiano Ronaldo (11 m baudinys) 61 min. [3:0] Sergio Ramosas  „Tottenham Hotspur“ 3 – 1 Dortmundo „Borussia“ 4 min. [1:0] Heung-Min Sonas 11 min. [1:1] Andrejus Jarmolenko 15 min. [2:1] Harry Kane'as 60 min. [3:1] Harry Kane'as 90 min. – raudona kortelė, Janas Vertonghenas („Tottenham Hotspur“, antra geltona)  Čempionų lygoje dalyvauja 32 komandos, suskirstytos į aštuonias grupes. Į atkrintamąsias varžybas pateks po dvi geriausias grupių ekipas. Finalas vyks Kijeve kitų metų gegužės 26 dieną.