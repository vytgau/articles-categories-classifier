25-erių metų G. Venčkauskaitė atrankos varžybose (be jojimo) trečiadienį surinko 1022 taškus ir A grupėje užėmė antrąją vietą. 23-ejų metų I. Serapinaitė pelnė 986 taškus ir B grupėje buvo šešta, o 28-erių metų L. Batulevičiūtė su 985 taškais - devinta. Atrankos varžybose dalyvavo 64 penkiakovininkės. Į finalą pateko 36 sportininkės. Į Egiptą taip pat išvyko ir varžybose turėjo dalyvauti Aurelija Tamašauskaitė, tačiau jai smarkiai pakilo temperatūra ir ji startuoti atsisakė.