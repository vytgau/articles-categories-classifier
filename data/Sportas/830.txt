Dėl vėsių oro sąlygų mačas vyko Marijampolės futbolo manieže. Rungtynių pradžioje aktyviau atakavo „Atlanto“ futbolininkai, o „Jonavos“ gynėjams trūko tarpusavio supratimo, jie dažnai leido varžovams įkirsti į laisvą plotą. 12 minutę galimybę pasižymėti turėjo klaipėdietis Edvinas Baniulis, bet gavęs perdavimą iš aikštės gilumos, jis smūgiavo šalia vartų. Vėliau atkuto ir „Jonavos“ futbolininkai. Sužaidus pusę valandos į greitą ataką pabėgo Laurynas Stonkus, visgi puolėjas stabtelėjo ir jo smūgiuotą kamuolį sugavo „Atlanto“ vartininkas Pavelas Doroševas. Antras rungtynių kėlinys prasidėjo labai aktyviai. Jo pradžioje pasižymėti galėjo „Atlantas“, tačiau gavęs Domanto Šimkaus perdavimą, Marius Papšys smūgiavo virš vartų. Po poros minučių pasižymėjo „Jonavos“ komanda, kai po Mariaus Činiko perdavimo iš krašto įvartį pelnė L. Stonkus. Jis įmušė antrose A lygos rungtynėse iš eilės. Netrukus rezultatą išlyginti galėjo „Atlanto“ saugas Mindaugas Panka. Visgi ilgamečio Lietuvos rinktinės nario smūgiuotas kamuolys pataikė į vartų skersinį. „Atlanto“ komanda rezultatą išlygino 70 minutę. Iš pradžių Edvino Baniulio smūgiuotas kamuolys atsimušė į virpstą, po to Roko Filipavičiaus smūgį atrėmė „Jonavos“ vartininkas Gulherme Cioletti, bet netrukus jonaviečiai baudos aikštelėje prasižengė prieš R. Filipavičių. Teisėjo skirtą 11 m baudinį realizavo „Atlanto“ legionierius iš Baltarusijos Michailas Kaliadka – 1:1. Rungtynių pabaigoje abi komandos nerizikavo bei varžovų vartus atakavo vangiai. „Jonavos“ ir „Atlanto“ dvikova baigėsi lygiosiomis 1:1. Rungtynių statistika „Jonava“ – Klaipėdos „Atlantas“ 1:1 (0:0). Įvarčiai: L. Stonkus (56); M. Kaliadka (70 iš 11 m). Geltonos kortelės: G. Gomesas (26), V. Lukša (69), L. Stonkus (90+2); P. Doroševas (74). „Jonava“: G. Cioletti, M. Činikas (81 min. A. Osipovas), G. Gomesas, A. Klimavičius, A. Tručinskas, Tautvydas Eliošius (62 min. I. Fahadas), T. Salamanavičius, E. Veliulis, J. Zasavickis, K. Hehas (63 min. V. Lukša), L Stonkus. „Atlantas“: P. Doroševas, L. Artimavičius, M. Fridrikas, M. Kaliadka, A. Levšinas, R. Filipavičius, M. Panka, M. Papšys (55 min. A. Kočas)., J. Pejičius, D. Šimkus (61 min. V. Kendešas), E. Baniulis (73 min. T. Labukas). „Jonava“ antrą turą sužaidė lygiosiomis, o į antrą vietą pakilęs „Atlantas“ iškovojo 4-tą tašką. 17 val. II turą užbaigs Kauno „Stumbro“ (0 tšk.) ir Vilniaus „Žalgirio“ (3 tšk.) akistata. A lygos rikiuotė (vieta, komanda, rungtynės, pergalės, lygiosios, pralaimėjimai, įvarčių santykis, taškai):  