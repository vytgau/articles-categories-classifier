Sirgaliai uždegė tikrą pragarą Rusijos komandai. Nuo pat pirmų rungtynių minučių užvirė tikra kova. Klampus, grubus žaidimas. Varžovai pelnė tris įvarčius iš eilės (0:3), tačiau tai buvo tik pradžia. Į tai atsakė ir mūsiškiai savo taikliais metimais. Visas 30 min. komandos žaidė įvartis į įvartį. Didžiausias varžovų pranašumas buvo 3 įvarčiai (5:8, 7:10). Ir tik likus kelioms sekundėms Stavropolio žaidėjai pelnė įvartį ir į pertrauką išėjo su minimalia persvara (12:13). Antrajame kėlinyje abi komandos daug klydo. Nuo 47 min. prasidėjo atkaklesnė kova. Rezultatas buvo lygus (20:20, 21:21, 22:22, 23:23). Tik paskutinę minutę Stavropolio komanda išsiveržė į priekį (24:25). Vilniaus komanda dar turėjo 30 sek., bet jas išnaudojo nesėkmingai. Į Rusiją Vilniaus „VHC Šviesa“ keliauja su 1 įvarčio deficitu. Viskas išsispręs Stavropolyje jau kitą savaitgalį. „Pagrindinis tikslas buvo geras žaidimas gynyboje. Nežinau ar mums pasisekė, bet 24 įvarčiai yra visai normaliai. Puolime sužaidė mūsų pagrindiniai žaidėjai nelabai gerai. Varžovai labai gerai pasirodė. Žinojome, kad bus kova. Buvo klampi kova. Makedonai teisėjai labai gerai teisėjavo, lygiai. „VHC Šviesa“ yra gera komanda. Man labai patiko. Savo komandos žaidimą dešimtbalėje sistemoje vertinčiau 6 balais, nes mes, manau, galime daug geriau žaisti. Savo žaidimą pasistengsime parodyti atsakomosiose rungtynėse namuose,“ – rankiniocentras.lt kalbėjo „Dinamo-Viktor“ vartininkas Antonas Zabolotskis. „Šiandien kovojome. Komanda buvo labai užsivedusi. Mes buvome labai gerai nusiteikę šioms rungtynėms. Nežinojome varžovų, tik iš pačių vaizdo įrašų, todėl akcentavome gynybą. Aišku, svarbu ir greitas puolimas. Po pirmojo kėlinio rūbinėje kalbėjome, kad reikia toliau žaisti. Ieškojome variantų, kaip lengviau pelnyti įvarčius, nes atakose ganėtinai ilgai užtrukdavome. Rungtynės buvo sunkios tiek emociškai, tiek fiziškai. Mūsų komandos žaidimą vertinčiau 8 balais,“ – komentavo Vilniaus komandos vartininkas Edmundas Pelėda. „VHC Šviesa“: Tomas Bernatavičius – 9, Karolis Antanavičius – 5, tadas Rasakevičius – 4, Valdas Drabavičius – 3, Artūras Švilpa – 2, Jovydas Jurašius – 1 įv. „Dinamo – Viktor“: Ruslan Dashko – 6, Denis Mirzoev ir Anton Volkov – po 4 įv., Anton Otrezov – 4(1), Mikhail Sokolov ir Roman Tcokol – po 3 įv., Ivan Kharitonov – 1 įv. Atsakomosios rungtynės bus žaidžiamos spalio 14 dieną Rusijoje.