Stovyklos metu gerokai pasikeitusi U-21 rinktinė sužaidė trejas rungtynes ir jose pademonstravo skirtingus rezultatus. Pirmajame mače mūsų komanda nugalėjo Larnakos AEK klubą 1:0, antrose rungtynėse lietuviams teko nuryti karčią piliulę pralaimėjus Danijos U-19 rinktinei 1:7. Paskutiniajame mače po atkaklios kovos nusileista Rusijos „Premier“ lygos klubui Jekaterinburgo „Ural“ 0:1. Pirmąją metų stovyklą lff.lt puslapis paprašė įvertinti C. Falcho, kuris yra aktyviai įsitraukęs ne tik į U-21 rinktinės veiklą, bet ir seka Nacionalinės futbolo akademijos (NFA) darbą ir kandidatus žaisti nacionalinėje jaunimo komandoje. Bendras šalies jaunimo ugdymas treneriui yra vienas svarbiausių prioritetų. – Treneri, tai buvo pirmoji metų stovykla, kuris neabejotinai skyrėsi nuo tų, kuriose rengiamasi Europos čempionato atrankos varžybose. Kaip įvertintumėte šias pratybas ir žaidėjų pasirodymą rungtynėse? – Tai tik pirmoji iš keturių tokio tipo stovyklų šiais metais. Jų tikslas yra patobulinti ir paruošti ateityje nacionalinėje rinktinėje žaisiančius futbolininkus, dirbti su ateities U-21 rinktinės žaidėjais bei ruošti komandą atrankos rungtynės. Turėjome labai jauną komandą, pradedant U-18, baigiant U-21 žaidėjais. Dirbome ties taktiniu pasiruošimu, kamuolio kontrole ir žaidėjų bei komandos lankstumu bei dinamiškumu. Turėjome labai geras treniruotes ir visi jose gerai pasistengė. Žaidėme labai gerai mače su AEK ir „Ural“, bet turėjome labai blogą pirmą kėlinį žaidžiant su Danija. Daug ką supratome apie žaidėjus ir, iš tiesų, diskutavome apie žaidimo stilių ir ateities Lietuvos rinktinės žaidėjo profilį. Produktyviai diskutavome su Danijos futbolo federacijos atstovais. Galiu aiškiai pasakyti, jog žaidimas, grįstas kamuolio kontrole ir protinga taktine disciplina yra svarbūs aspektai ateičiai. – Lietuva patyrė skaudų pralaimėjimą Danijos U-19 rinktinei ir tai nebuvo nepastebėta futbolo bendruomenės. Kokios tokio rezultato priežastys? – Galime kalbėti apie mūsų eksperimentavimą su kitais žaidėjais, strategijomis ir t.t. Bet šiame mače nėra tos priežasties. Priežastis slypi tame, kad tarp mūsų yra didelis skirtumas. Danai 10-15 metų turi aiškią strategiją, stiprią futbolo kultūrą ir kokybiškai dirba individualiai. Turi žinoti šias subtilybes, kad suprastum skirtumą. Jų žaidėjai Europinio lygio, stiprios futbolo mokyklos produktai. Amžius nėra svarbu. Tai yra labai svarbi pamoka Lietuvos futbolui. Mums reikia atverti akis ir suprasti. Jie mums parodė, ką reiškia žaisti kito lygio greičiu, technika ir aikštės matymu. Ką pamatėme šiose rungtynėse, gali būti mums signalas, tik reikia tinkamai tai panaudoti. – Kokių pozityvių dalykų galima pasisemti iš šios stovyklos? – Tas pats pralaimėjimas Danijai privertė mus, trenerių štabo narius, ir žaidėjus susimąstyti apie ateitį. Ir mes jau trečiame mače su „Ural“ parodėme, kaip greitai galime mokytis ir judėti į priekį, jei žiūrime į viską kitu kampu. Su jauna vaikinų komanda mes pademonstravome sensacingą pasirodymą prieš Rusijos „Premier“ lygos klubą. Mačiau jauną Lietuvos komandą, kuri žaidžia inteligentiškai ir drąsiai prieš patyrusius aukščiausio diviziono žaidėjus. Tai parodė, kad ateitis gali būti šviesi. Ji gali būti šviesi, jei pradėsime reikiamą darbą su mūsų geriausiais futbolininkais. Mes turime nenušlifuotų talentų, tačiau jie gali tapti kokybiškais žaidėjais, jei tuo tikėsime ir įdėsime pastangų. – Į stovyklą pakvietėte šešis NFA žaidėjus. Kaip įvertintumėte jų pasirodymą, ar matėte potencialius kandidatus būti rinktinės dalimi, kai ateis svarbesnės kovos? – Jie pasirodė gerai ir parodė savo ateities galimybes. Jie yra talentingi ir turi gerą požiūrį į darbą, tačiau jiems reikia daug ką išmokti. Mums reikia mokyti ir palaikyti šiuos žaidėjus. Patiems jiems reikia tikėti savimi ir papildomai dirbti ties savo įgūdžių tobulinimu bei gyvenimo būdu. Tuomet ateitis bus šviesi. – Dirbate ne tik su U-21 rinktine, bet ir sekate NFA akademijos darbą. Kaip manote, ar akademijos auklėtiniai artimiausiu metu galės praverti jaunimo rinktinės duris ir konkuruoti su kitais? – Savaitę lankiausi akademijoje ir pasidalinau savo mintimis apie jos darbą. Mačiau daug potencialo tiek valdyboje, tiek treneriuose ir žaidėjuose. Sutikau žmonių, kurie nėra užsidarę tarp keturių sienų ir yra atviri viskam. Jei treneriai ir žadėjai dirbs išvien su aiškia strategija, atsiduos sunkiam darbui ir bus pasitikintys savimi, tuomet, esu užtikrintas, jog NFA žaidėjai žais ir jaunimo, ir vyrų rinktinėse. – Kokia jūsų nuomonė apie žaidėjų tobulėjimą klube po to, kai jie palieka Nacionalinę futbolo akademiją? – Manau, kad problema negali būti surišta su vienu faktoriumi ar specifiniu periodu. Iššūkis yra išauginti geresnį jaunimą ir dar nuo vaikystės išgauti geresnį talentų šlifavimą tam, kad jauni žaidėjai būtų labiau kokybiški ir labiau domintų klubus bei tuomet turėtų geresnes galimybes žaisti. Futbolo klubams taip pat reikia investuoti į ateities jaunus bei talentingus Lietuvos žaidėjus vietoje to, kad ieškotų futbolininkų kitur. Taip pat mums yra svarbus struktūriškas ir profesionalus darbus su jaunais žaidėjais tiek aikštėje, tiek už jos ribų bei artimas bei atviras bendradarbiavimas su federacija bei nacionalinėmis komandomis. Esu įsitikinęs, jog pirmi klubai, kurie įdiegs šią profesionalią strategiją savo klube, parodys naujus standartus Lietuvos futbole ir pasieks istorinius rezultatus, kurie pasireikš tiek pelnu parduodant jaunus talentus, tiek komandos rezultatais. Tai tiesiog yra labai gera verslo strategija. – Futbolo bendruomenė dažnai dėl prastų jaunimo rinktinių rezultatų pirštu beda į prastą jaunimo ugdymą. Kad ir kaip ten būtų, dabartiniai U-21 rinktinės žaidėjai, išauginti NFA akademijoje, 2015 metais pasiekė U-19 čempionato atrankos elitinį etapą ir iškovojo du taškus (kol kas geriausias rezultatas istorijoje). Visgi dabar dalis tos rinktinės žaidėjų šiuo metu nėra pastebimi. Kodėl? – Pasikartosiu, mes švaistome laiką dėl pastarųjų problemų badydami pirštais į kažką ar prisiimdami šlovę dėl rezultatų. Kol mes tai darome, žaidėjai kenčia dėl pasekmių. Praeities rezultatai nieko nereiškia, kai mes kalbame apie geriausių rytojaus žaidėjų išauginimą. Visi esame atsakingi už šiandienos situaciją. Jau ankščiau mačiau kaip jaunimo rinktinės žaidė prieš tai ir mačiau, kaip sunkiai sekasi jauniems žaidėjams vystytis ir žaisti klubuose, taip pat mačiau, kaip mes pasirenkame dirbti su vaikais. Turime keistis ir, mano nuomone, sukurti trijų lygių kokybišką modelį ateičiai. Pirmas lygis – darbas su vaikais iki 12 metų amžiaus, gerinant jų kūrybinę laisvę, paprastus įgūdžius žaidžiant su kamuoliu ir žaidimo vienas prieš vieną aspektus. Antras – talentų auginimas nuo 13 metų amžiaus, pasirenkant geriausius aikštės matymą turinčius, darbui atsidavusius ir techniškai gabius žaidėjus. Taip pat darbas su žaidėjų gyvenimo būdu ir gyvenimo įgūdžiais. Trečias lygis yra dirbant su žaidėjai nuo 16 metų amžiaus – aukšto lygio futbolininkų auginimas su labai glaudžiu bendradarbiavimu su futbolo federacija, nacionalinėmis komandomis ir klubais, individualaus karjeros ir tobulėjimo planas pritaikymas kiekvienam žaidėjui ir taip pat daug aukšto lygio treniruočių ir žaidimo patirtis tiek klubuose, tiek tarptautiniuose mačuose nacionalinėse rinktinėse. Viskas yra tam, kad užtikrintume kokybę ir efektyvų perėjimą iš jaunimo į aukščiausio lygio futbolą nepaleidžiant žaidėjų šiame tranzicijos laikotarpyje. Jeigu mes bendradarbiausime dėl žaidėjų, jų grąža bus dešimt kartų didesnė. – Kaip manote, ar NFA ir klubai turėtų glaudžiau bendradarbiauti tam, gerintų ir integruotų žaidėjus? – Žinoma! Manau, jog federacija ir klubai turėtų kartu eiti išvien dabar ir pradėti artimą bendradarbiavimą visuose trijuose mano išvardytuose lygiuose. Ir manau, jog mes turėtume rasti modelį, kaip galėtume vyresnius talentus iš akademijos įlieti į klubinį futbolą kokybiškoje aplinkoje bei būti su nacionalinėmis rinktinėmis kaip įmanoma daugiau. Trečiame lygyje – kuriant geriausius futbolininkus – tai yra svarbu. Tad tai dabar mums yra labai svarbus iššūkis. Žinau, kad yra labai gerų iniciatyvų ir tikiuosi, jog mes sutarsime dėl naujos projekto pradžios kaip įmanoma greičiau.