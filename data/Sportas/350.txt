Šeimininkai jau 17 minutę išsiveržė į priekį, kai pasižymėjo Remy Cabella, o 31 min. jis galėjo ir padvigubinti skirtumą, bet nerealizavo 11 metrų baudinio. Galiausiai tai „Saint-Etienne“ komandai kainavo labai brangiai, nes 92 min. kamuolį į savo vartus netyčia įsimušė buvęs Londono „Arsenal“ gynėjas Mathieu Debuchy. Beje, PSG nuo 41 min. žaidė mažumoje – dvi geltonas korteles užsidirbo Presnelas Kimpembe. Paryžiečiai su 84 taškais antroje vietoje žengiantį „Monaco“, kuris savo šio turo mačą žais šeštadienį, lenkia 17 taškų ir jau kitame ture turės progą susigrąžinti čempionų titulą. 