Norėdami išmėginti jėgas vienas prieš kitą, abu lietuviai turės įveikti pirmąjį turnyro ratą. Ištraukus burtus paaiškėjo, kad 27-erių metų R. Berankis, kuris pasaulio reitinge yra 163-ias, pirmajame vienetų varžybų rate išmėgins jėgas su 30-mečiu prancūzu Keniu de Šeperiu, pasaulio reitinge užimančiu artimą 158-ąją vietą. Tuo metu 26-erių metų 254-osios pasaulio raketės L. Grigelio varžovu bus bendraamžis prancūzas Pjeras Hugesas Herberas, kuris pasaulio reitinge užima 88-ąją poziciją. Įveikę pirmąjį etapą, Lietuvos tenisininkai aštuntfinalyje žaistų tarpusavyje.