Tarp trijų pretendentų į geriausio 2017-ųjų žaidėjo titulą jokių netikėtumų nėra. Tapti pačiu pačiausiu pretenduoja portugalas Cristiano Ronaldo (Madrido „Real“), argentinietis Lionelis Messi („Barcelona“) ir brazilas Neymaras (Paryžiaus „Saint Germain“). Pagrindiniu pretendentu į titulą laikomas C. Ronaldo šiemet laimėjo UEFA Čempionų lygą, Ispanijos čempionatą, tapo rezultatyviausiu Čempionų lygos futbolininku su 12 įvarčių. L. Messi savo ruožtu su klubu iškovojo tik Ispanijos taurę, tačiau tapo „Auksinio batelio“ savininku, Ispanijos čempionate įmušęs net 37 įvarčius. Neymaras vasarą tapo pačiu brangiausiu istorijoje pasaulio futbolininku, kai 222 mln. jį iš „Barcelonos“ perpirko PSG. Dar atstovaudamas Barselonos komandai 2016-2017 m. sezone jis pelnė 20 įvarčių ir 27 kartus sėkmingai asistavo komandos draugams. Your 3⃣ candidates for #TheBest FIFA Men's Award 2017 💪#CristianoRonaldo #LionelMessi#Neymar Who will be crowned #TheBest? 👑 pic.twitter.com/ju17TJ0JDA— FIFA.com (@FIFAcom) September 22, 2017  Tuo metu į geriausio 2017-ųjų trenerio titulą pretenduoja prancūzas Zinedine'as Zidane'as („Real“), italas Antonio Conte (Londono „Chelsea“) ir dar vienas Italijos futbolo specialistas Massimiliano Allegri (Turino „Juventus“). The 3⃣ candidates for #TheBest FIFA Men's Coach 2017 🙌 🇮🇹@OfficialAllegri 🇮🇹Antonio Conte 🇫🇷Zinedine Zidane Who will be crowned #TheBest? pic.twitter.com/Cpv9Oe2ru2— FIFA.com (@FIFAcom) September 22, 2017 Taip pat paskelbta, kad į geriausio metų vartininko titulą pretenduoja italas Gianluigi Buffonas („Juventus“), vokietis Manuelis Neueris (Miuncheno „Bayern“) ir Keyloras Navasas iš Kosta Rikos („Real“). FIFA taip pat paskelbė 10 pretendentų į gražiausią metų įvartį. apdovanojimų ceremonijoje bus įteiktas ir išskirtinis prizas komandai, turinčiai geriausius sirgalius. Į šį titulą pretenduoja Dortmundo „Borussia“ (Vokietija), Glazgo „Celtic“ (Škotija) ir „FC Koebenhavn“ (Danija) klubai. Apdovanojimų lauretai bus paskelbti spalio 23 d. Londone.