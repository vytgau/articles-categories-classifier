Aikštės šeimininkai rungtynes pradėjo aktyviau ir turėjo kelias geras progas pasižymėti, tačiau jos taip ir liko neišnaudotos. Tuo metu svečiai iš Liverpulio savo šanso nepraleido. 35 min. aikštės viduryje suklydus Leroy'ui Sane, „Everton“ surengė greitą išpuolį, kuris baigėsi tiksliu Dominico Calverto-Lewino perdavimu Wayne'ui Rooney ir pastarojo įvarčiu. Ваш браузер не поддерживает iframe. W. Rooney tai buvo 200-asis įvartis „Premier“ lygoje. 200 tikslių smūgių ribą be „Everton“ puolėjo Anglijos čempionate per visą istoriją yra peržengęs tik legendinis Alanas Sheareris, per karjerą pasižymėjęs 260 kartų. Įdomus pastebėjimas, kad W. Rooney į „Manchester City“ vartus įmušė ne tik 200-ąjį, bet ir „jubiliejinius“ 50 ir 150 įvarčius (abu – atstovaudamas „Manchester United“). .@WayneRooney joins @alanshearer as the only players to score 200+ PL goals pic.twitter.com/jyrqYAuvIp— Sky Sports Statto (@SkySportsStatto) August 21, 2017  Baigiantis pirmajam kėliniui „Manchester City“ situacija dar labiau komplikavosi. Dvi iš eilės geltonas korteles priešais save išvydęs Kyle'as Walkeris buvo pašalintas iš aikštės. Nepaisant to, Mančesterio futbolininkams pavyko išnešti bent jau apysveikį kailį. Įpusėjus antrajam kėliniui šeimininkai ėmė rengti vieną pavojingą ataką po kitos, o visos jų pastangos buvo vainikuotos išlyginamuoju Raheemo Sterlingo įvarčiu 82 min. Ваш браузер не поддерживает iframe. Nors Mančesterio komanda per likusį laiką toliau spaudė savo varžovus, o 88 min. iš aikštės už antrą geltoną kortelę buvo išvytas svečių saugas Morganas Schneiderlinas, rezultatas taip ir liko nepakitęs – 1:1. Po dviejų turų tiek „Manchester City“, tiek „Everon“ savo sąskaitoje turi po 4 taškus. Po 6 taškus turi trys abejas žaistas rungtynes čempionate laimėjusios „Manchester United“, „Huddersfield“ ir „West Bromwich“ komandos. Rezultatas „Manchester City“ 1 – 1 „Everton“ 35' Wayne'as Rooney [0-1] 44' Kyle'as Walkeris [„Manchester City“] pašalintas iš aikštės 82' Raheemas Sterlingas [1-1] 88' Morganas Schneiderlinas [„Everton“] pašalintas iš aikštės Ispanijos čempionato pirmojo turo rungtynėse Valensijos „Levante“ komanda namuose 1:0 (1:0) nugalėjo „Villarreal“ futbolininkus. Įvartį 88 min. nuo 11 m žymos įmušė Jose Moralesas. „Levante“ 1 – 0 „Villarreal“ 88' Jose Moralesas [1-0] Ваш браузер не поддерживает iframe. „Malaga“ 0 – 1 „Eibar“ 57' Charlesas [0-1] 