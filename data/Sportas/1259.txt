Kaunietėms 6 įvarčius pelnė Dovilė Ilčiukaitė, 4 – Klaudija Šidlauskytė, po 3 – Inesa Verbovik ir Greta Burkaitė, 2 – Audinga Kniubaigė, po 1 – Greda Trušytė ir Martina Vaitkutė. Ispanijos ekipoje rezultatyviausiai žaidė Gabriela Constantino. Jos sąskaitoje – 8 įvarčiai. Pirmąsias rungtynes Kaune „Acme-Žalgiris“ laimėjo mažesniu skirtumu – 28:24 (11:14). Nuo antrojo etapo savo pasirodymą EHF Iššūkio taurės turnyre pradėjęs „Acme-Žalgirio“ klubas rudenį eliminavo Londono „Great Danes“ (Didžioji Britanija) ekipą (42:13 ir 32:21) ir pirmą kartą klubo istorijoje pateko į trečiąjį EHF iššūkio taurės etapą.