Keliasdešimt kilometrų nuo Tamperės miesto esančiuose miškuose nusidriekusi trasa orientacininkams pateikė tikrą ištvermės reikalaujantį iššūkį: akmenuotas gruntas ir techniška vietove. 7,6 km distanciją K. Rutkauskaitė įveikė per 1 val. 15 min. 38 sek. Kita Lietuvos atstovė Akvilė Bartkevičiūtė buvo 99-a (1:29,20), Miglė Sušinskaitė - 106-a (1:31.16), o Ugnė Gineikaitė užėmė 126-ą vietą (1:39,28). Vaikinų varžybose tarp lietuvių geriausiai pasirodė Rokas Lipnickas. Orientacininkas užėmė 90-ą vietą, visą trasą įveikęs per 1 val. 28 min. 46 sek. Simonas Tamošaitis (1:32,34) rikiavosi 109-oje vietoje. Kęstutis Nenartavičius liko 114-oje pozicijoje, o Dominykas Dulius - 126-oje tarp 163-ys sėkmingai distanciją įveikusių bėgikų. Trečius aukso medalius šiose pirmenybėse iškovojo suomis Olli Ojanaho (1:05,11) ir šveicarė Simona Aebersold (56,03). Šeštadienį pasaulio jaunimo pirmenybės baigsis estafetės rungtimi.