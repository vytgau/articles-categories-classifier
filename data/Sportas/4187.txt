S. Vettelis savo laikus gerino visose trijose kvalifikacijos dalyse, o paskutinėje ratą įveikė per 1:16,276 min. ir pagerino „Hungaroring“ trasos rekordą. Nuo jo mažiausiai atsiliko du suomiai: K. Raikonnenas – 0,168 sek., o Valtteri Bottas – 0,254 sek. Pastarojo komandos draugas „Mercedes“ ekipoje Lewisas Hamiltonas visos kvalifikacijos metu skundėsi padangų problemomis ir net kelis kartus išlėkė iš trasos. Greičiausiai ratą britas įveikė beveik puse sekundės lėčiau nei čempionato lyderis S. Vettelis – 1:16,707 min. Trečią rikiuotės eilę išsikovojo „Red Bull“ pilotai Maxas Verstappenas ir Danielis Ricciardo, septintas lenktynėse startuos „Renault“ bolidą vairuojantis Nico Hulkenbergas, aštuntą ir devintą vietas pasidalijo „McLaren“ atstovai Fernando Alonso ir Stoffelis Vandoorne'as, o dešimtuką užbaigia Carlosas Sainzas iš „Toro Rosso“. Prieš pat kvalifikaciją įvyko permainos „Williams“ komandoje – Felipe Massą pakeitęs Paulas di Resta užėmė 19-ą vietą. Lenktynės sekmadienį prasidės 15 val. Lietuvos laiku. Sebastian Vettel was on 🔥 in #Quali He broke the Hungaroring track record on his way to pole at the #HungarianGP 🇭🇺 pic.twitter.com/74B2j8TPOF— Formula 1 (@F1) July 29, 2017  INITIAL CLASSIFICATION (END OF QUALIFYING): A 48th career pole for Sebastian Vettel 👏 #Quali #HungarianGP 🇭🇺 #F1 pic.twitter.com/J3q2iQeRk6— Formula 1 (@F1) July 29, 2017