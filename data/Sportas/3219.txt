P. Saganas 267,5 km nuvažiavo per 6 val. 28 min. 11 sek. (vid. greitis – 41,346 km/h). Nugalėtojo laikas įskaitytas 2-26 vietas užėmusiems dviratininkams. Sidabro medalį pelnė norvegas Alexanderis Kristoffas, o bronzos – 2015 metų pasaulio vicečempionas australas Michaelas Matthewsas. Lietuvos čempionas Ignatas Konovalovas (+7.33) užėmė 102-ą vietą. Iki finišo likus vienam ratui (19,1 km), Ignas dar važiavo su pagrindine grupe, bet vėliau atsiliko. Lenktynėse dalyvavo 195 dviratininkai iš 44 šalių. Klasifikuoti 133 atletai. I. Konovalovas 2013 metais pasaulio pirmenybių grupinėse lenktynėse finišavo 22-as, o 2009 metais – 30-as. Šių metų pasaulio čempionato pavienio starto lenktynėse Ignas užėmė 20-ą vietą. „Iki finišo likus dviem ratams ir dviem kalnams, supratau, kad man lenktynės jau baigėsi. Šį kartą lenktynių distancija man buvo per ilga. Buvau „išjungtas“, bet dar sugebėjau pasiekti finišą, – sakė I. Konovalovas. – Sulaukiau didžiulio vietos lietuvių palaikymo. Neprisimenu, kad taip buvo: visame rate mačiau Lietuvos vėliavas, nuolat girdėjau savo vardą, lietuviškus raginimus. Jeigu ne jie, greičiausiai lenktynių būčiau nebaigęs. Sirgaliai mane ir pastūmė iki finišo linijos." Pasaulio čempionate Beregene dalyvavo 11 Lietuvos dviratininkų. Iš mūsiškių aukščiausią vietą užėmė Rasa Leleivytė. Ji moterų grupinėse lenktynėse finišavo 16-a. Peter Sagan becomes the first rider to win the World Championships three years in a row#Bergen2017 #Sagan pic.twitter.com/d9GklM6bgy— Cycling Today (@CyclingTodayEn) September 24, 2017 