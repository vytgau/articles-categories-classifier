Net 12 įvarčių nugalėtojoms pelnė Aušra Šponė, 8 - Akvilė Tolvaišaitė, 5 - Ugnė Kavalenkaitė. Po poros valandų vykusiose kitose rungtynėse Lietuvos rankininkės 17:36 pralaimėjo Olandijos bendraamžėms. Šįkart mūsiškių gretose 7 kartus pasižymėjo Karolina Čekuolytė, 4 - Greta Valatkevičiūtė. Lietuvės olandėms pirmosiose draugiškose rungtynėse buvo pralaimėjusios net 21:49. „Nors antrose rungtynėse ir pritrūkome jėgų, taip pat jau ir daugiau gavo žaisti mažiau su belgėmis rungtyniavusios žaidėjos. Galiu pagirti ir pasidžiaugti merginomis, nes atidavėme visas jėgas. Tai charakteringos žaidėjos. Turnyras mums buvo labai naudingas, susidūrėme su labai skirtingais žaidimo stiliais. Tiek su Japonija, tiek su Belgija demonstravome gerą gynybą, tuo esu patenkintas. Puolimas šlubuoja, ateityje tam turėsime skirti didesnį dėmesį“, - mintimis dalinosi merginų treneris Karolis Kaladinskas. Belgijoje pasibaigusio jaunimo (iki 20 metų) vaikinų rankinio turnyro trečiose rungtynėse Lietuvos rinktinė 19:33 pralaimėjo Lenkijos komandai. Be pergalių likę Lietuvos rankininkai turnyre užėmė ketvirtąją vietą.