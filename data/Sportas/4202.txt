J. Jefimova jau antroje distancijos dalyje išsiveržė į priekį ir galingai spurtavusi gerokai aplenkė visas savo varžoves. Tai jau antras Rusijos plaukikų iškovotas pasaulio čempionato auksas penktadienį – prieš tai 200 m plaukimo nugara finale triumfavo Jevgenijus Rylovas. Netrukus po J. Jefimovos dar vieną auksą Rusijai penktadienio vakarą padovanojo Antonas Čupkovas, laimėjęs 200 m plaukimo krūtine finalą.  