„Barcelona“ išvykoje 2:0 pranoko lygos autsaiderius „Malaga“. Įvarčius 15-ąją ir 28-ąją minutėmis mušė buvęs „Liverpool“ duetas Luisas Suarezas ir Philippe'as Coutinho. Nuo 30-osios minutės „Malaga“ žaidė mažumoje, nes raudona kortelė buvo parodyta Samueliui Garcia. Visgi šio pranašumo dar didesniu pranašumu svečiams paversti nepavyko. Katalonams šiame susitikime nepadėjo Lionelis Messi. Argentinietis laiką leidžia su savo žmona Antonella Roccuzzo, kuri pagimdė trečiąjį poros sūnų. Laimėti pavyko ir kitam Ispanijos superklubui Madrido „Real“. Zinedine'o Zidane'o auklėtiniai mačo pabaigoje 2:1 palaužė „Eibar“. 34-ąją minutę pirmąjį įvartį pelnė Cristiano Ronaldo, bet antrojo kėlinio pradžioje rezultatą išlygino Ivanas Ramisas. 84-ąją minutę C. Ronaldo pasižymėjo vėl – portugalas stipriu smūgiu galva nepaliko vilčių varžovų vartininkui ir taip padovanojo savo klubui pergalę. „Real“ turnyrinėje lentelėje žengia trečioje vietoje ir nuo pirmaujančios „Barcelona“ ekipos atsilieka 15 taškų. „Karališkojo“ klubo nepaleidžia ketvirtąją vietą užimanti „Valencia“, kuri 2:0 pranoko „Sevilla“. Ketvirtajame mače „Levante“ 1:0 laimėjo prieš „Getafe“. Turnyrinė lentelė: 