„Aš ne iš tų žmonių, kuriem patinka kai juos lygina su kitais pilotais. Tiesiog stengiuosi susikaupti ir kuo geriau atlikti savo darbą. Malonu girdėti, kad žmonės tave vertina teigiamai. Bet aš per daug apie tai negalvoju. F-1 labai greitai iš žvaigždės gali nusiristi iki paprasto piloto“, – sakė M. Verstappenas. „Visada maniau, kad apie save turi galvoti kaip apie geriausią pilotą. Jei galvoji kitaip, kokia prasmė dalyvauti lenktynėse? Tikslas yra įrodyti, kad esu geriausias . Tad stengiuosi tai padaryti progai pasitaikius. Žinoma, daug kas priklauso nuo bolido. Bet tikiuosi, jog ateityje pasitaikys daugiau progų.“ M. Verstappenas prisipažino, jog jis nesidomi klasika tapusiais F-1 bolidais ir sporto istorija. „Sebastianui patinka seni automobiliai ir motociklai. Aš, tuo tarpu, esu labiau šių dienų žmogus. Žinau truputi apie F-1 istoriją, bet mano žinios nėra gilios. Žinau kai kurias pavardes, bet seni bolidai mane nelabai domina. Netrykštu noru jų išbandyti. Tai tik seni, lėti bolidai.“ Daugiau F-1 naujienų skaitykite čia.