M. Marozaitė (2045 tšk.) sprinto rungties reitinge iš aštuntos pozicijos pakilo į penktą. Europos čempionė Simona Krupeckaitė (2040 tšk.) iš trečios vietos nukrito į šeštą. Pirmauja Rio de Žaneiro olimpinių žaidynių ir triskart pasaulio čempionė vokietė Kristina Vogel (2700 tšk.). Klasifikuota 341-a dviratininkė iš 51-os šelies. Šios rungties šalių reitinge Lietuva užima penktą vietą. Vyrų keirino reitinge V. Lendelis (1955 tšk.) iš šeštos vietos pakilo į penktą. Pirmauja čekas Tomaš Babek (3230 tšk.). Klasifikuoti 593-ys dviratininkai iš 59-ių šalių. Moterų keirino reitinge S. Krupeckaitė (1955 tšk.) iš septintos vietos nukrito į aštuntą. Pirmauja pasaulio čempionato bronzos medalio laimėtoja belgė Nicky Degrendele (3285 tšk.). M. Marozaitė (1141 tšk.) iš 23-ios vietos pakilo į 21-ą. Klasifikuotos 348-ios dviratininkės iš 48-ių šalių. Šios rungties šalių reitinge Lietuva yra aštunta. Vyrų sprinto reitinge V. Lendelis (1640 tšk.) iš 16-os vietos pakilo į 12-ą. Pirmauja ukrainietis Andrij Vynokurov (2795 tšk.). Klasifikuoti 655-i dviratininkai iš 65-ių šalių. Dviratininkės karjerą jau baigusi Aušrinė Trebaitė (1270 tšk.) skrečo rungties reitinge užima 14-ą vietą. Pirmauja italė Rachele Barbieri (2840 tšk.). Klasifikuota 480-imt dviratininkių iš 55-ių šalių. 500 m pavienio starto lenktynių reitinge M. Marozaitė (630 tšk.) yra 15-a. Pirmauja vokietė Pauline Grabosch (2030 tšk.). Klasifikuotos 267-ios dviratininkės iš 47-ių šalių. Daugiakovės (omniumo) reitinge Olivija Baleišytė (1105 tšk.) iš 22-os vietos pakilo į 18-ą. Pirmauja belgė Lotte Kopecky (3015 tšk.). Klasifikuotos 462-i dviratininkė iš 45-ių šalių.