Pirmauja amerikietė Jennifer Valente (950 tšk.). Antrą vietą užima japonė Yumi Kajihara (825 tšk.). Pastaroji lenkia Oliviją, nes dalyvavo vienu etapu mažiau. Klasifikuotos 37 dviratininkės iš 27 šalių. O. Baleišytė pirmajame etape buvo dešimta, antrajame – aštunta, o trečiajame – šešta. Simona Krupeckaitė su Migle Marozaite moterų komandų sprinto bendrojoje įskaitoje yra aštuntos (klasifikuota 20 komandų). Simona taip pat aštuntą vietą užima keirino rungtyje (39), o sprinto rungtyje (49) žengia devinta. Pasaulio taurės komandų klasifikacijoje Lietuva (4711 tšk.) užima 18-ą vietą. Pirmauja Didžioji Britanija (16742,5 tšk.). Antrą vietą užima Vokietija (16403,5 tšk.), o trečią – Prancūzija (15113,5 tšk.). Klasifikuota 60 komandų. Tarptautinės dviračių sporto sąjungos (UCI) skelbiamuose reitinguose į geriausiųjų dešimtukus patenka trys Lietuvos atstovės – O. Baleišytė, M. Marozaitė ir S. Krupeckaitė. Moterų daugiakovės (omniumo) reitinge O. Baleišytė (1990 tšk.) iš septintos vietos pakilo į šeštą. Pirmauja pasaulio ir Europos čempionė britė Katie Archibald (2750 tšk.). Klasifikuotos 465 dviratininkės iš 50 šalių. Moterų keirino reitinge Europos vicečempionė S. Krupeckaitė (2275 tšk.) išliko šešta. Pirmauja triskart pasaulio keirino čempionė K. Vogel (3600 tšk.). M. Marozaitė (941 tšk.) iš 32-os vietos nukrito į 33-ią. Klasifikuotos 345 dviratininkės iš 50 šalių. Šios rungties šalių reitinga Lietuva (3336 tšk.) iš septintos vietos nukrito į aštuntą. Pirmauja Nyderlandai (5755 tšk.). Moterų sprinto reitinge M. Marozaitė (2200 tšk.) iš šeštos vietos nukrito į septintą, o S. Krupeckaitė (2020 tšk.) iš aštuntos pozicijos nukrito į devintą. Pirmauja Rio de Žaneiro olimpinių žaidynių, triskart pasaulio ir dukart Europos sprinto čempionė vokietė Kristina Vogel (3800 tšk.). Klasifikuotos 334 dviratininkės iš 53 šalių. Šios rungties šalių reitinge Lietuva (4300 tšk.) užima penktą vietą. Pirmauja Vokietija (6945 tšk.). Vyrų keirino reitinge Vasilijus Lendelis (1765 tšk.) iš 10-os vietos nukrito į 11-ą. Lyderiu išliko dukart pasaulio vicečempionas kolumbietis Fabianas Puerta (2940 tšk.). Svajūnas Jonauskas (956 tšk.) iš 46-os vietos pakilo į 37-ą. Klasifikuoti 625 dviratininkai iš 68 šalių. Vyrų sprinto reitinge V. Lendelis (1815 tšk.) iš 12-os vietos nukrito į 15-ą. Lyderiu tapo olandas Harrie Lavreysenas (3030 tšk.). S. Jonauskas (971 tšk.) išliko 31-as. Klasifikuoti 672 dviratininkai iš 71 šalies. Moterų komandų sprinto reitinge Lietuvos atstovės S. Krupeckaitė ir M. Marozaitė (1115 tšk.) iš 15-os vietos nukrito į 17-ą. Lydere tapo Vokietija (3540 tšk.). Klasifikuotos 39 šalių komandos. Moterų skrečo reitinge O. Baleišytė (1160 tšk.) iš 18-os vietos nukrito į 19-ą. Pirmauja pasaulio čempionė italė Rachele Barbieri (3165 tšk.). Klasifikuota 519 dviratininkių iš 56 šalių. Gruodžio 8-10 dienomis Santjage (Čilė) vyks ketvirtasis pasaulio treko taurės varžybų etapas.