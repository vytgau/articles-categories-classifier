Praėjusį šeštadienį „Tottenham“ 2-1 nugalėjo „Stoke City“ futbolininkus, o H. Kane'as po mačo buvo nepatenkintas dėl to, jog pergalingas įvartis buvo įskaitytas ne jam. H. Kane'as prieš įvartį buvo arti kamuolio, kurį į baudos aikštelę siuntė jo komandos draugas Christianas Eriksenas, tačiau kamuolys skriejimo trajektorijos nepakeitė, o įvartis buvo įrašytas danui. Po rungtynių „Tottenham“ pateikė apeliaciją bei pareikalavo įvartį įrašyti H. Kane'ui, kuriam šis įvartis svarbus kovojant dėl rezultatyviausio lygos žaidėjo vardo. Apeliacija buvo patenkinta, todėl H. Kane'as savo sąskaitoje turi 25 įvarčius. Rezultatyviausiu „Premier“ lygos žaidėju lieka 29 įvarčius turintis Mohamedas Salah, kuris kartu su kitais „Liverpool“ žaidėjais „Tottenham“ puolėją pašiepė socialiniuose tinkluose. Mo Salah, Simon Mignolet, Georginio Wijmaldum and Jamie Vardy react to the goal being given to Harry Kane 😂 pic.twitter.com/kaG5DZHR7I — World Cup Talk (@TalkWorldCup) April 11, 2018  Anglijos rinktinės puolėją užgauliojo ir vagimi jį išvadinę sirgaliai. Socialiniuose tinkluose buvo pokštaujama, kad istoriniai ar šią savaitę UEFA Čempionų lygos ketvirtfinalyje pelnyti įvarčiai taip pat turi būti atiduodami H. Kane'ui. BREAKING: Spurs appeal to UEFA for Ronaldo's penalty kick goal v Juventus to be awarded to Harry Kane. pic.twitter.com/BLzk79kWxw— SportsJOE (@SportsJOE_UK) April 11, 2018  Savo mintimis apie susiklosčiusią situaciją pasidalinęs „Tottenham“ strategas M. Pochettino pareiškė, jog H. Kane'as jaučiasi įskaudintas. „Harry yra nusivylęs, nes jis niekada nenorėjo sukurti tokios situacijos. Harry buvo įsitikinęs, jog lietė tą kamuolį. Jis negalvojo, kad tai sulauks tokios žmonių reakcijos. BREAKING: Diego Maradona's 'Hand of God' goal from the 1986 World Cup has been awarded to Harry Kane and officially named 'Head of Kane'. pic.twitter.com/NoVD722FfE — Arsenal Centro (@ArsenalCentro) April 12, 2018 Dabar Harry yra įskaudintas, nes jis mato, kas apie jį kalbama socialiniuose tinkluose. Deja, jis nebegali nieko pakeisti. Yra kaip yra. Iš šios istorijos jis pasimokys“, – sakė M. Pochettino. Įvarčiai H. Kane'ui yra labia svarbūs finansiškai. Už kiekvieną įvartį premijas jam moka Londono ekipa, o laimėjęs rezultatyviausio sezono žaidėjo apdovanojimą anglas septynženklę sumą pinigų gautų ir iš savo reklamos partnerio „Nike“.