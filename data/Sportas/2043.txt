Pergalingą lietuvaičių žygį pusfinalyje nutraukė turnyro favoritės ir vėliau nugalėtojomis tapusios rusės Jekaterina Birlova bei Jelizaveta Novikova. Joms mūsiškės pralaimėjo 0:2 (14:21, 17:21). Vis dėlto Lietuvos sportininkės greitai atsitiesė ir kovoje dėl bronzos medalių po atkaklios 32 minutes trukusios kovos 2:1 (19:21, 25:23, 15:11) įveikė pajėgias ruses Jekateriną Syrcevą bei Dariją Rudyh. Kita Lietuvos pora Ieva Vasiliauskaitė ir Gerda Grudzinskaitė šiame turnyre užėmė devintąją vietą.