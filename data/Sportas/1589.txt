26-erių metų ispanas Europos čempionu tapo šeštą kartą iš eilės. Ispanijos čiuožėjas surinko 295,55 taško ir užtikrintai aplenkė visus varžovus. Jis buvo pirmas tiek trumpojoje, tiek laisvojoje programoje. Sidabro medaliu pasidabino rusas Dmitris Alijevas (274,06 tšk.), bronzos - kitas rusas Michailas Koliada (258,90 tšk.). Latvijos čiuožėjas Denisas Vasiljevas (243,52 tšk.) liko ketvirtas. Po trumposios programos jis buvo trečias. Kaip jau skelbta, solisčių varžybų trumpojoje programoje lietuvė Elžbieta Kropa užėmė 21-ąją vietą ir šeštadienį ji varžysis laisvojoje programoje.