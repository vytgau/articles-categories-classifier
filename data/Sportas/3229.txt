35 „Didžiojo kirčio“ turnyrus kartu sudėjus laimėję teniso milžinai jėgas suvienijo Čekijos sostinėje Prahoje vykstančiame „Laver Cup“ turnyre, kur atstovavo Europos komandai. R. Nadalio ir R. Federerio duetas 6:4, 1:6,10L5 pranoko amerikiečių Samo Querrey ir Jacko Socko porą. Turnyre, kuriame Europos rinktinė kovoja prieš JAV tenisininkus, po dviejų dienų europiečiai pirmauja 9-3. Šiuo metu 31-erių R. Nadalis yra 1-oji pasaulio raketė, o 36-erių R. Federeris pasaulio reitinge užima 2-ąją poziciją. Partiją, kurioje ispanas ir šveicaras pirmą kartą žaidė kartu, Prahoje stebėjo 20 tūkst. žiūrovų, „Tai buvo neįtikėtinas ir nepamirštamas įvykis. Pirmą kartą stovėjome ne skirtingose tinklo pusėse, o žaidėme kartu. Džiugu ir tai, kad pavyko iškovoti pergalę“, – teigė R. Nadalis.