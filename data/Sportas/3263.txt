Lygos taurės trofėjus J. Mourinho buvo jam pirmasis treniruojant „Manchester United“ klubą. Praėjusį sezoną šį portugalas su Mančesterio klubu laimėjo 3:2 įveikęs „Southampton“ „Wembley“ stadione. Trečiadienio dvikovoje su Bertono „Albion“, žaidžiančiu antrame pagal pajėgumą Anglijos futbolo čempionate, J. Mourinho buvo priverstas „Old Trafford“ aikštėje laikyti pagrindinius savo žaidėjus, kad iškovotų pergalę 4:1.  Trenerio nuomone, turnyras dažniausiai pridaro daugiau žalos nei naudos komandai. „Manchester United“ komandai įvarčius pelnė Marcusas Rashfordas, Jesse Lingardas ir Anthony Martialas. Įdomu, kad devynis keitimus atliko ne tik J. Mourinho, bet ir „Albion“ strategas Nigelas Cloughas, labiau išgyvenantis dėl išlikimo antrajame Anglijos čempionate. „Žinote, jei turnyras oficialus, jis svarbus „Manchester United“ komandai ir man. Norėčiau tuomet, kad taip galvotų ir žaidėjai, – kalbėjo J. Mourinho. – Tačiau jei paklaustumėte, ar Anglijos futbolas gali išgyventi be šio turnyro ir tapti dar geresniu, atsakyčiau teigiamai. Galbūt būtume šviežesni Europos taurių varžybose“. Portugalas patvirtino, kad gerbia šį turnyrą, rėmėjus ir oponentus: „Jei galime jį laimėti, laimėsime. Jei negalime laimėti, tai dėl to, kad varžovai buvo geresni už mus“. J. Mourinho laimėjo keturis Lygos taurės titulus – tris su „Chelsea“ ir vieną su „Manchester United“. Mančesterio klubo istorijoje – penki tokie trofėjai. Trečiojo rato rezultatai: Half-time leads for @Arsenal, @ChelseaFC and @Everton.@ManCity and @ManUtd also in front in the 8pm kick-offs >> https://t.co/P7wGiDyilg pic.twitter.com/AidrEELkmu— Carabao Cup (@Carabao_Cup) September 20, 2017  Ketvirtojo rato burtai: #CarabaoCup: Round Four draw 🆚 pic.twitter.com/ZkSk5tfVGg— Carabao Cup (@Carabao_Cup) September 20, 2017