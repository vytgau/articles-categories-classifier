Du įvarčius nugalėtojams pelnė Leonas Goretzka (6-ą ir 8-ą min.), po vieną įmušė Timo Werneris (59-ą) ir Aminas Younesas (90+1 min.). L. Goretzkos dublis – greičiausias Konfederacijų taurės istorijoje. Jis pripažintas geriausiu mačo žaidėju. Meksikai paguodos įvartį 89-ą min. reto grožio tolimu smūgiu pasiekė Marco Fabiano. Rungtynes Sočyje stebėjo 37,923 žiūrovai. Sekmadienį (liepos 2-ą d.) Vokietija turnyro finale Sankt Peterburge jėgas išmėgins su Čile. Tuo metu Meksika kovoje dėl trečios vietos Maskvoje varžysis su Portugalija.  A grupės etape Meksika sužaidė lygiosiomis su Portugalija (2:2), įveikė Naująją Zelandiją (2:1), nugalėjo Rusiją (2:1) ir su 7 taškais grupėje užėmė antrą vietą. Atjaunintos sudėties Vokietija taip pat su 7 taškais tapo B grupės nugalėtoja. Vokiečiai laimėjo prieš Australiją (3:2), išsiskyrė taikiai su Čile (1:1) ir pranoko Kamerūną (3:1). Pastarąjį kartą abi komandos tarpusavyje žaidė taip pat Konfederacijų taurės turnyre. 2005 metų varžybų finale Vokietija įveikė meksikiečius 4:3 per pratęsimą – pagal auksinio įvarčio taisyklę. 97-ą min. pergalingą įvartį pelnė Michaelis Ballackas. Dar anksčiau vykusiuose pasaulio čempionato mačuose tris kartus pranašesnė buvo Vokietija – 6:0 (1978 metais Argentinoje), 1:0 (1986 metais Meksikoje) ir 2:1 (1998 metais Prancūzijoje). Iš viso abi rinktinės tarpusavyje yra žaidusios 11 rungtynių, 5 pergales iškovojo Vokietija, 1 kartą laimėjo Meksika, o 5 susitikimai baigėsi lygiosiomis (įvarčių santykis 24:10 vokiečių naudai). Beje, Vokietija nepralaimėjo jau 14-ų pastarųjų savo rungtynių – 11 pergalių ir 3 lygiosios. Paskutinę nesėkmę vokiečiai patyrė 2016 metų Europos čempionate, kai 0:2 pusfinalyje pralaimėjo Prancūzijai. Rezultatas: Meksika 1 – 4 Vokietija 6' Leon Goretzka [0 - 1] 8' Leon Goretzka [0 - 2] 59' Timo Werner [0 - 3] 89' Marco Fabiano [1 - 3] 90+1' Amin Younes [1 - 4] Meksika: Guillermo Ochoa, Alanis Oswaldo, Hector Moreno, Nestor Araujo, Miguel Layun, Giovani Dos Santos (63' Marco Fabiano), Hector Herrera, Jonathan Dos Santos (66' Rafael Marcos), Javier Aquino (46' Hirving Lozano), Javier Hernendez, Raul Jimenez. Vokietija Marc-Andre Ter Stegen, Antonio Ruediger, Matthias Ginter, Joshua Kimmich, Jonas Hector, Leon Goretzka (67' Emre Can), Sebastian Rud, Benjamin Henrichs, Julian Draxler (81' Amin Younes), Lars Stindl (78' Julian Brandt), Timo Werner. Statistika: Meksika – Vokietija Kamuolio kontrolė: 58 proc. – 42 proc.; Smūgiai (iš jų į vartų plotą): 25 (9) – 12 (7); Smūgiai šalia vartų: 8 - 3; Blokuoti smūgiai: 8 - 2; Vartininkų atremti smūgiai: 3 - 8; Kampiniai: 11 – 4; Baudos smūgiai: 16 - 10; Nuošalės: 2 – 0; Pražangos: 8 – 16; Geltonos/raudonos kortelės: 1/0 - 1/0. Ваш браузер не поддерживает iframe.  