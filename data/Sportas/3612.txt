23-ejų metų Europos čempionas finišavo per 39,083 sek. ir finale aplenkė du varžovus. Pasaulio čempionu tapo baltarusis Arciomas Kozyras (38,161 sek.). Sidabro medalį iškovojo gruzinas Zaza Nadiradzė (38,439 sek.), bronzos – iranietis Adelis Mojalalimogadamas (38,605 sek.). Olimpinės vyrų dviviečių baidarių 1000 m distancijos finale Lietuvos atstovai Ričardas Nekriošius ir Andrejus Olijnikas taip pat užėmė septintąją vietą. Mūsiškiai distanciją įveikė per 3 min. 13,175 sek. Auksas atiteko serbams Milenko Zoričiui ir Marko Tomičevičiui (3.08,647). Antri finišavo slovakai (3.10,725), treti – čekai (3.10,853). Vyrų dviviečių baidarių 200 m distancijos finale olimpiniai prizininkai lietuviai Aurimas Lankas ir Edvinas Ramanauskas finišavo per 32,067 sek. ir užėmė paskutinę – devintą – vietą. Nugalėjo vengrai Balazs Birkas ir Markas Balaska (30,912 sek.). Antrą vietą užėmė Ispanijos (31,278 sek.), trečią – Serbijos (31,451 sek.) baidarininkai.