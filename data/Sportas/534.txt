Lietuvaičiai šioje dvikovoje pirmavo tris kartus. Pirmą įvartį įmušė Dominykas Kodz prieš pat rungtynių pertrauką. Estams pavyko rezultatą išlyginti 74-ąją minutę, tačiau jau po minutės Darius Zubauskas vėl išvedė mūsiškius į priekį. Šeimininkams viltis kovoti dėl pergalės sugrįžo 79-ąją minutę, kai Edgaras Utkus nukreipė kamuolį į savus vartus. Visgi D. Kodz netrukus vėl pasižymėjo ir mūsiškiams pavyko išsaugoti teigiamą rezultatą. Antrosios draugiškos rungtynės su estais Taline numatytos kovo 26 dieną.