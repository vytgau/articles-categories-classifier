Iš Europos kelialapius į planetos čempionatą iškovojo atrankos grupėse nugalėjusios Belgija, Anglija, Prancūzija, Vokietija, Islandija, Lenkija, Portugalija, Serbija ir Ispanija. Prie jų prisidėjo atkrintamąsias varžybas laimėjusios Kroatija, Danija, Švedija ir Šveicarija. Be to, pirmenybių šeimininkė Rusija automatiškai turėjo vietą pasaulio čempionate. Afrikai atstovaus Egiptas, Marokas, Nigerija, Senegalas ir Tunisas, CONCACAF – Kosta Rika, Meksika ir Panama, Pietų Amerikai – Argentina, Brazilija, Kolumbija, Peru ir Urugvajus, Azijai – Australija, Iranas, Japonija, Saudo Arabija ir Pietų Korėja. Pasaulio čempionato burtai bus traukiami penktadienį, gruodžio 1-ą dieną, Maskvos Kremliaus rūmuose, 16-ą val. 32-i dalyvės paskirstytos į keturis krepšelius po 8 rinktines. Pots announced for #WorldCup Final Drawhttps://t.co/Wr17mUox90 pic.twitter.com/1BTSixQ05Z— #WCQ (@FIFAWorldCup) November 16, 2017  Į vieną grupę negali patekti nacionalinės ekipos iš tos pačios konfederacijos. Išimtis – Europos UEFA. Į vieną grupę daugiausiai gali patekti dvi Senojo žemyno rinktinės. Pavyzdžiui, į antrą burtų krepšelį patekusi Anglija tikrai nežais su tame pačiame krepšelyje esančia Ispanija. Tačiau anglai gali patekti į tą pačią grupę kartu su penkiskart planetos čempionais brazilais, septyniskart Afrikos čempionais egiptiečiais ir Serbija. Toks scenarijus įmanomas. Daug lengvesnis anglams kelias – bendra grupė su Lenkija, Iranu ir Panama. Kas pasaulio čempionato favoritai? Lažybininkai šiuos laurus atiduoda titulą ginantiems vokiečiams. Jiems į nugaras kvėpuoja Brazilija, Ispanija, Argentina, Prancūzija, Belgija ir Anglija. Joachimo Lowo treniruojama Vokietijos rinktinė gali tapti pirmąja komanda, apgynusia pasaulio čempionų titulą pirmą kartą nuo Pele vedamos Brazilijos (1958 ir 1962 metais). Atrankoje nesulaikoma buvo Vokietijos rinktinė. Ji nepralaimėjo nė vienerių rungtynių nuo 2010 metų planetos pirmenybių pusfinalio su ispanais. 2018 metų turnyro atranką ji baigė laimėdama visas 10 rungtynių. Vokiečiai pelnė 43 įvarčius ir praleido vos 4. 🇩🇪 Germany have become only the second European team to win all 10 #WCQ games in a single group following 🇪🇸 Spain for #WorldCup 2010. pic.twitter.com/1jo9nVZhYz— World Cup Times (@World_Cup_Times) October 8, 2017 Atranką taip pat nesuklupę baigė belgai, ispanai ir anglai. Pietų Amerikoje neabejotina lydere buvo Brazilija – tačiau tik tuomet kai stringančią ekipą palikusį trenerį Dungą pakeitė Tite. Azijoje 18 atrankos rungtynių iš eilės nepralaimėjo Iranas, net 12 dvikovų nepraleidęs nė įvarčio į savus vartus. Įvarčių į savus vartus nepraleido ir Marokas šešerių rungtynių atrankoje Afrikoje. Islandija yra vienintelė šalis su mažiau nei milijonu gyventojų prasibrovusia į pasaulio čempionatą. Prieš 2016 metų Europos čempionatą islandai niekuomet nebuvo patekę į jokį pagrindinį tarptautinį turnyrą. Pirmą kartą planetos pirmenybėse žais ir Panama, kuriai kelią į Rusiją atvėrė 88-ą min. dvikovoje su Kosta Rika pelnytas įvartis. Pastarasis, beje, užvėrė visas duris į didžiąją šventę JAV futbolininkams. 🇵🇦Panama reach first #WorldCup 🇭🇳Honduras seal play-off spot 🇺🇸USA miss out Stunning CONCACAF #WCQ finale Review 👉 https://t.co/V5JX0SUP9a pic.twitter.com/eDC3Ye2NrR— #WCQ (@FIFAWorldCup) October 11, 2017 Ko trūks pasaulio čempionate? Nemaloniausia staigmena tapo Italijos pralaimėjimas atkrintamosiose rungtynėse. Švedams nusileidę italai planetos pirmenybėse nežais pirmą kartą nuo 1958 metų.  Atranką nesugebėjo įveikti ir Nyderlandai. Šios rinktinės atstovai praleidžia jau antrą didįjį futbolo turnyrą iš eilės. Iš CONCACAF regiono apmaudžiausias JAV rinktinės fiasko. Amerikiečiai nežais pasaulio čempionate pirmą kartą nuo 1986 metų. Rusijoje nepamatysime ir 2014 metais planetos pirmenybėse žaidusių Dramblio Kaulo Kranto, Kamerūno ir Ganos futbolininkų. Pietų Amerikoje didžiausią nusivylimą sukėlė 9-ą vietą pasaulio reitinge užimanti Čilė, savo vietą dėl įvarčių skirtumo užleidusi Peru rinktinei. Daugiausiai bilietų į planetos pirmenybes – apie 57 proc. – bus skirta Rusijos gyventojams. Pigiausias bilietas į finalą ne Rusijos gyventojams kainuos apie 345 eurus. One more #WCQ spot remains! Will it be Peru🇵🇪 or New Zealand🇳🇿?! Don't miss your chance to secure your spot at the #WorldCup!⚽️🏆🇷🇺 Tickets sales resume on Thursday at 12:00 Moscow time on a first-come, first-served basis! 🎟️👉https://t.co/z7kWjnfvkm pic.twitter.com/a76hooWNIX— FIFA.com (@FIFAcom) November 16, 2017