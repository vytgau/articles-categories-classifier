Vyrų vienetų turnyro trečioji vieta atiteko Domantui Šakiniui. Tiesa mačo dėl bronzos medalio pastarajam žaisti neteko. Mat jo varžovas Almantas Oželis dėl traumos nebaigė pusfinalio susitikimo ir tęsti varžybų nebegalėjo. J. Tverijonas, kartu su Tomu Vaiše, nugalėjo ir vyrų dvejetų turnyre. Finaliniame susitikime jie 6:2 6:2 įveikė Pauliaus Matulevičiaus ir L. Adomavičiaus duetą. Treti liko Simas Malakauskas ir D. Šakinis. Moterų čempionato nugalėtoja tapo Deniza Marcinkevičiūtė, antra liko Gabija Buenanjo, o trečia - Gerda Lukjančukaitė. Lietuvos teniso sąjungos prezidentas Ramunas Grušas teigia, kad šių metų Lietuvos čempionato rezultatai jo labai nenustebino. “Julių galėčiau pavadinti labiausiai patyrusiu šių metų čempionato žaidėju, jis yra atstovavęs Lietuvai ir Daviso taurės varžybose. Todėl man belieka pasveikinti jį su naujuoju titulu ir palinkėti sėkmės Prezidento taurės turnyre Vilniuje. O kartu labai noriu padėkoti visiems žmonėms, prisidėjusiems prie čempionato organizavimo - “Ąžuolyno” teniso klubo šeimininkams, teisėjams, pagalbiniam personalui”, - sako R. Grušas. Lietuvos teniso čempionui, be kitų prizų, atiteko ir vardinis kvietimas į šių metų liepos 17 dieną Vilniuje prasidėsiančias Prezidento taurės varžybas - vienintelį Tarptautinės teniso federacijos Futures serijos turnyrą Lietuvoje