Keturis mačus šią savaitę parodys vaizdo transliacijų internetu platforma www.viaplay.lt ir „Viasat Sport Baltic“ kanalas. Anglijos futbolo milžinas „Liverpool“ antradienį svečiuose grumsis su „Hoffenheim“ komanda iš Vokietijos. Šios ekipos praėjusį sezoną savo šalių čempionatuose užėmė ketvirtąją vietą. Liverpulio futolininkai pirmajame 2017-2018 m. „Premier“ lygos ture išvykoje nesugebėjo įveikti „Watford“ – 3:3. Kitoje poroje šandien santykius išsiaškins Rusijos ir Šveicarijos vicečempionai – Maskvos SCKA ir Berno „Yong Boys“ futbolininkai. Šio sezono Rusijos pirmenybėse po 6 turų CSKA užima ketvirtąją vietą, o Berno klubas Šveicarijoje, sužaidus 4 rungtynes, rikiuojasi antras. Trečiajame Čempionų lygos etape CSKA bendru rezultatu 3:0 pranoko Atėnų AEK futbolininkus, o šveicarai eliminavo Kijevo „Dinamo“. Bendras dviejų mačų rezultatas buvo lygus 3:3, bet „Young Boys“ pelnė daugiau įvarčių svečiuose, todėl žengė toliau. Trečiadienį garsus Ispanijos klubas „Sevilla“ Turkijoje išbandys jėgas su Stambulo „Basaksehir“ komanda, kuri praėjusiame šios šalies čempionate netikėtai užėmė antrąją vietą. Sevilijos ekipa Ispanijoje liko ketvirta. Trečiajame atrankos etape turkai 5:3 palaužė „Brugge“ klubą iš Belgijos. Nemenką susidomėjimą kelia ir Italijos bei Prancūzijos čempionatų trečiosios vietos laimėtojų „Napoli“ ir „Nice“ futbolininkų akistata. Nicos komanda nesėkmingai startavo naujajame Prancūzijos lygos sezone – pralaimėjo abi pirmąsias dvikovas. „Nice“ trečiajame Čempionų lygos etape po įnirtingos kovos išmetė Amsterdamo „Ajax“. Po dvejų rungtynių rezultatas buvo 3:3, tačiau Nicos ekipa į atkrintamąsias varžybas pateko dėl to, kad daugiau įvarčių pelnė varžovų aikštėje. Transliacijų tvarkaraštis: rugpjūčio 15 d. 21.35 val. „Hoffenheim“ – „Liverpool“ (www.viaplay.lt ir „Viasat Sport Baltic“; tiesiogiai), 21.35 val. „Young Boys“ – CSKA (www.viaplay.lt; tiesiogiai), 23.45 val. „Young Boys“ – CSKA („Viasat Sport Baltic“; vaizdo įrašas); rugpjūčio 16 d. 21.35 val. „Basaksehir“ – „Sevilla“ (www.viaplay.lt ir „Viasat Sport Baltic“; tiesiogiai), 21.35 val. „Napoli“ – „Nice“ (www.viaplay.lt; tiesiogiai), 23.45 val. „Napoli“ – „Nice“ („Viasat Sport Baltic“; vaizdo įrašas).