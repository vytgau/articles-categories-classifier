G. Kasparovo varžovai bus devyni šachmatininkai, tarp jų du Rusijos didmeistriai – Sergejus Kariakinas ir Janas Nepomniaščij. „Jaučių jaudulį prieš oficialų sugrįžimą į šachmatus. Žinoma, kad aš nesitikėjau, kad taip nutiks, praėjus 10 metų po to, kai baigiau karjerą. Sugrįžimas prie šachmatų lentos Sent Lujise iš tikrųjų yra garbė man. Aš nenorėjau, kad tai nutiktų kokioje nors kitoje vietoje“, – G. Kasparovo žodžius cituoja turnyro organizatoriai. G. Kasparovas buvo pasaulio šachmatų čempionu nuo 1985 iki 1993 metų. Jis 2005 pranešė apie karjeros pabaigą ir visą dėmesį sutelkė politinei veiklai. G. Kasparovo karjerai pakenkė 2015 metų spalį Tarptautinės šachmatų federacijos (FIDE) paskelbtos sankcijos. Per FIDE prezidento rinkimus postą išlaikiusiam kalmukui Kirsanui Iliumžinovui pralaimėjęs opozicionierius buvo dvejiems metams diskvalifikuotas iš bet kokios su FIDE susijusios veiklos. Atitinkamos bausmės sulaukė buvęs organizacijos generalinis sekretorius iš Singapūro Ignatiusas Leongas. G. Kasparovas apkaltintas sumokėjęs 500 tūkst. JAV dolerių kyšį pastarajam mainais už Azijos valstybių balsus per 2014 metų FIDE prezidento rinkimus. G. Kasparovas griežtai kritikuoja Vladimiro Putino režimą Rusijoje.