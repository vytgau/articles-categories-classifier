R. Rumšas 139 km nuvažiavo per 3 val. 26 min. 26 sek. (vid. greitis – 40,488 km/h) ir antrą vietą užėmusį italą Giovanni Petroni („Cervelo“) aplenkė 1 min. 59 sek. Trečias finišavo kitas italas Simone Pettinelli („Colpack“, +2.33). Iš 153-ijų startavusių dviratininkų finišavo 64-i. Šeštadienį Italijoje, Umbrijos regione, surengtose 32-osiose lenktynėse „Trodeo Tosco - Umbro“ R. Rumšas finišavo šeštas. Nugalėjo italas Michael Delle Foglie („Gragnano SC“). Jis 131 km nuvažiavo per 3 val. 15 min. 30 sek. (vid. greitis – 10,205 km/h). Lenktynėse dalyvavo 143-ys dviratininkai. Liepos 16-ą dieną R. Rumšas laimėjo „Freccia dei Vini“ (167,3 km), o liepos 22-ąją – „Memorial Filippo Micheli“ (126,9 km) lenktynes. Dviratininkė Katažina Sosna („Torpado-Südtirol-International“) Italijoje vykusiose kalnų dviračių maratono varžybose „Alta Valtellina Bike Marathon“ užėmė trečią vietą. Nugalėjo italė Maria Cristina Nisi („Bike Innovation“). Ji 92,5 km nuvažiavo per 5 val. 2 min. 11 sek. Antrą vietą užėmė kita italė Mara Fumagali („Polimedica - FRM“, +14.26). K. Sosna nuo nugalėtojos atsiliko 25 min. Prancūzijai priklausančioje Gvadelupoje vykstančių 67-ųjų daugiadienių dviračių lenktynių „Tour de la Guadeloupe“ (UCI II kategorija) pirmame etape lietuvis Žydrūnas Savickas („Bourg-en-Bresse AC“) finišavo trečias ir pelnė vieną pasaulio reitingo tašką. Nugalėjo ispanas Julio Alberto Amores („Inteja Dominican CT“). Jis 167 km nuvažiavo per 3 val. 51 min. 44 sek. Antras finišavo prancūzas Etienne Tortelier („La Defense“, +2 sek.). Ž. Savickas nuo nugalėtojo atsiliko 11 sek. Antro etapo antroje dalyje – 100 km grupinėse lenktynėse – Ž. Savickas finišavo 11-as. Nugalėjo prancūzas Theo Vimpere („Immo Nicolas Roux“) – 2 val. 27 min. 34 sek. Lietuvis nuo jo atsiliko 1 min. 36 sek. Antro etapo antroje dalyje – 6,89 km pavienio starto lenktynėse – Ž. Savickas buvo 18-as. Nugalėjo venesualietis Juan Murillo („Gwada Biker 118“) – 18 min. 30 sek. Lietuvis jam pralaimėjo 2 min. 2 sek. Bendroje įskaitoje pirmauja prancūzas Sebastien Fournet („Immo Nicolas Roux“). Ž. Savickas užima septintą vietą. Jis nuo lyderio atsilieka 1 min. 20 sek. Iš 141-o lenktynes pradėjusio dviratininko klasifikuoti 127-i. Devynių etapų lenktynės baigsis sekmadienį.