„Kalbame apie kamuolį, kuriuo bus žaidžiama pirmosiose rungtynėse“, – Baikonuro kosmodrome Kazachstane antradienį sakė Rusijos kosmonautas Olegas Artemjevas. O. Artemjevas ir du JAV astronautai trečiadienio vakarą pradės misiją į Tarptautinę kosminę stotį ISS, skriejančią maždaug 400 km virš Žemės. Gegužę kitas Rusijos kosmonautas Antonas Škaplerovas sugrąžins kamuolį į Žemę. Pirmosiose pasaulio futbolo čempionato rungtynėse Maskvoje birželio 14 dieną susitiks pirmenybių šeimininkė Rusija ir Saudo Arabija. Planetos čempionatas, vyksiantis 11 Rusijos miestų, tęsis iki liepos 15 dienos.