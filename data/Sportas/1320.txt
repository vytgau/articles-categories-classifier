Rungtynes Marijampolės komandoje pradėjo Ivanas Kardumas, Andro Švrljuga, Semiras Kerla, Aleksandaras Živanovičius, Vaidas Slavickas, Povilas Leimonas, Alassane N’Diaye, Gersonas Acevedo, Robertas Vėževičius, Julius Kasparavičius ir Karolis Laukžemis, o antrajame kėlinyje kėlinyje į aikštę žengė Josipas Tadičius, Algis Jankauskas, Giedrius Matulevičius, Rigino Cicilia, komandos naujokas Marko Iharošas ir Sergejus Amirzianas. Rungtynės buvo lygiaverčių varžovų dvikova, o „Sūduva“ geriausią progą pasižymėti turėjo 35 min., kai kamuolį iš varžovų baudos aikštelėje perėmęs K. Laukžemis pataikė į virpstą. Lemtinga tapo 80 minutė, kai Čekijos klubas pelnė teisę atlikti baudos smūgį iš 18 metrų atstumo ir pasiuntė kamuolį į vartus. Paskutines rungtynes Turkijoje „Sūduva“ žais vasario 9-ąją su Plovdivo „Lokomotiv“ (Bulgarija).