37-erių metų brazilą į Čečėniją pasikvietė vietos „Achmat“ klubo vadovai. Liepos 16-ąją vyksiančios Gronzo klubo rungtynės su Permės „Amkar“ bus pirmosios, kai vietos komanda vadinsis nauju vardu. Nuo 1958-ųjų pajėgiausias Grozno futbolo klubas vadinosi „Terek“, tačiau po praėjusių pirmenybių pavadinimą nuspręsta pakeisti. Ronaldinho – 2002-ųjų pasaulio futbolo čempionas, du kartus išrinktas geriausiu planetos futbolininku. Sėkmingiausius savo profesionalo karjeros metus jis praleido Europoje, atstovaudamas „Barcelona“ klubui, su kuriuo 2006-aisiais laimėjo UEFA Čempionų lygą. Grozno futbolo klubas praėjusiame Rusijos čempionate užėmė aukštą 5-ąją vietą.