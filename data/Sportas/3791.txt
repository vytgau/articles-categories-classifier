Pranešama, kad savaitgalį startuosiančio Ispanijos futbolo čempionato pradėti negalės viena ryškiausių „Barcelonos“ žvaigždžių, 30-metis puolėjas Luisas Suarezas. Atsakomosiose Supertaurės rungtynėse urugvajietis skundėsi smarkiais dešiniojo kelio skausmais. Po mačo atlikus medicininius tyrimus paaiškėjo, kad dėl kelio sąnario kapsulės įtrūkimo jis negalės žaisti 4-5 savaites. L. Suarezas tikrai praleis dvejas Ispanijos čempionato rungtynes su Sevilijos „Real Betis“ ir „Alaves“, taip pat negalės padėti Urugvajaus rinktinei pasaulio čempionato atrankos rungtynėse su Argentina ir Paragvajumi. „Barcelona“ pirmas rungtynes namuose Madrido futbolininkams pralaimėjo 1:3, o atsakomąsias šalies sostinėje – 0:2.