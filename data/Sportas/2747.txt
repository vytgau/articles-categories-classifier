Su viena pergale ir dviem pralaimėjimais 26-erių metų S. Halep grupėje užėmė ketvirtą vietą ir nepateko į pusfinalį. Už pusfinalio borto liko ir E. Svitolina (3 vieta, 1 pergalė/2 pralaimėjimai). „Raudonojoje“ grupėje pirmąsias dvi vietas užėmė bei į pusfinalį pateko po dvi pergales iškovojusios 27-erių metų danė Caroline Wozniacki (6) bei 24-erių metų prancūzė Caroline Garcia (8). Pusfinalyje K. Vozniaki žais su 37-erių metų amerikiete Venus Williams (5), o K. Garsija – su čeke Karolina Pliškova (3). WTA čempionate dalyvauja aštuonios geriausios sezono žaidėjos, suskirstytos į dvi grupes. Varžybų prizų fondą sudaro 7 mln. JAV dolerių.