B. Agarval 2013 metais kartu su dar 1500 klientų investavo pinigus į elitinį gyvenamųjų namų kompleksą Gurgaone, kurį buvo žadama užbaigti iki 2016 metų. Bet objektas iki šiol dar nė nepradėtas statyti. M. Šarapova buvo projekto reklamos veidas ir žadėjo, kad komplekso teritorijoje bus teniso mokykla ir sportinių drabužių parduotuvė. „M. Šarapova ne tik aktyviai skatino apgaulingą kaltinamųjų veiklą, bet ir rėmė projektą plačiosios visuomenės akyse ir todėl yra šio nusikalstamo sąmokslo dalyvės“, – sakoma 44 metų B. Agarval pareiškime. Teismas nusprendė, kad policija turi pradėti tirti šią bylą. M. Šarapova yra laimėjusi 36-is Moterų teniso asociacijos (WTA) turnyrus, o 2012 metais Londono olimpinėse žaidynėse iškovojo sidabro medalį.