Vokietijoje „Hoffenheim“ ekipa namuose priėmė Anglijos „Premier“ lygoje praėjusiame sezone 4-tą vietą užėmusį „Liverpool“ klubą. 12 min. Andrej Kramaričius galėjo „Hoffenheim“ išvesti į priekį, tačiau labai nevykusiai smūgiavo nuo 11 m žymos, vartininkas Simonas Mignoletas lengvai atmušė kamuolį. „Liverpool“ antrojo kėlinio antroje pusėje galėjo jaustis ypač komfortabiliai: po 18-mečio Trento Alexander-Arnoldo (35 min.) įvarčio pirmavo 1:0, o nuo 74 min. turėjo dviejų įvarčių persvarą, nes į savo vartus kamuolį nukreipė Haavardas Nordtveitas (2:0). Tačiau vokiečių viltis gaivino po keitimo aikštėje pasirodžiusio Marko Utho įvartis (87 min.) – 1:2.  Nikosijos APOEL namuose priėmė Prahos „Slavia“. Ypač ankstyvi du įvarčiai leis į Čekiją keliauti turint apčiuopiamą pranašumą. Aikštės šeimininkų gretose pasižymėjo Igoris de Camargo (2 min.) ir Efstathios Aloneftis (10 min.). Lisabonos „Sporting“ savo aikštėje be įvarčių išsiskyrė su FCSB ekipa (Rumunija). Šveicarijoje atrodė, kad mačas taip pat baigsis be įvarčių, tačiau per teisėjo pridėtą laiką Maskvos CSKA sulaukė tikros dovanėlės. „Young Boys“ gynėjas Kasimas Nuhu kamuolį nepavojingoje situacijoje apmaudžiai galva permetė per išbėgusį vartininką ir nukreipė į savo vartus. Taip Maskvos CSKA aikštę paliko iškovojusi svarbią pergalę išvykoje. Young Boys 0-1 CSKA Moscú. Los rusos ganaron con este autogol de Kasim Nuhu, la madre que me parió 😂😂😂 pic.twitter.com/Txv4Tu6aKG— Juanito Rsg (@JuanitoRsg) August 15, 2017  Anksčiausiai mačas baigėsi Azerbaidžane, kur Agdamo FK „Qarabag“1:0 (1:0) palaužė svečius iš FC „Koebenhavn“ (Danija) ekipą. Pergalę lėmė 25 min. pelnytas Mahiro Madatovo įvartis. Tad FC „Koebenhavn“ Azerbaidžaną paliko su mintimis apie revanšą Danijoje. Atsakomosios dvikovos vyks rugpjūčio 23 d. Visi rezultatai Agdamo FK „Qarabag“ 1 - 0 FC „Koebenhavn“ 25 min. [1:0] Mahiras Madatovas  Nikosijos APOEL (Kipras) 2 – 0 Prahos „Slavia“ (Čekija) 2 min. [1:0] Igor de Camargo 10 min. [2:0] Efstathios Aloneftis  „Hoffenheim“ (Vokietija) 1 – 2 „Liverpool“ (Anglija) 35 min. [0:1] Trent Alexander-Arnold 74 min. [0:2] Haavard Nordtveit 87 min. [1:2] Markas Uthas  Lisabonos „Sporting CP“ (Portugalija) 0 – 0 Bukarešto „Steaua“ (Rumunija) „Young Boys“ (Šveicarija) 0 – 1 Maskvos CSKA (Rusija) 90 min. [0:1] Kasimas Nuhu (į savo vartus) 