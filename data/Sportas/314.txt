Antrą vietą užėmė vokiečiai Simone Segatori ir Annette Sudol, gavę 189,05 balo, o bronzos medalius laimėjo Bjornas Bitschas ir Ashli Williamson iš Danijos su 186,85 balo. Finale taip pat šoko Lenkijos ir Rusijos atstovai. Varžybose dalyvavo 22 poros.  Greta pasaulio taurės varžybų vyko ir WDSF reitingo varžybos, kuriose, „International Open“ kategorijos suaugusiųjų Lotynų Amerikos šokių grupėje, Jokūbas Venckus ir Miglė Klupšaitė (Vilniaus „Ratuto“) laimėjo sidabro medalius. #champions #number #one #nr.1 #gold #top #best #venckusklupsaite A post shared by Jokubas Venckus (@jokubasw) on Mar 20, 2018 at 11:59am PDT Grupėje geriausiai pasirodė Konstantinas Gorodilovas ir Dominika Bergmannova iš Estijos, o trečią vietą užėmė rusai Mstislavas Kazakovas ir Alena Kazakova. Grupėje varžėsi 91 pora. E. Degutis ir V. M. Petruna – pasaulio čempionato finalininkai Šeštadienį Rusijos sostinėje Maskvoje vyko WDSF jaunimo iki 21 m. 10-ies šokių grupės pasaulio čempionatas, kuriame Lietuvos šokėjai Einoras Degutis ir Valery Mishel Petruna (Gargždų „Rolina“) pateko į finalą ir užėmė penktą vietą. Grupės čempionais tapo rusai Semenas Kržanovskis ir Elizaveta Lykhina, antrą vietą užėmė kiti Rusijos atstovai Olegas Čženas ir Alina Agejeva, o trečia vieta atiteko Glebui Bannikovui ir Mariai Smirnovai, taip pat iš Rusijos. Čempionate dalyvavo 70 porų. Tarptautinės varžybos Palangoje Dar vienos WDSF reitingo varžybos savaitgalį vyko Palangoje. Jose Lietuvos šokėjų poros tapo prizininkėmis ir finalininkėmis. Jaunimo standartinių šokių grupėje Tomas Paulius ir Paulina Gerčaitė (Kauno „Sūkurys“) laimėjo sidabro medalius, Deimantas Murauskas ir Kamilė Dunskytė (Šiaulių „Šypsena“) užėmė ketvirtą, o Rytis Dzemyda ir Kornelija Dobrovolskytė (Kauno „Sūkurys“) šeštą vietą. Grupės nugalėtojais tapo Danielius Buonarrivo ir Anastasia Martynova iš Italijos, o trečią vietą užėmė estai Karmo Viherpuu ir Madleen Kristen Alasi. Grupėje varžėsi 14 porų. Jaunimo Lotynų Amerikos šokių grupėje Augustinas Trinkus ir Neda Elena Šalugaitė (Vilniaus „Kandela“) laimėjo bronzos medalius, o Arnas Rimkevičius ir Agnė Abromavičiūtė (Šiaulių „Šypsena“) užėmė penktą vietą. Geriausiai šioje grupėje pasirodė Leonards Petkevics ir Polina Tsepilova iš Latvijos, o antrą vietą užėmė baltarusiai Arsenijus Šastakovas ir Marija Sabanskaja. Varžybose dalyvavo 19 porų.