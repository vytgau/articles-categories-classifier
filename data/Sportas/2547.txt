Intrigos kupiname mače Švedijos futbolininkai savų žiūrovų akivaizdoje 1:0 pranoko Italijos rinktinę. Vienintelį ir pergalingą įvartį Jakobas Johanssonas. Verta pažymėti, kad tik po keitimo ant vejos pasirodęs saugas prieš pasižymėdamas buvo sužaidęs vos keturias minutes. Atsakomosios rungtynės, po kurių paaiškėjo kelialapio į Rusiją savininkas, lapkričio 13-ąją bus žaidžiamos Italijoje. Tuo metu Afrikoje paaiškėjo jau trečioji planetos pirmenybių dalyvė. Prie Nigerijos ir Egipto prisijungė Senegalo komanda, svečiuose 2:0 įveikusi Pietų Afrikos rinktinę ir užsitikrinusi pirmąją vietą trečiojo atrankos etapo B grupėje. Pirmąjį įvartį 12-ą minutę pelnė Diafra Sakho, o antrąjį 38-ąją į savus vartus pasiuntė Thamsanqa Mkhize. Šiuo metu jau yra aiškios jau 24 iš 32 pasaulio futbolo čempionato dalyvių. Tai – Rusija, Brazilija, Iranas, Japonija, Meksika, Belgija, Pietų Korėja, Saudo Arabija, Kosta Rika, Vokietija, Anglija, Ispanija, Nigerija, Lenkija, Egiptas, Islandija, Serbija, Prancūzija, Portugalija, Argentina, Kolumbija, Urugvajus, Panama ir ką tik prie šio sąrašo prisijungęs Senegalas. #WorldCup team 24, confirmed 💪 See you in Russia, 🇸🇳@FootballSenegal! 👋 pic.twitter.com/DYJuL3fSzS— FIFA World Cup (@FIFAWorldCup) November 10, 2017 