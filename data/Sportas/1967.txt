LKKF specialistų komisija nominavo devynias moteris ir aštuonis vyrus, kurie tapo prizininkais 2017-aisiais vykusiose Europos ir pasaulio pirmenybėse bei KWU planetos čempionate. Specialistų nuomonė nulems 60 proc. galutinių rinkimų rezultatų, o likusius 40 proc. sudarys sporto mėgėjų balsai, atiduoti DELFI portale. Balsuoti už savo favoritus bus galima iki sausio 2 d. Rinkimų nugalėtojai bus apdovanoti sausio 5 d. Vilniuje vyksiančio LKKF šventinio vakaro metu. Tarp vyrų į geriausio 2016 metų Lietuvos kiokušin karatė kovotojo titulą pretenduoja Eventas Gužauskas, Valdemaras Gudauskas, Edgardas Sečinskis, Andrius Miseckas, Lukas Kubilius, Kęstutis Radvila, Vytautas Cėpla ir Justinas Kvietka. Geriausia šalies kovotoja gali tapti Inga Mikštaitė, Gabija Gudeliauskaitė, Rita Pivoriūnaitė, Diana Balsytė, Rūta Brazdžionytė, Erika Žeburtovič, Diana Mačiūtė, Daiva Kriščiūnienė arba Monika Ryžkovaitė. Praėjusiais metais geriausiais rinkimus laimėjo I. Mikštaitė ir E. Gužauskas. 