Mačas truko 68 min. 27-erių metų R. Berankis, kuris pasaulio reitinge užima 106-ąją vietą, nepadarė nei vienos dvigubos klaidos, o jo varžovas taip suklydo du sykius. Po antrųjų padavimų R. Berankis laimėjo 71 proc. galimų taškų (10/14), o po pirmųjų – 69 proc. (20/29). Antrajame atrankos rate R. Berankis žais su 19-mečiu norvegu Casperu Ruudu (196). 2016 metais Daviso taurės turnyro mače tarp Lietuvos ir Norvegijos rinktinių R. Berankis C. Ruudą nugalėjo 6:2, 6:1, 6:4. Patekdamas į antrąjį atrankos ratą, R. Berankis užsitikrino 8 ATP reitingo taškus ir 4650 JAV dolerių premiją. Prestižinio turnyro JAV prizų fondą sudaro beveik 8 mln. JAV dolerių.