Finale sekmadienį 26-erių metų Grigoras Dimitrovas (6-oji pasaulio raketė) 7:5, 4:6, 6:3 nugalėjo bendraamžį belgą David Goffiną (8-oji pasaulio raketė) ir iškovojo trofėjų. Susitikimas truko 2 val. 30 min. Abu tenisininkai šio turnyro finale žaidė pirmąjį kartą. Turnyre visas penkias pergales iškovojęs G. Dimitrovas pelnė 1500 ATP reitingo taškų ir 2,345 mln. JAV dolerių. Turnyro, kuriame dalyvavo aštuoni geriausi sezono žaidėjai, prizų fondą sudarė 8 mln. JAV dolerių. 