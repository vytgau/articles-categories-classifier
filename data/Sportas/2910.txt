Įtempčiausia kova vyko Braitone, kur Liverpulio „Everton“ ekipą nuo pralaimėjimo išgelbėjo tik 90-ąją minutę 11 metrų baudinį realizavusio Wayne‘o Rooney įvartis, leidęs su „Brighton“ sužaisti 1:1. Abu šie klubai po 8 turų yra surinkę 8 taškus ir turnyrinėje lentelėje su dar keliomis ekipomis dalinasi tryliktąją-septynioliktąją vietas. Nugalėtojai nepaaiškėjo ir „Southampton“ bei „Newcastle United“ akistatoje. Ten buvo užfiksuotos kovingos lygiosios 2:2. Galutinį rezultatą Sautamptone taip pat nulėmė 11 metrų baudinys, kurį 75-ąją minutę realizavo ir rezultatą išlygino šeimininkų puolėjas Manolo Gabbiadini. „Southampton“ futbolininkai su 9 taškais turnyrinėje lentelėje yra dešimti, o „Newcastle United“ su 11 taškų užima devintąją poziciją. Rezultatai: „Brighton“ 1 – 1 Liverpulio „Everton“ „Southampton“ 2 – 2 „Newcastle United“ Vokietijoje po tašką pasidalino kol kas itin nuviliančiai atrodančios Leverkuzeno „Bayer“ ir „Wolfsburg“ vienuolikės, čempionate šiuo metu užimančios atitinkamai dvyliktąją ir keturioliktąją vietas. Antroje turnyrinės lentelės pusėje esančios tituluotos komandos Leverkuzene sužaidė 2:2. Šeimininkams įvarčius mušė Larsas Benderis ir Lucas Alario, o svečiams – Divockas Origi ir Jakubas Blaščikovskis.  Turnyrinės lentelės dugne lieka ir dar vienas tituluotas klubas – Bremeno „Werder“. Jis sekmadienį namuose 0:2 neprilygo Monchengladbacho „Borussia“ komandai, kuriai įvarčius pelnė Larsas Stindlas ir Jannikas Vestergaardas. „Werder“ su 4 taškais Vokietijoje užima priešpaskutinę septynioliktąją vietą, o Monchengladbacho klubas pergalės dėka su 14 taškų pakilo į penktąją poziciją.  Leverkuzeno „Bayer“ 2 – 2 „Wolfsburg“ Bremeno „Werder“ 0 – 2 Monchengladbacho „Borussia“