Bent laikinai iš penktos vietos į ketvirtą pakilęs „Tottenham Hotspur“ (11 taškų) išvykoje palaužė turnyro lentelės dugne kol kas murksantį „West Ham“ (18 vieta, 4 taškai). Mačas svečiams prasidėjo kaip iš natų: pirmame kėlinyje vieną po kito du įvarčius pelnė dusyk iš eilės rezultatviausiu „Premier“ lygos futbolininku tapęs puolėjas Harry Kane'as. Po pertraukos dar vieną taiklų smūgį pridėjo Christianas Eriksenas, bet tai nebuvo pabaiga. „West Ham“ viltis pakurstė 65 min. pasižymėjo Javieras Hernandezas, o atvirą ugnį 87 min. užkūrė Cheikhou Kouyate. Be to, užbaigti rungtynes Mauricio Pochettino auklėtiniams teko be iš aikštės už antrą įspėjimą išvaryto gynėjo Serge'o Aurier, o teisėjas pridėjo net 7 minutes. Vis dėlto rezultatas daugiau nebepakito.  Lengvo pasivaikščiojimo šeštadienį neturėjo ir antroje vietoje žengiantis „Manchester United“ (15 taškų). Jose Mourinho auklėtiniai svečiuose po vienintelio naujoko Romelu Lukaku įvarčio 20-ą min. išplėšė minimalią pergalę 1:0 prieš „Southampton“ (11 vieta, 8 taškai). Dvikovos pabaigoje pernelyg energingai su arbitrais diskutavęs J. Mourinho buvo pašalintas iš techninės zonos. Tuo metu lyderiai „Manchester City“ ir nugalėtojo titulą ginantys Londono „Chelsea“ triuškino varžovus. Pepo Guardiolos ekipa namuose antroje rungtynių dalyje nepasigailėjo autsaiderių iš sostinės „Crystal Palace“, laimėdama 5:0. Du įvarčius pelnė Raheemas Sterlingas. 16 taškų turintys „Manchester City“ turnyro lentelės viršūnėje dėl geresnio įvarčių santykio toliau lenkia savo kaimynus iš Mančesterio. Antonio Conte auklėtiniai išvykoje 4:0 suvarpė „Stoke City“ gynybą. „Hat-trick'ą“ surinko naujokas Alvaro Morata. „Chelsea“ (13 taškų) žengia treti.  Šeštadienio „Premier“ lygos VI turo susitikimai: „West Ham United“ 2 – 3 „Tottenham Hotspur“ 34' [0 – 1] Harry Kane'as 38' [0 – 2] Harry Kane'as 60' [0 – 3] Christianas Eriksenas 65' [1 – 3] Javieras Hernandezas 87' [2 – 3] Cheikhou Kouyate 70' pašalintas Serge'as Aurier („Tottenham“) „Burnley“ 0 – 0 „Huddersfield Town“ „Everton“ 2 – 1 „AFC Bournemouth“ 49' [0 – 1] Joshua Kingas 77' [1 – 1] Baye Oumaras Niasse 82' [2 – 1] Baye Oumaras Niasse „Manchester City“ 5 – 0 „Crystal Palace“ 44' [1 – 0] Leroy Sane 51' [2 – 0] Raheemas Sterlingas 59' [3 – 0] Raheemas Sterlingas 79' [4 – 0] Sergio Aguero 89' [5 – 0] Fabianas Delphas  „Southampton“ 0 – 1 „Manchester United“ 20' [0 – 1] Romelu Lukaku  „Stoke City“ 0 – 4 „Chelsea“ 2' [0 - 1] Alvaro Morata 30' [0 - 2] Pedro 78' [0 – 3] Alvaro Morata 82' [0 – 4] Alvaro Morata „Swansea City“ 1 – 2 „Watford“ 13' [0 – 1] Andre Gray 56' [1 – 1] Tammy Abrahamas 90' [1 – 2] Richarlisonas „Leicester City“ – „Liverpool“ 15' [0 – 1] Mohamedas Salah 23' [0 – 2] Philippe'as Coutinho 45' [1 – 2] Shinji Okazaki 68' [1 – 3] Jordanas Hendersonas 69' [2 – 3] Jamie Vardy 73' Jamie Vardy („Leicester“) nerealizavo 11 m