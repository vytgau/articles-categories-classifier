U. Baskutytė tenisą atrado būdama aštuonerių. „Buvau antroje klasėje. Vienu metu pradėjau lankyti ir stalo, ir lauko tenisą. Tačiau stalo teniso treneris mane netrukus pastebėjo, ėmėm daugiau dirbti, laimėjau Kauno miesto, vėliau ir šalies turnyrus. Taip ir įsitraukiau“, – sportinės karjeros pradžią prisimena pašnekovė. „Stalo tenise labai svarbus gebėjimas susikaupti ir, kaip kiekviename sporte, noras dirbti. Visas kitas savybes, manau, galima išugdyti“, – įsitikinusi sportininkė. Įsimintiniausi pirmi laimėjimai Tarptautinėse varžybose U. Baskutytė gina Lietuvos garbę, o klubinėse dažniausiai atstovavo Vokietijos komandas. „5 metus žaidžiau Vokietijoje, dabar žaidžiu Lenkijoje. Kitą sezoną vėl turėčiau grįžti į Vokietiją“, – pasakoja atletė, kuri prisipažįsta – pagal žaidimo stilių jai labiausiai patinka ir arčiausiai širdies yra Vokietijos stalo tenisininkai. Jos teigimu, stalo tenise svarbesni puolamieji nei gynybiniai veiksmai – geriausių žaidėjų sąrašuose vyrauja puolantį, o ne gynybinį stilių propaguojantys sportininkai. Tenisininkė grumiasi tiek dvejetų, tiek asmeninėse stalo teniso varžybose – tiek viena, tiek kita rungtis jai patinka. Tiesa, žaisdama dvejetais, ji dažniausiai kovoja už Lietuvos rinktinę, o daugiausia asmeninių varžybų sužaidžia klubinėse varžybose. „Įsimintiniausia pergalė? Kai pirmą kartą Lietuvos čempionato asmeninėse varžybose iškovojau trečią vietą, po to, kai tapome šalies dvejetų čempionėmis ir kai laimėjau „Top 12“ turnyrą“, – TV laidoje prisimena U. Baskutytė. Dabar sportininkė ruošiasi Lietuvos rinktinės kvalifikacinėms varžyboms su Izraelio komanda, o balandžio pabaigoje vyks į Švediją, kur organizuojamas pasaulio čempionatas. Parduotuvės krepšių krepšinis Ne kartą stalo teniso bei kvadrato varžybose mokyklą „Lietuvos mokyklų žaidynėse“ atstovavusi U. Baskutytė jaunuosius sportininkus pirmiausia ragino nepaliauti sportuoti bei neapleisti mokslų. Daugiau apie sportininkės kelią U. Baskutytė pasakos laidoje „Lietuvos mokyklų žaidynės“, kurią šeštadienį 10.30 val. rodys televizijos kanalas TV6. Žiūrovai taip pat galės sužinoti, kaip taisyklingai laikyti stalo teniso raketę, kaip tinkamai smūgiuoti kamuoliuką. Sportininkė taip pat susirungs su laidos vedėju Mindaugu Ponomariovu-Oziu, tik raketę jai teks iškeisti į aplanką. Tiesa, tai nebus vienintelis M. Ponomariovui-Oziui teksiantis iššūkis – jam dar teks susirungti su olimpinės rinktinės nariu, boksininku Tadu Tamašausku. Varžovai susirungs dviejose naujose „Maxima“ iššūkio rungtyse: parduotuvės krepšių krepšinyje bei bėgime su krepšeliais ir durpių maišais. „Lietuvos mokyklų žaidynės“ – masiškiausias sporto renginys Lietuvoje. Jame dalyvauja per 200 tūkst. mokinių iš daugiau nei 1100 Lietuvos mokyklų. Žaidynių programoje net 25 sporto šakos: nuo legendinių estafečių „Drąsūs. Stiprūs. Projekto tikslas – per sportą ugdyti sveiką, atsakingą ir pilietišką jauną žmogų.