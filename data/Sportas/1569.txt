Šeštadienį Liverpulyje vykusiame susitikime tarp vietos „Everton“ ir „West Bromwich Albion“ sužaidus valandą pastarosios ekipos puolėjas Salomonas Rondonas mėgino mušti kamuolį į vartus, tačiau stipriai spyrė ne į kamuolį, o į priešais jį išdygusio J. McCarthy koją. Airijos rinktinės narys krito ant žolės, o savo veiksmo galimas pasėkmęs supratęs S. Rondonas iškart pradėjo šaukti teisėjui prašydamas sustabdyti žaidimą. Teisėjas žaidimo nestabdė, todėl venesuelietis pradėjo bėgti link arbitro prašydamas kuo greičiau tai padaryti. Absolute class from Rondon pic.twitter.com/RlUF1X71FQ— Alvin🇩🇰 (@Winksyboii) January 20, 2018  Didelius skausmus kentęs 27-erių J. McCarthy aikštę po kurio laiko paliko ant neštuvų, o tai matydamas S. Rondonas negalėjo suvaldyti emocijų. Sukrėstas 28-erių puolėjas pravirko, o jį nuraminti turėjo komandos draugai. Just after Rondon accidentally kicked McCarthy & broke his leg 😥 pic.twitter.com/d51jNhR3kV— Footy Accumulators (@FootyAccums) January 20, 2018 Po rungtynių, kurios baigėsi lygiosiomis 1-1, pasitvirtino liūdniausios prognozės. J. McCarthy diagnozuotas dvigubas kojos lūžis, todėl jis negalės rungtyniauti apie 9 mėnesius. S. Rondonas airiui pasveikti kuo greičiau palinkėjo ir asmeniškai, ir žinute socialiniame tinkle „Twitter“. Absolutely devastated. Rivalries are forgotten about when a colleague suffers such an unlucky injury. Really hope to see you back playing again soon, @JMcCarthy_16.#GetWellSoonJames pic.twitter.com/pamazH8fCO— Salomón Rondón (@salorondon23) January 20, 2018 Rungtynių vaizdo reportažas: