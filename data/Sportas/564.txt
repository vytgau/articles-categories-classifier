Naktį iš ketvirtadienį į penktadienį Lietuvos laiku 27-erių lietuvis 1:6, 6:4, 6:7 (4:7) pralaimėjo 28-erių metų Moldovos tenisininkui Radu Albotui (93-ioji pasaulio raketė). Mačas truko 2 val. 13 min. R. Berankis, kuris pasaulio reitinge užima 103-iąją vietą, į pagrindines varžybas pateko įveikęs atrankos etapą. Už tai jam atiteko 16 ATP reitingo taškų. Dar 10 taškų lietuvis pelnė dalyvaudamas pirmajame pagrindinių varžybų rate. Turnyro prizų fondą sudaro beveik 8 mln. JAV dolerių.