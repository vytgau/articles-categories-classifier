Mačas truko vos 1 valandą ir 1 minutę. Rezultatas: Ričardas Berankis (Lietuva, ATP-196) – Yen-Hsun Lu (Taivanas, ATP-70) – 3:6, 1:6. Lietuvos tenisininkas pusfinalyje penktadienį turėjo susitikti su savo bendraamžiu rusu Jevgenijumi Donskojumi (108-a pasaulio raketė), tačiau varžovas dėl traumos atsisakė kovoti. Į finalą Kinijoje patekusiam R. Berankiui atiteko 65 ATP reitingo taškai ir 12,7 tūkst. JAV dolerių. Yen-Hsun Lu praeitą savaitę triumfavo ir „Challenger“ turnyre Čengdu. R. Berankis finale siekė devinto titulo „Challenger“ serijos turnyruose karjeroje ir antro šiemet. Turnyro prizų fondą sudaro 150 tūkst. JAV dolerių.