„Mes kovėmės dėl pergalės, todėl keista būtų sakyti, kad mus toks rezultatas tenkina“, – dar neatvėsus emocijoms švedų žiniasklaidai kalbėjo „Trakų“ strategas. Jo mintyse jau atsakomų rungtynių scenarijus, pagal kurį „Trakai“ privalo įmušti. „Vakar (ketvirtadienį – DELFI) mums pritrūko efektyvesnio žaidimo puolant. Iki pertraukos jautėsi nervingumas, o ir pats žaidimas nesiklijavo taip, kaip norėjome. Aišku, reikia pažymėti, kad žaidėme tikrai su gera komanda, kuri ne veltui Švedijoje yra tarp pirmaujančių. Jeigu būtumėme efektyviau sužaidę puolime, į Lietuvą grįžtumėme ne su vienu įmuštu įvarčiu“, – sakė O. Vasilenka, pridurdamas, jog atsakomose rungtynėse jo auklėtiniai žais visai kitokį futbolą. Ваш браузер не поддерживает iframe. „Aš tuo neabejoju. Mes antrame kėlinyje parodėme, kad galime žaisti. Ir privalome žaisti. Atsakomose rungtynėse mes būsime ramesni. Tai padės efektyviau užpulti varžovų vartus ir, svarbiausia, pademonstruoti savo žaidimą“, – kalbėjo „Trakų“ vyriausiasis treneris. Atsakomos „Trakų“ – „Norrkoping“ rungtynės kitą ketvirtadienį (liepos 20-ą dieną) 19.00 val. sostinės LFF stadione. Pigesnius bilietus į rungtynes jau galima įsigyti.