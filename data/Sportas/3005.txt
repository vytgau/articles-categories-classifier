Salerno „Salernitana“ ekipai išnuomuotas vartininkas debiutavo Italijos „Serie B“ pirmenybėse ir jau pirmajame mače tapo didvyriu. Startinėje sudėtyje pasirodęs 20-metis futbolininkas 26-ąją rungtynių minutę atrėmė 11 metrų baudinį. Sausus vartus lietuvis išsaugojo visas 90 minučių. Nors M. Adamonis debiutavo tobulai, „Salernitana“ pergalei to nepakako. 16-ąją vietą turnyrinėje lentelėje po 8 turų užimantis klubas su „Ascoli“ ekipa sužaidė lygiosiomis 0:0. Vasarą naują penkerių metų sutartį su „Lazio“ sudaręs M. Adamonis iš viso atrėmė 5 varžovų į vartų plotą atliktus smūgius.