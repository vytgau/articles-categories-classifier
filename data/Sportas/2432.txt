Dvyliktojo turo centrinę dvikovą laimėjo „AS Roma“ ekipa, triumfavusi šalies sostinės derbyje. Eusebio di Francesco auklėtiniai 2:1 palaužė kitą Romos miesto klubą „Lazio“ bei aplenkė jį turnyrinėje lentelėje. Rungtynių baigtį šeimininkai nulėmė per 4 minutes – 49-ąją minutę 11 metrų baudinį realizavo Diego Perotti, o jau 53-ąją minutę pasižymėjo ir Radja Nainggolanas. Rezultatyviausias „Serie A“ žaidėjas Ciro Immobile 72-ąją minutę realizavo 11 m. baudinį, taip pelnė 15-ąjį savo sezono įvartį ir sugrąžino „Lazio“ į rungtynes, tačiau per likusį laiką svečiai išsigelbėti nebesugebėjo. „AS Roma“ su 30 taškų turnyrinėje lentelėje pakilo į trečiąją vietą, o su 28 taškais likusi „Lazio“ nukrito į penktąją. Čempionate toliau pirmauja galingą puolimą demonstruojantis „Napoli“ klubas, kuris namuose 2:1 įveikė „AC Milan“ futbolininkus. Pergalę šeimininkams padovanojo tikslųs Lorenzo Insigne ir Piotro Zielinski smūgiai, atitinkamai 33-ąją ir 73-ąją minutėmis. 90-ąją minutę Milano ekipai paguodos įvartį pelnė Alessio Romagnoli. „Serie A“ Rezultatai: „AS Roma“ 2 – 1 „Lazio“ „Napoli“ 2 – 1 „AC Milan“ Turnyrinė lentelė: (vieta, komanda, rungtynės, pergalės, lygiosios, pralaimėjimai, įvarčių santykis, taškai)  Vokietijos pirmenybėse į priekį bėga Miuncheno „Bayern“ klubas, kuris šeštadienį namuose 3:0 pervažiavo „Augsburg“. Pirmąjį įvartį nugalėtojams pelnė Arturo Vidalis, o dar du pridėjo puikią formą demonstruojantis Robertas Lewandowskis, šį sezoną visuose turnyruose pasižymėjęs jau 22 kartus.  Antrąją vietą čempionate užimantis „Leipzig“ klubas išvykoje 2:2 sužaidė su Leverkuzeno „Bayer“, todėl „Bayern“ atotrūkis nuo persekiotojų išaugo iki 6 taškų.  „Bundeslyga“ „Mainz“ 1 – 0 „Koln“ „Bayer“ 2 – 2 „Leipzig“ „Bayern“ 3 – 0 „Augsburg“ „Hoffenheim“ 1 – 1 „Eintracht“ „Wolfsburg“ 3 – 1 „Freiburg“ „Hertha“ 2 – 4 „Monchengladbach“ Turnyrinė lentelė: (vieta, komanda, rungtynės, pergalės, lygiosios, pralaimėjimai, įvarčių santykis, taškai)