Incidentas vyko vėlai vakare po rungtynių, vienoje iš degalinių. Ukrainiečių ultros užpuolė ten sustojusius graikus ir juos „pamokė“. „Įsiminkime du dalykus. Jei atvykai į rungtynes su savo klubo spalvomis ir plakatais, turi mokėti už juos pakovoti. Jei palaikai Putiną (Rusijos prezidentas Vladimiras Putinas – DELFI) ir atvyksti į Ukrainą, tai garantuotai gausi į snukį“, – „Facebook“ paskyroje „Ultras Hearts“ rašo ultrų bendruomenės atstovai. Incidento vaizdo įrašą galima pasižiūrėti ČIA. Jie paviešino ir fotografiją plakato, kurį graikų sirgaliai išskleidė per rungtynes. Ten rusiškai ir angliškai parašyta taip: „Putinai, mes su tavimi, atėjo laikas parodyti savo jėgą“.   Pirmasis Europos lygos trečiojo atrankos etapo susitikimas Kijeve baigėsi lygiosiomis 1:1. Atsakomosios rungtynės vyks Salonikuose rugpjūčio 3 dieną.