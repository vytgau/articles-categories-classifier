Rungtynėse pirmaisiais smuikais grojo legionieriai. Kauno komandoje tris įvarčius pelnė Ilja Lašinas, varžovų gretose du kartus pasižymėjo Dmitrijus Beliakovas. Atkaklioje kovoje kauniečiams pirmaujant vienu įvarčiu, svečiai užsidirbo dvi pražangas iš eilės. Iš pradžių už neleistiną stūmimą į bortą pašalinimą iki rungtynių pabaigos užsidirbo Aurelijus Kriščiūnas, o besibaigiant rungtynėms Aleksejus Nikulinas sėdosi 2 minutėms ant prasižengusiųjų suolo. Tokią dovaną kauniečiai pavertė įvarčiu ir šventė jau ketvirtą pergalę iš eilės, ir toliau koja kojon žengiantys su Elektrėnų „Energija“. Kauniečiai į varžovų vartus metė 47 kartus, varžovai atsakė 32 metimais. Kitose trečiadienio mačuose intrigos nebuvo. „Energija“ namuose 7:1 (3:0, 4:0, 0:1) nugalėjo Vilniaus „Geležinį vilką“ ir taip pat iškovojo ketvirtąją pergalę iš eilės. Vilniaus „Hockey Punks“ namuose net 11:3 (4:1, 3:1, 4:1) išliejo susikaupusį pykti ant Rokiškio „Rokiškio“ komandos ir iškovojo pirmąją pergalę sezone. Kitos čempionato rungtynės įvyks šeštadienį Kaune, kur gali įvykti senokai Lietuvoje neregėtas dalykas. Po šio mačo prieš „Rokiškį“, „Kaunas Hockey“ komanda iš pirmosios vietos bent laikinai gali išstumti nenugalimąją „Energiją“. Lietuvos ledo ritulio čempionato turnyro lentelė (vieta, komanda, rungtynės, pergalės, pergalės po baudinių serijos, pralaimėjimai po baudinių serijos, pralaimėjimai, įvarčiai, taškai): 