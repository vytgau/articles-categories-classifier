Rinktinės treneris Edgaras Jankauskas teigė, jog komandai reikės adaptuotis prie pietietiško stiliaus komandos žaidimo braižo: „Mūsų varžovai mėgsta technišką ir kombinacinį futbolą, žaisti daug trumpų perdavimų, ieško spragų vidurio zonoje. Armėnai turi vieną žvaigždę – Henrikhą Mkhitaryaną. Galima sakyti, kad visas žaidimas grindžiamas per jį. Tai tikrai įdomi komanda ir bus puiki proga įrodyti, kad mes galime žaisti prieš tokio stiliaus, pietietišką, komandą“. Specialistas pabrėžė, kad svarbus darbas buvo ir už aikštės ribų, kur reikėjo atstatyti rinktinės kovos dvasią. „Mums reikėjo atstatyti savo žaidėjus ir išvesti juos iš šoko būsenos. Pagrindinį darbą mes atlikome Gruzijoje, nes Armėnijoje turėjome tik 2 dienas ir jos buvo skirtos atstatymui, rungtynių peržiūrai ir analizei. Mes privalome reabilituotis prieš save ir parodyti kitą veidą“, – tikino E. Jankauskas. Buvęs futbolininkas E. Jankauskas sakė, kad nacionalinės komandos žaidėjai turi suprasti, kad aukštame lygyje labai daug lemia mažos detalės: „Po rungtynių su Gruzija mes turime faktus, kurie padės žaidėjams suprasti, kokie svarbūs yra susitarimai ir tos detalės, kurias mes akcentuojame prieš rungtynes“. Išsamus paskutinės treniruotės reportažas: 