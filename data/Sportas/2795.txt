Sekmadienį, spalio 22 dieną, Alikantėje prasidėjo prestižinės jachtų lenktynės „Volvo Ocean Race“. Įspūdingą reginį dovanojo du varžybų dalyviai – „Turn the Tide on Plastic“ ir „Team Hun Sung Kai/Scallywag“ komandos, kurios besivaržydamos praplaukė visai šalia žiūrovų laivų. „Turn the Tide on Plastic“ jachta pro vieną laivą praplaukė mažiau nei metro atstumu. Jachtų lenktynės vyks 11 etapų, paskutinis planuojamas 2018 metų birželį. Jų metu bus aplankyti tokie uostai kaip Honkongas, Melburnas, Guangžu ir Oklandas.