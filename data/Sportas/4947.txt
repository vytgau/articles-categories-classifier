Žemiausiai reitinguota, trečioje pagal pajėgumą šalies lygoje (II) žaidžianti Vilniaus „Panerio“ komanda namuose susitiks su taurės varžybų nugalėtoju Vilniaus „Žalgiriu“. Vienintelės burtų traukime dalyvavusios pirmos lygos ekipos „Panevėžys“ ir Vilniaus „Vytis“ surems ginklus tarpusavyje Panevėžyje. Intriguojanti kova laukia tarp dviejų klubų, kurie kovoja dėl A lygos medalių. Marijampolės „Sūduva“ egzaminuos „Trakų“ klubą. Kitoje A lygos komandų dvikovoje „Jonava“ priims Kauno „Stumbrą“. Ketvirtfinalio dvikovos bus žaidžiamos rugpjūčio 26-27 dienomis. Rungtynių laikai bus patikslinti vėliau. LFF taurės turnyro ketvirtfinalio poros: „Panerys“ (II) – Vilniaus „Žalgiris“ (A); „Panevėžys“ (I) – Vilniaus „Vytis“ (I); Marijampolės „Sūduva“ – Trakai“ (A); „Jonava“ (A) – Kauno „Stumbras“ (A).