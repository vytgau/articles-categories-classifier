Moterų varžybose nedalyvavo olimpinė čempionė Laura Asadauskaitė-Zadneprovskienė, tačiau konkurencija vis tiek buvo labai didelė, nes iš visų dalyvių akivaizdžiai meistriškumo išsiskyrė keturios merginos - Ieva Serapinaitė, Lina Batulevičiūtė, Aurelija Tamašauskaitė ir G. Venčkauskaitė-Juškienė. Jodamos jos visos surinko po maksimaliai įmanomus 300 taškų, o fechtavimosi ir plaukimo rungtyse dominavo I. Serapinaitė. Fechtuodamasi ji laimėjo 24 kovas iš 34 ir pelnė 250 taškų. Antrąją vietą rungtyje pasidalino L. Batulevičiūtė ir jaunoji Monika Rėkutė, laimėjusios po 21 kovą ir uždirbusios po 232 taškus. G. Venčkauskaitė-Juškienė liko ketvirta (15/19; 196 taškai), o pentąją –Elžbieta Guoda Adomaitytė (13/21; 184), o A. Tamašauskaitė turėjo tenkintas 6-ąja pozicija (11/23; 172). Plaukdama I. Serapinaitė distanciją įveikė per 2 min. 12,65 sek. (285 taškai) ir visas konkurentes taip pat paliko tolikai už nugaros. G. Venčkauskaitė-Juškienė už antrąją vietą rungtyje (2 min. 17,85 sek.) pelnė 275 taškus, L. Batulevičiūtė už 4-ąją (2 min. 26,26 sek.) – 258, o A. Tamašauskaitė už 7-ąją (2 min. 29,52 sek.) – 251. Tai reiškė, kad paskutiniąją – kombinuotą bėgimo ir šaudymo – rungtį I. Serapinaitė pradės turėdama net 45 sek. pranašumą prieš antrąją vietą tuo metu užėmusią L. Batulevičiūtę ir net 1 min. 4 sek. – prieš G. Venčkauskaitę-Juškienę. A. Tamašauskaitė nuo lyderės po 3 rungčių atsiliko 1 min. 52 sek. ir galimybių kovoti dėl čempionės titulo jau neturėjo. Bėgdama ir šaudydama G. Venčkauskaitė-Juškienė įrodė, kad ne veltui ši rungtis yra jos stipriausioji. Kaunietė distancijos viduryje pasivijo L. Batulevičiūtę, o bėgant paskutiniuosius 800 metrų aplenkė ir I. Serapinaitę. G. Venčkauskaitė-Juškienė bėgdama ir šaudydama sugaišo 11 min. 48 sek. (592 taškai) ir tai buvo geriausias rezultatas rungtyje. Vos sekunde nuo jos atsiliko A. Tamašauskaitė (11 min. 49 sek.; 591), trečia rungtyje buvo L. Batulevičiūtė (12 min. 33 sek.; 547), ketvirta – I. Serapinaitė (12 min. 57 sek.; 523). Lietuvos čempione tapusi G. Venčkauskaitė-Juškienė finale iš viso surinko 1363 taškus, antrąją vietą užėmusi I. Serapinaitė – 1358, trečia finišavusi L. Batulevičiūtė – 1337, o ketvirta likusi A. Tamašauskaitė – 1314. Vyrų varžybose didesnės intrigos nebuvo, jose gana tvirtai visą laiką pirmavo D. Vaivada, kuriam iššūkį bandė mesti Gytis Gudlevičius ir Lukas Kontrimavičius. Pajėgiausias Lietuvos penkiakovininkas Justinas Kinderis šiuo metu yra Korėjoje ir darbuojasi olimpinių žaidynių organizatorių komandoje. Jojimo rungtyje D. Vaivada ir G. Gudlevičius surinko po 300 taškų, o L. Kontrimavičius - 279. Fechtavimosi rungtyje geriausiai pasirodė baltarusis Aleksejus Chursas, laimėjęs 25 kovas iš 34 ir pelnęs 256 taškus. L. Kontrimavičius rungtyje buvo antras (24/10; 250), D. Vaivada – trečias (23/11; 244), o G. Gudlevičius – tik 8-as (15/19; 196). Plaukdamas D. Vaivada buvo greičiausias (2 min. 0,49 sek.; 310), G. Gudlevičius finišavo antras (2 min. 2,14 sek.; 306), o L. Kontrimavičius turėjo tenkintis ketvirtąja vieta (2 min. 10 sek.; 289). Po trijų rungčių D. Vaivada lenkė L. Kontrimavičių 36 sek., G. Gudlevičių – net 52 sek. Kaunietis paskutinėje rungtyje distanciją įveikė ketvirtas (12 min. 24 sek.; 556), tačiau be vargo išsaugojo pirmąją vietą. Iš viso finale jis surinko 1410 taškų. Antrąją vietą ir sidabro medalį pelnė G. Gudlevičius, finale sukaupęs 1362 taškus, o trečias liko L. Kontrimavičius – 1331 taškas.