35-erių R. Federeris Vimbldono turnyre triumfavo jau net 8-tą kartą – tai šio turnyro rekordas (2003, 2004, 2005, 2006, 2007, 2009, 2012 ir 2017 metais). Po pergalės šveicaras netvardė emocijų ir braukė džiaugsmo ašaras. Roger Federer is overcome with emotion after winning a record 8th Wimbledon title. 🐐 pic.twitter.com/6CdRv7dMoJ— SportsCenter (@SportsCenter) July 16, 2017  Šveicaras jau yra 19-ą kartų laimėjęs „Didžiojo kirčio“ serijos turnyrus ir yra vyriausias tenisininkas, nugalėjęs Vimbldone. Be to, R. Federeris tapo pirmuoju nuo 1976-ųjų, kuris turnyro čempionu tapo nepralaimėjęs nei vieno seto. Šį rekordą 1976 m. pasiekė legendinis Bjornas Borgas. History is made. At 35 years-of-age, Roger Federer becomes the oldest man in the open era to win the Wimbledon title. #Wimbledon pic.twitter.com/7lQXeO3pw4— Wimbledon Channel (@WimbledonChnl) July 16, 2017 28-erių kroatas Marinas Čiličius finalo metu patyrė kojos traumą ir nebegalėjo pilnavertiškai pasipriešinti vyresniam varžovui. Po šios pergalės R. Federeris ATP reitinge pakils į trečią vietą. Pirmoje vietoje liks Andy Murray, antras ispanas Rafaelis Nadalis. Vimbldono čempionui atiteko ir įspūdinga piniginė premija – 2,2 milijono svarų.  2003 🏆 2004 🏆 2005 🏆 2006 🏆 2007 🏆 2009 🏆 2012 🏆 2017 🏆 The moment @rogerfederer won #Wimbledon title No.8 pic.twitter.com/rMzNNA6M0K— Wimbledon (@Wimbledon) July 16, 2017 Kroatas varžybų pusfinalyje penktadienį įveikė 24-ą pagal pajėgumą 29-erių metų amerikietį Samą Querry (ATP-28) 6:7 (6:8), 6:4, 7:6 (7:3), 7:5 ir pirmą kartą karjeroje iškopė į Vimbldono finalą. Iki šio finalo pastarąjį kartą Vimbldono turnyro finale Kroatijos tenisininkas žaidė tolimais 2001 metais ir tai buvo Goranas Ivanisevičius.