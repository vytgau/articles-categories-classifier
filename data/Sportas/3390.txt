Šiame sezone A. Korsakui Kauno „Stumbro“ sudėtyje tenka susidurti su nemaža konkurencija, tačiau talentingas futbolininkas kiekvienoje treniruotėje įrodinėja, ko yra vertas ir tai nelieka nepastebėta. Svarbiausiose sezono rungtynėse Mariano Barreto lietuvį į aikštę išleido startinėje sudėtyje ir nenusivylė. „Stumbras“ laimėjo rungtynes ir pateko į pusfinalį, savo ruožtu A. Korsakas sužaidė solidžias rungtynes. Prieš keletą dienų jis taip pat rungtyniavo ir Lietuvos U-21 rinktinės startinėje sudėtyje atrankos rungtynėse Danijoje. - Aldai, kaip vertini rungtynes su „Vyčio“ komanda?, – fcstumbras.lt pasiteiravo futbolininko. - Kaip matome iš rezultato, jos buvo labai įtemptos, aikštėje netrūko kovos. Nors ir dominavome, mums nepavyko įmušti ankstyvo įvarčio. Galbūt tuomet viskas būtų susiklostę kitaip. Apibendrinant, varžovai buvo labaigerai pasiruošę šiai akistatai ir numatė tokią eigą. Mums trūko elementarios realizacijos, mes dažnai žaidžiame pirmu numeriu. Negaliu sakyti, kad tai mums sekėsi blogai, nes turėjome išties daug progų, o gynyboje iš esmės su kontratakomis susitvarkėme. - Ar šiose rungtynėse pats jautei išskirtinį komandų užsivedimą? - Tikrai taip, nes tai buvo ne pirmieji etapai, o vienas paskutiniųjų, kurio nugalėtojui atiteks kelialapis į finalą. Tai tikrai labai motyvuoja žaidėjus. Mes niekada anksčiau nebuvome patekę į finalą, o „Vyčiui“ tai turbūt buvo dar didesnis įvykis. Juk silpnesnėse lygose žaidžiančias komandas tai turėtų dar labiau užvesti. Šiame sezone pagrindinės komandos gretose žaidi tikrai ne kiekvieną kartą, ar nenustebino tai, jog šį kartą sulaukei šanso, nors tai buvo itin svarbus mūšis? Labai malonu ir džiugu, kad treneris pasirinko mane, tai papildoma motyvacija stengtis ir tobulėti. Niekada anksčiau neteko žaisti taurės pusfinalyje, tai buvo nauja patirtis. Tiek visam „Stumbrui“, tiek ir asmeniškai man tai buvo vienos atsakingiausių ir svarbiausių rungtynių šiais metais. - Patekimas į finalą – ką tai reiškia? - Reiškia tikrai daug. Tai yra naujas lapas mūsų istorijos puslapiuose, nes čia dar nesame žaidę. Visi žaidėjai yra labai motyvuoti. - Finale laukia Vilniaus „Žalgiris“. Ką manai apie varžovą? - Ne paslaptis, kad laukia rimtas ir stiprus varžovas, tikimės ir ruošimės sunkioms rungtynėms. Mūsų komanda yra jauna ir ambicinga, tikiu,kad galime sužaisti geriausias sezono rungtynes ir iškovoti trofėjų.