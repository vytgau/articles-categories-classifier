28-erių metų čiuožėja tapo pirmąja moterimi, vieneriose olimpinėse žaidynėse iškovojusia medalius skirtingose sporto šakose. J. ter Mors praėjusią savaitę Pjongčange (Pietų Korėja) triumfavo greitojo čiuožimo varžybų moterų 1000 m distancijos rungtyje, o antradienį su Olandijos rinktine iškovojo bronzos medalius greitojo čiuožimo trumpuoju taku 3000 m estafetėje. Olandijos sportininkė žiniasklaidai prisipažino, kad tai buvo jos paskutinis startas greitojo čiuožimo trumpuoju taku varžybose, nes ji nusprendė koncentruotis į greitojo čiuožimo sportą. Įdomu tai, kad ji kartu su Lara van Ruijven, Yara van Kerkhof ir Suzanne Schulting antradienį varžėsi tik B finale ir jame pagerino pasaulio rekordą. Visgi A finale diskvalifikavus dvi komandas, olandės pakilo į trečiąją poziciją. Greitojo čiuožimo varžybų 1000 m distancijoje J. ter Mors pagerino olimpinį rekordą. Antrąja moterimi, iškovojusia du medalius skirtingose sporto šakose per tas pačias olimpines žaidynes, jau netrukus gali tapti čekė Ester Ledecka. Čekė jau triumfavo kalnų slidinėjimo didžiausiojo slalomo rungtyje, o šeštadienį varžysis snieglenčių lygiagrečiojo didžiojo slalomo rungtyje.