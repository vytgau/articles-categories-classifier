Mūsų šalies irkluotojos 2000 m distanciją įveikė per 7 min. 17,67 sek. Merginų vienviečių valčių C finale (13-17 vietos) lietuvė Agnė Ginevičiūtė buvo ketvirta (7.58,22) ir galutinėje įskaitoje užėmė 16-ąją poziciją. Vienviečių valčių D finale (19-24 vietos) Lietuvos atstovas Artūras Muravjovas finišavo trečias (7.13,08) ir galutinėje įskaitoje liko 21-as. Dovydas Nemeravičius ir Armandas Kelmelis pateko į Plovdive (Bulgarija) vykstančio pasaulio jaunimo (iki 23 metų) čempionato vaikinų porinių dviviečių valčių finalą. Mūsų šalies atstovai šeštadienį 2000 m distanciją įveikė per 6 min. 13,59 sek. ir laimėjo antrąjį pusfinalio plaukimą.