Užtaisas – benzine patalpinti keturi dujų cilindrai – buvo rasti prie stadiono likus kelioms valandos iki PSG – „Bordeaux“ rungtynių. Šias stebėjo beveik 50 tūkst. žiūrovų. Dujų cilindrai turėjo būti detonuoti per mobilųjį telefoną. Prancūzijos vidaus reikalų ministras Gerardas Collombas patvirtino, kad vienas iš sulaikytųjų yra žinomas policijai, jo vardas yra „FSPRT failuose“, o tai reiškia, kad yra linkęs į terorizmo išpuolius. Kad nesusektų, tokie islamo ekstremistai naudojasi „draugų“ pagalba. „Tokio užtaiso susprogdinimas rodo, kad niekas nėra saugus. Tai gali nutikti bet kur Prancūzijoje“, – sakė G. Collombas. Ekspertai nukenksmino savadarbį užtaisą, apie tai nebuvo pranešta iki antradienio, nes antiterorizmu užsiimantys pareigūnai atliko nemažai kratų Paryžiuje ketindama sulaikyti įtariamuosius. Priminsime, kad praėjo beveik dveji metai, kai Paryžiuje prie „Stade de France“ stadiono prieš Prancūzijos ir Vokietijos futbolo rinktinių rungtynes susisprogdino trys ekstremistai.