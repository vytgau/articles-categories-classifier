Jis tapo Europos jaunimo (iki 26-erių metų) čempionu pagrindinėje programoje ir iškovojo bronzos medalį greitųjų šaškių programoje. Greitųjų šaškių programoje nugalėjo vienintelė mergina, nusprendusi kovoti su jaunuoliais. Tai – Europos moterų čempionė Aigul Idrisova iš Rusijos (12 tšk.). Daugiausia medalių Lietuvai iškovojo Valentinas Golubajevas (treneris Grigorijus Leibovičius). Jis pelnė du sidabro (pagrindinėje ir greitųjų šaškių programose) ir vieną bronzos (žaibo rungtyje) apdovanojimą. Vaikinas žaidė grupėje iki 13-os metų. Dar vieną sidabro medalį iškovojo devynmetis vilnietis Leonardas Gudynas (treneris Edvardas Bužinskis, amžiaus grupė iki 10 metų). Tai pirmas sportininko medalis tarptautinėse varžybose. Komandų įskaitoje Lietuvos jaunimo rinktinė užėmė trečią vietą. Mūsiškiai nusileido tik Rusijos ir Baltarusijos komandoms.