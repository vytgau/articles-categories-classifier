Trečiadienį Ispanijos futbolo federacija svarstys madridiečių pateiktą apeliaciją. Portugalui skirta vienerių rungtynių diskvalifikacija už raudoną kortelę gali būti panaikinta, tačiau liks galioti diskvalifikacija keturiems mačams už tai, kad futbolininkas stūmė teisėją. Praėjusį sekmadienį per Ispanijos Supertaurės pirmas rungtynes su katalonų ekipa „Barcelona“ (3:1) C. Ronaldo buvo pašalintas iš aikštės. Nesutikdamas su tokiu vyriausiojo teisėjo sprendimu portugalas pastūmė arbitrą į nugarą. Supertaurės atsakoma dvikova Madride prasidės trečiadienio vidurnaktį Lietuvos laiku.