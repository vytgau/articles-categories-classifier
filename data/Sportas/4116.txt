Vienintelį susitikimo įvartį 74-ą minutę pelnė Bibras Natcho. Pirmame susitikime CSKA Atėnuose triumfavo 2:0. Saviems sirgaliams pergalę padovanojo, bet be kelialapio į tolimesnį etapą liko Borisovo BATE klubas. Etatiniai Baltarusijos čempionai namuose laimėjo 2:1, tačiau tolyn nežengė, nes išvykoje suklupo 0:1. Prahos „Slavia“ futbolininkai duris į paskutinįjį kvalifikacinių varžybų etapą atvėrė įvartis svečiuose. Jį 44-ą minutę įmušė Milan Škoda. BATE gretose po sykį pasižymėjo Nikolaijus Signevičius (5 min.) ir Igoris Staševičius (46 min.). Itin dramatiškai susiklostė rungtynės Razgrade – Vilniaus „Žalgirio“ skriaudikai „Ludogorec“ buvo arti išsigelbėjimo, tačiau liko be galimybės prasibrauti į Čempionų lygą. Bulgarijos čempionai savų žiūrovų akivaizdoje 3:1 pranoko Beer Ševos „Hapoel“ komandą, bet šio pranašumo neužteko, nes pirmame mače išvykoje buvo suklupta 0:2. Izraelio ekipa tolyn žengė dėl svečiuose pelnyto įvarčio. Tiesa, vienu momentu jau atrodė, kad „Ludogorec“ išsikapstys: po dviejų Wandersono (9 ir 33 min.) įvarčio ir vieno tikslaus Marcelinho (55 min.) smūgio bulgarai pirmavo 3:0. Bet tuomet pasižymėjo ir žydai: 61-ą minutę kamuolį į varžovų vartų tinklą pasiuntė Mohammadas Ghadiras. Bet šeimininkai net ir po šio įvarčio dar galėjo nugvelbti bilietą – jiems netgi nusišypsojo sėkmė: 86-ą minutę Johnas Ogu nerealizavo 11 metrų baudinio. Tačiau dar vieno įvarčio įmušti „Ludogorec“ taip ir nesugebėjo. Suklupusios komandos savo pasirodymų dar nebaigs – grumsis lemiamame Europos lygos atrankos etape. Tiek jo, tiek ir ketvirto Čempionų lygos kvalifikacinių varžybų etapo poros paaiškės penktadienį, ištraukus burtus. Visi rezultatai: Nikosijos APOEL*** 4 – 0 Konstantos „FC Viitorul“ (po pratęsimo; pirmas mačas – 0:1) Borisovo BATE 2 – 1 Prahos „Slavia“*** (pirmas mačas – 0:1) Maskvos CSKA 1 – 0 Atėnų AEK (pirmas mačas – 2:0) Stambulo „Bašakšehir“*** 2 – 0 „Club Brugge“ (pirmas mačas – 3:3) „Kobenhavn“*** 4 – 1 Skopjės „Vardar“ (pirmas mačas – 0:1) Pilzeno „Viktoria“ 1 – 4 Bukarešto „Steaua“*** (pirmas mačas – 2:2) Berno „Young Boys“*** 2 – 0 Kijevo „Dynamo“ (pirmas mačas – 1:3) Habnarfjorduro FH 0 – 1 „Maribor“*** (pirmas mačas – 0:1) Razgrado „Ludogorec“ 3 – 1 Beer Ševos „Hapoel“*** (pirmas mačas – 0:2) Amsterdamo „Ajax“ 2 – 2 „Nice“*** (pirmas mačas – 1:1) Varšuvos „Legia“ 1 – 0 „Astana“*** (pirmas mačas – 1:3) Pirėjo „Olympiacos“*** 2 – 2 Belgrado „Partizan“ (pirmas mačas – 3:1) Rijekos HNK*** 0 – 0 „Salzburg“ (pirmas mačas – 1:1) Trondheimo „Rosenborg“ 0 – 1 Galzgo „Celtic“*** (pirmas mačas – 0:0) *** – pateko į ketvirtąjį UEFA Čempionų lygos atrankos etapą