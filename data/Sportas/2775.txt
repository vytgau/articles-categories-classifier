Svečiai į priekį išsiveržė 5-ą min., kuomet pasižymėjo Karolis Laukžemis, sulaukęs tikslaus Pauliaus Janušausko perdavimo. 25-ą min. rezultatą išlygino „Utenio“ legionierius iš Ispanijos Carlosas Carrasco. Antrame kėlinyje aikštėje dominavo „Sūduvos“ futbolininkai, o pergalingą įvartį 52-ą min. pelnė Vaidas Slavickas. Gynėjas pasižymėjo keldamas kampinį: vartininkas Lukas Paukštė kamuolio nepasiekė, jį paskutinę akimirką išmušė kitas žaidėjas, bet teisėjai nusprendė, kad vartų linija buvo kirsta. „Sūduva“ su 62 taškais pirmauja čempionate, o „Utenis“ (32 tšk.) užima penktą vietą.  A lygos turnyro lentelė (vieta, komanda, rungtynės, pergalės, lygiosios, pralaimėjimai, įvarčiai, taškai): 1. Marijampolės „Sūduva" 29 18 8 3 67:29 62 2. Vilniaus „Žalgiris" 28 17 7 4 51:22 58 3. Trakų „Trakai“ 28 15 9 4 45:22 54 4. Klaipėdos „Atlantas" 28 8 9 11 33:33 33 5. Utenos „Utenis" 29 8 8 13 25:43 32 6. Jonavos „Jonava" 28 8 7 13 29:45 31 7. Kauno „Stumbras" 28 4 10 14 23:42 22 8. „Kauno Žalgiris" 28 3 6 19 19:56 15 Rezultatyviausi čempionato žaidėjai: D. Šernas („Žalgiris“) – 14, K. Laukžemis („Sūduva“) – 13, Elivelto („Žalgiris“) ir A. Paniukovas („Atlantas“) – po 11 įvarčių.