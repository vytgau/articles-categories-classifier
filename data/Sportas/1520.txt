43 min. „miestiečius“ į priekį išvedė Leroy Sane, o po pertraukos rezultatą padvigubino Sergio Aguero. Tačiau šeimininkai kovojo ir vietos sirgalių džiaugsmui išlygino rezultatą. 64 min. pasižymėjo Marlonas Packas, o trečią teisėjo pridėtą minutę tiksliai iš arti smūgiavo Adenas Flintas. Visgi paskutinį žodį tarė Kevinas de Bruyne, kuris išplėšė pergalę svečiams iš Mančesterio. Pirmame mače sausio 9 d. „Man City“ namuose laimėjo 2:1. Šio turnyro antrasis finalo dalyvis paaiškės trečiadienį Londone, „Arsenal“ namuose priims „Chelsea“ ekipą. Pirmasis šių ekipų mačas baigėsi be įvarčių 0:0. Finalas bus žaidžiamas vasario 25 d. Rezultatas „Bristol City“ 2 – 3 „Manchester City“ 43 min. [0:1] Leroy Sane 50 min. [0:2] Sergio Aguero 64 min. [1:2] Marlonas Packas 90 min. [2:2] Adenas Flintas 90 min. [2:3] Kevin De Bruyne Karaliaus taurės pusfinalyje – „Sevilla“ Antradienį vakare sužaistos vienerios Ispanijos Karaliaus taurės („Copa del Rey“) atsakomosios ketvirtfinalio rungtynės. „Sevilla“ namuose 3:1 (1:1) įveikė Madrido „Atletico“ ekipą ir pateko į pusfinalį. Pirmasis mačas Madride baigėsi Sevilijos klubo pergale 2:1. „Sevilla“ namų stadione pirma pasižymėjo, ekipą į priekį jau 1 min. išvedė Sergio Escudero. 13 min. rezultatą fantastišku tolimu smūgiu išlygino „Atletico“ atakų lyderis Antoine Griezmannas. Svečiams reikėjo dar vieno įvarčio, kad abiejų rungtynių rezultatas taptų lygus ir būtų žaidžiamas pratęsimas. Tačiau jį 48 min. nuo 11 m žymos pelnė „Sevilla“ saugas Everas Banega, o šeimininkų pergalę 79 min. įtvirtino Pablo Sarabia – 3:1. Kitos ketvirtfinalio atsakomosios rungtynės bus žaidžiamos trečiadienį ir ketvirtadienį. .@SevillaFC_ENG are the first team into the semi-finals of the #CopaDelRey after defeating Atletico 3-1 (5-2 on aggregate)! pic.twitter.com/2uCdpXQ2yP  Trečiadienį susitiks „Alaves“ ir „Valencia“ (pirmas mačas 2:1, „Valencia“ naudai) bei Madrido „Real“ ir „Leganes“ (1:0). Ketvirtadienį „Barcelona“ namie priims „Espanyol“ ekipą bei sieks revanšo už nesėkmę svečiuose 0:1.