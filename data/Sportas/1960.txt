Skelbiama, kad šio sezono pabaigoje Londono klubas ves naujas derybas su 24-erių puolėju ir jo agentu, kuriose bus tariamasi dėl naujo futbolininko algos pakėlimo. „Tottenham Hotspur“ vadovybė sutinka žengti tokį žingsnį, norėdama sulaikyti H. Kane'ą nuo persikėlimo į Ispaniją. Apie tai, kad įvarčiais prapliupusį snaiperį jau vilioja „Real“, aktyviai rašoma Ispanijos spaudoje. Portale Marca.com jau netgi iškėlė viešą klausimą, „ar H. Kane'as su savo žaidimo stiliumi pritaptų „Real“ gretose“. H. Kane'ui alga Londone kils ketvirtą kartą nuo 2014-ųjų. Šiuo metu puolėjas per savaitę uždirba apie 100 tūkst. svarų (apie 124 tūkst. eurų). Jis yra geriausiai apmokamas Londono komandos futbolininkas. Per 2017-uosius H. Kane'as visuose turnyruos iš viso pelnė 56 įvarčius ir tapo rezultatyviausiu Europos futbolininku, pranokdamas tokius futbolo vunderkindus kaip Lionelis Messi ir Cristiano Ronaldo.