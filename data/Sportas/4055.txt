Remigijus Kančys užėmė aukštą 24-ąją vietą, kuris Londono gatvėmis besidriekusį maratoną įveikė per 2.16:34 val. Dar vienas pasaulio čempionato debiutantas Ignas Brasevičius 42,195 km distanciją įveikė per 2.22:20 val. Tiesa, abiejų bėgikų asmeniniai rekordai yra kiek geresni: R. Kančys šį pavasarį maratoną yra įveikęs per 2 val. 13 min. 12 sek., Igno Brasevičiaus geriausias laikas, pasiektas pernai Berlyne – 2 val. 18 min. 56 sek. Pasaulio čempionu tapo Kenijos stajeris Geoffrey Kipkorrir Kirui – 2.08:27 val., antras finišavo etiopas Tamiratas Tola – 2.09:49 val. Bronzos medalį iškovojo Tanzanijos sportininkas Alphonce Felixas Simbu – 2.09:51 val. Iš 98-ių startavusių stajerių distanciją įveikė 71-as bėgikas. Gold for Kenya! Geoffrey Kirui judges his marathon to perfection to take the #IAAFworlds title in London 2 Tola ETH 3 Simbu TAN pic.twitter.com/Y6qadVzlJT— IAAF (@iaaforg) August 6, 2017  Pasaulio rekordas priklauso Kenijos stajeriui Dennisui Kipruto Kimetto – 2.02:57 val., pasiektas 2014 m. Berlyno maratone. Sekmadienį nuo 16 val. Lietuvos laiku maratono distancijoje varžysis vienintelė Lietuvos atstovė Vaida Žūsinaitė.