Tai 50-oji vokiečio „pole“ pozicija karjeroje. Kurį laiką kvalifikacijoje pirmavęs M. Verstappenas liko antras, o čempiono titulą šį savaitgalį galintis iškovoti Lewisas Hamiltonas – trečias. Sportininkams įveikus pirmuosius greitus ratus paskutinėje kvalifikacijos dalyje, į pirmąją vietą pakilo minėtasis M. Verstappenas. Vis dėlto olandas, vėliau įveikdamas savo paskutinį greitą ratą, buvo trimis dešimtosiomis sekundės dalimis lėtesnis. Tuo pasinaudojo S. Vettelis. Vokietis vieną Meksikos trasos ratą įveikė per 1 min. 16,488 sek. ir antroje vietoje likusį M. Verstappeną aplenkęs vos 0,086 sek. iškovojo „pole“ poziciją. L. Hamiltonas, įveikdamas paskutinį greitą ratą, suklydo dvyliktame posūkyje ir praradęs laiko paskutiniame sektoriuje užfiksavo tik trečią rezultatą. Nedaug nuo brito šį kartą atsiliko jo komandos draugas Valtteri Bottas, kuris rytojaus lenktynes pradės iš ketvirtos pozicijos. Greičiausiųjų penketuką užbaigė antrasis „Ferrari“ ekipos pilotas Kimi Raikkonenas, kvalifikacijoje aplenkęs Estebaną Oconą ir „Red Bull“ lenktynininką Danielį Ricciardo. „Renault“ duetas Nico Hulkenbergas ir Carlosas Sainzas užėmė atitinkamai aštuntą ir devintą vietas, o pirmąjį dešimtuką užbaigė vietos herojus Sergio Perezas. Kvalifikacijoje nepasisekė čempionato naujokui Brendonui Hartley. Sportininkas pateko į antrą važiavimų dalį, bet dėl technikos gedimo buvo priverstas pasitraukti iš tolimesnės kovos anksčiau nei planuota. Kivis kvalifikacijoje liko tryliktas. Tuo tarpu su techninėmis problemomis trečioje treniruotėje susidūręs antrasis „Toro Rosso“ pilotas Pierre‘as Gasly kvalifikacijoje nedalyvavo. Prancūzas Meksikos trasoje per visas tris treniruotes spėjo įveikti tik 12 ratų. INITIAL CLASSIFICATION (END OF QUALIFYING): A stunning lap sees Sebastian Vettel claim pole #MexicoGP 🇲🇽 #F1 #Quali pic.twitter.com/BMtCHGAV3t— Formula 1 (@F1) October 28, 2017  BREAKING: Sebastian Vettel storms to the 50th pole of his career 💪 👏 #Quali #MexicoGP 🇲🇽 #F1 pic.twitter.com/lzpzyqMUSy— Formula 1 (@F1) October 28, 2017 Daugiau F-1 naujienų rasite F-1.lt.