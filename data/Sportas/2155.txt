Iš Tailando kilusi Rika Ishige – viena iš ryškiausių šiandieninių „One Championship“ žvaigždžių, tačiau jos kelias į sėkmę tikrai nebuvo lengvas. Belaukdama ketvirtosios profesionalios kovos, mergina sutiko papasakoti, ką patyrė augdama Bankoke, tai kiekvieną dieną teko kęsti patyčias. Mergina sako, kad mokykloje ją visi engė dėl kilmės, nes ji pusiau tailandietė, pusiau japonė. Rika Ishige kovos menai lydi nuo vaikystės – merginos tėvas aktyviai praktikavo dziudo. Kovotoja sako, kad, sulaukusi trylikos, susidomėjo karate ir aikido – tai buvo tiesiog idealus būdas pasipriešinti skriaudikams ir užgauliotojams. „Nusprendžiau užsiimti kovos menais ir karatė, nes norėjau paprasčiausiai apsiginti. Niekada savo jėgos nenaudojau tam, kad ką nors nuskriausčiau ar įskaudinčiau. Net ir perpratusi karatė, nemaniau, kad man puikiai sekasi. Tiesiog buvo smagu, bet niekada tuo nesinaudojau“, – pasakoja profesionali kovotoja. Rika Ishige atvira: kovos menai ją išmokė koncentracijos ir pagarbos. Tai įgūdžiai, kurie naudingi ir reikalingi kiekvienam iš mūsų. „Šiandien patyčios labai opi tema, ypač jauniems žmonėms. Manau, kad kiekvienas iš mūsų turi galvoti, kaip mes elgiasi su kitais žmonėmis. Nevalia tyčiotis ir žeminti kito, mes visi lygūs. Patyčioms neturi likti vietos. Manau, kad tai didžiausia mūsų visuomenės yda, kurią būtina kuo greičiau išgyvendinti“, – sako R. Ishige. Svarbu ir tai, kad Rika Ishige – pirmoji moteris Tailande, profesionaliai užsiimanti šiuo sportu. 2017 metai sportininkei, kuri dar žinoma slapyvardžiu Tinydoll, buvo tiesiog puikūs. Belieka tikėtis, kad pergale pasibaigs ir gruodžio 9 dieną vyksiantis susitikimas su kovotoja Tome Trinidad „One: Warriors of the World“.