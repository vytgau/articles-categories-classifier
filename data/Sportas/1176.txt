Aktyviau rungtynes pradėjo PSG futbolininkai. Jiems pirmiems pavyko pelnyti ir pirmąjį įvartį „Santiago Bernabeu“ stadione. 33-ą minutę po Adrieno Rabiot įvarčio PSG pirmavo 1:0. Po truputį išsijudino ir aikštės šeimininkų puolimo mašina. Kėlinio pabaigoje po baudos aikštelėje neleistinai sustabdyto Toni Krooso prie 11 m baudinio žymos stojo Cristino Ronaldo. Portugalas stipriu smūgiu į vartų kampą nuginklavo varžovų vartininką ir tuo pačiu pelnė savo 100-ąjį įvartį Čempionų lygoje vilkėdamas „Real“ marškinėlius. Congratulations @Cristiano! 💯 #UCL goals for @realmadrid! 👏 pic.twitter.com/PHf0lSAmnJ — UEFA Champions League (@ChampionsLeague) February 14, 2018  Nuo 2009 metų rugsėjo Madride rungtyniaujantis C. Ronaldo savo sąskaitoje turi daugiau nei 20 įvarčių pranašumą už bet kurį kitą žaidėją. Antroje vietoje su 80 įvarčių Čempionų lygoje rikiuojasi Lionelis Messi. Abi komandos kūrė pavojingas progas, tačiau sėkmė nusišypsojo baltiesiems. 83-ą minutę laiku ir vietoje atsiradęs C. Ronaldo kojos šlaunimi nukreipė kamuolį į PSG vartus, o dar po trijų minučių rezultatą iki 3:1 padidino Marcelo.  Madrido „Real“ 3 – 1 „Paris Saint-Germain“ 33' [0 – 1] Adrienas Rabiot 45' [1 – 1] Cristiano Ronaldo (11 m baudinys) 83' [2 – 1] Cristiano Ronaldo 86' [3 – 1] Marcelo Jurgeno Klopo auklėtiniai – viena koja ketvirtfinalyje. Portugalijoje vykusiose lietingose rungtynėse „Liverpool“ jau po pirmo kėlinio turėjo 2 įvarčių persvarą, o dar tris pridėję antroje mačo dalyje triumfavo 5:0. Prie šios pergalės daugiausiai prisidėjo Sadio Mane, pelnęs net tris įvarčius. Atsakomosios rungtynės bus žaidžiamos kovo 6 dieną Paryžiuje ir Liverpulyje. „Porto“ 0 – 3 „Liverpool“ 25' [0 – 1] Sadio Mane 29' [0 – 2] Mohamedas Salah 53' [0 – 3] Sadio Mane 70' [0 – 4] Roberto Firmino 85' [0 – 5] Sadio Mane