„Arsenal“ sirgaliams pirmo įvarčio reikėjo laukti 75 minutes: būtent tada Pierre-Emerick Aubameyangas stojo prie 11 m žymos ir tiksliai realizuodamas baudinį pralaužė svečių gynybą bei išvedė „Arsenal“ į priekį. Tokį šansą šeimininkai gavo po „Stoke City“ gynėjo pražangos prieš Mesutą Ozilą. Mačo gale tas pats Aubameyangas 86 min. padvigubino persvarą, o pergalę įtvirtino 89 min. tikslus Alexandre Lacazette'as smūgis – 3:0. Po pergalės „Arseanl“ sąskaitoje – 51 taškas, „kanonieriai“ lieka 6-oje pozicijoje. „Stoke City“ su 27 taškų lieka 19-oje vietoje.  Šį turą užbaigė „Chelsea“ ir „Tottenham Hotspur“ akistata. Čia 30 min. čempionų titulą ginančią „Chelsea“ ekipą į priekį išvedė Avalo Morata. Prieš pat pertrauką rezultatą išlygino Christianas Eriksenas (1:1). Po pertraukos svečių pergalę lėmė per 4-ias minutes pelnyti du Dele Alli smūgiai (62' ir 66'). „Tottenham Hotspur“ laimėjo 3:1 ir su 64 taškais lieka 4-oje vietoje. Įdomu tai, kad „Tottenham Hotspur“ pirmąkart išvykoje nuo 1990-ųjų pasiekė pergalę prieš „mėlynųjų“ ekipą jų pačių aikštėje. „Chelsea“ su 56 taškais ir užima 5-ą poziciją. Rungtynių rezultatai „Arsenal“ 3 – 0 „Stoke City“ 75 min. [1:0] Pierre-Emerick Aubameyangas 86 min. [2:0] Pierre-Emerick Aubameyangas 89 min. [3:0] Alexandre Lacazette'as „Chelsea“ 1 – 3 „Tottenham Hotspur“ 30 min. [1:0] Alvaro Morata 45 min. [1:1] Christian Eriksen 62 min. [1:2] Dele Alli 66 min. [1:3] Dele Alli „Premier“ lygos rikiuotė (vieta, komanda, rungtynės, pergalės, lygiosios, pralaimėjimai, įvarčių santykis, taškai): 