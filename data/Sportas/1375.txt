Nuomos pagrindais į Vokietiją atvykęs puolėjas pirmosiose rungtynėse įmušė du įvarčius ir atliko rezultatyvų perdavimą pergalingą įvartį pelniusiam Andre Schurrle. „Bundesliga“ čempionato 21-ojo turo mačo žvaigžde tapęs M. Batshuayi leido Dortmundo klubui svečiuose 3-2 palaužti „Koln“ bei pakilti į antrąją turnyrinės lentelės vietą. 24-erių belgas po rungtynių savo pasirodymą pavadino svajonių debiutu bei paaiškino, kodėl pasirinko tęsti karjerą geltonai-juodą aprangą vilkinčios „Borussia“ komandos gretose. „Juoda ir geltona yra mėgstamiausios mano spalvos, nes nes aš myliu Betmeną ir Kempiniuką Plačiakelnį“, – juokavo Dortmunde tarsi namuose besijaučiantis futbolininkas. Pastaruosius dvejus metus „Chelsea“ garbę gynusiam M. Batshuayi sužibėti Anglijoje nepavyko. 35 milijonus eurų kainavęs belgas per 32 mačus pelnė 7 įvarčius.