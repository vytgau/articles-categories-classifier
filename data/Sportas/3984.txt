Pirmojoje įskaitoje juos lenkia jachtos „Raganosis“ (kpt. Saulius Pajarskas), antrojoje – jachtos „Cool Water“ (kpt. Raimondas Šiugždinis) įgula. „Praėjusiais metais jachtos „Keturi vėjai“ įgula iš tiesų galėjo jaustis kaip kone vienvaldžiai lyderiai. Tačiau šiais metais, į jų grupę atėjus Raimondo Šiugždinio vadovaujamai „Cool Water“ įgulai jie iš tiesų negali atsipalaiduoti. Kova vyksta ir, ko gero, iki pat varžybų pabaigos vyks dėl kiekvienos sekundės. „Cool Water“ įgulai – tai pirmosios varžybos, galima tik pagalvoti, kokio stiprumo konkurentai jie bus, kai pilnai įvaldys laivą“,– apie šių varžybų sportinę intrigą teigė vyriausiasis varžybų teisėjas Rolandas Žentelis. Pasak jo, nors „Swedbank“ etapas buvo ramesnis, vėjo buvo nedaug, iš buriuotojų jis pareikalavo didelio meistriškumo. Vadinamoji olimpinė distancija nėra ilga, tačiau joje buriuojama labai tiksliais kursais prieš vėją ir pavėjui, todėl labai svarbu teisingai startuoti, priimti taktinius sprendimus, sekti greta plaukiančių konkurentų veiksmus. Kiekviena klaida čia gali kainuoti pergalę, nes paprasčiausiai nebus laiko jos ištaisyti. Lygiagrečiai kovoms dėl regatos taurių, įtemptos varžybos verda ir atskirose jachtų grupėse. Kol kas pagrindiniai lyderiai, visuose trijuose etapuose iškovoję pirmąsias vietas, aiškūs trijose grupėse. 1-ojoje, „RS-280“ jachtų grupėje pirmauja jachtos „Raganosis“ įgula, 3-ojoje, 2-ORC-RC, – įgula „Kvartet“ (kpt. Vasilii Alekseev) iš Rusijos, o 4-ojoje, „Platu-25“ – jachtos „Bestija“ (kpt. Aidas Pivoriūnas) įgula. Arši kova dėl prizinių vietų vyksta 2-ojoje grupėje (1-ORC-RC). Po „Swedbank“ etapo praėjusių metų čempionai „Keturi vėjai“ šioje grupėje turi tiek pat taškų (9 tšk.) kaip ir stipriai į sportinę kovą įsiliejusi jachtos „Cool Water“ įgula. Šios dvi įgulos grupėje 3 taškais lenkia artimiausius konkurentus, taip pat turinčius po vienodai taškų – jachtas „Esox“ (kpt. Rimantas Stropus) ir estų buriuotojus su jachta „Katarina Jee“ (kpt. Mart Tamm). Analogiška kova dėl pirmosios vietos grupėje vyksta ir 5-ojoje grupėje (2-ORC-C). Čia jachtos „Nerija“ (kpt. Romas Jurevičius) ir „Idefix“ (kpt. Tomas Barakauskas) po trijų etapų taip pat turi surinkusios po tiek pat taškų (8 tšk.). Šio etapo, vykusio jau ne Baltijos jūroje, o Kuršių mariose greta Nidos, startą gyvai DELFI. Vakare, po varžybų vyko iškilminga buriuotojų eisena, o Nidos prieplaukoje buvo įteikti pirmųjų trijų etapų apdovanojimai. „Kuršių marių regata“ – tai didžiausias ir giliausias tradicijas turintis buriavimo renginys Lietuvoje, kuris šiemet vyks jubiliejinį 50-ąjį kartą. Startavusi 1954 metais, regata šiandien jau tapo ne tik buriavimo varžybomis, į kurias susirenka profesionaliausi Lietuvos buriuotojai, bet ir kasmetine Klaipėdos bei Nidos švente, džiuginančia šių miestų gyventojus ir svečius. Šiemet regata vyks rugpjūčio 5-12 dienomis Smiltynėje ir Nidoje.  SWEDBANK ETAPO rezultatai grupėse: 1 grupė – „RS-280“ 1. RAGANOSIS (kpt. Saulius Pajarskas) 2. BARTA (kpt. Simonas Steponavičius) 3. HORNAS (kpt. Šarūnas Abraitis) 2 grupė – 1-ORC-RC 1. TEGU (kpt. Jurgis Janulionis) 2. COOL WATER (kpt. Raimondas Šiugždinis) 3. KETURI VĖJAI (kpt. Adomas Janulionis) 3 rupė – 2-ORC-RC 1. KVARTET (kpt. Vasilii Alekseev) 2. RUNA (kpt. Simonas Kunickas) 3. ARGENTUM (kpt. Saulius Budrevičius) 4 grupė – „Platu-25“ 1. BESTIJA (kpt. Aidas Pivoriūnas) 2. PANDORA (kpt. Tadas Žižys) 3. MOJITO TV3.lt (kpt. Juozas Gordevičius) 5 grupė – 2-ORC-C 1. IDEFIX (kpt. Tomas Barakauskas) 2. MIRAGE (kpt. Albertas Lukšys) 3. DEFIANCE (kpt. Oleg Zelenin) 6 grupė – 3-ORC 1. ULTRA (kpt. Edmundas Gylys) 2. AVE VITA (kpt. Vygantas Stankus) 3. RASA (kpt. Lijana Jančytė) 7 grupė – 4-ORC 1. TANGO (kpt. Aidas Narbutas) 2. HERMIS (kpt.Vitalis Danilavičius) 3. VILMA (kpt.Vytis Dedonis)