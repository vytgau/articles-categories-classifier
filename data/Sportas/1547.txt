30-metį 2008, 2011, 2012, 2013, 2015, 2016 m. „Australian Open“ čempioną iš turnyro eliminavo favoritų siaubu tapęs Pietų Korėjos atstovas Hyeon Chungas (58). 21-erių metų korėjietis tituluotą varžovą įveikė per tris setus – 7:6 (7-4), 7:5, 7:6 (7-3). Mačas truko 3 val. 24 min. 📝 Apunten bien su nombre... HYEON CHUNG ⭐ En cuartos del #AusOpen tras eliminar a @DjokerNole haciendo un partidazo ➡ https://t.co/ORuwAmlGh6 📺 La casa del tenis https://t.co/fLW7LTPBrj pic.twitter.com/KsPHQW2QIe— Eurosport.es (@Eurosport_ES) 22 January 2018  „Nežinau, kaip man pavyko tai padaryti. Buvo didžiulė garbė žaisti su pavyzdžiu ilgus metus man buvusiu Novaku. Vaikystėje aš netgi bandydavau kopijuoti jo judesius“, – po pergalės kalbėjo Hyeon Chungas. Pirmą kartą „Grand Slam“ turnyro ketvirtfinalyje žaisiantis Pietų Korėjos tenisininkas susitiks su 26-erių metų amerikiečiu Tennysu Sandgrenu (97). Pastarais pirmadienį 6:2, 4:6, 7:6 (7-4), 6:7 (7-9), 6:3 eliminavo 24-erių metų austrą Dominicą Thiemą (5). Heyon Chungas turnyre pateikė jau antrą didelę sensaciją – prieš tai iš turnyro jis eliminavo 4-ąją pasaulio raketę, Vokietijos atstovą Alexandrą Zverevą. Į vyrų vienetų varžybų aštuntfinalį pirmadienį pateko ir 36-erių metų šveicaras Rogeris Federeris (2-oji pasaulio raketė) 6:4, 7:6 (7-3), 6:2 nugalėjo 25-erių metų vengrą Martoną Fucsovicsių (80). Penkis kartus (2004, 2006, 2007, 2010 ir 2017 m.) „Australian Open“ čempionu tapęs Šveicarijos tenisininkas ketvirtfinalyje žais su 32-ejų metų čeku Tomašu Berdychu (20). Pastarasis pirmadienį užtikrintai 6:1, 6:4, 6:4 nugalėjo 30-metį italą Fabio Fognini (25). Moterų vienetų varžybose kelialapius į ketvirtfinalį pirmadienį iškovojo rumunė Simona Halep (1), amerikietė Madison Keys (20) ir vokietė Angelique Kerber (16). 26-erių metų S. Halep 6:3, 6:2 nugalėjo 20-metę japonę Naomi Osaką (72), 22-ejų metų M. Keys 6:3, 6:2 pranoko 24-erių metų prancūzę Caroline Garcia (8), o 29-erių metų A. Kerber 4:6, 7:5, 6:2 įveikė 32-ejų metų Taivano atstovę Su-We Hsieh (88). Turnyro prizų fondą sudaro 55 mln. Australijos dolerių.