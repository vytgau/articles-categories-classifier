Per pirmąjį kėlinį žiūrovai išvydo lygių varžovų kovą, nei viena ekipa nesukūrė labai pavojingų progų, nors pagal smūgių statistiką pranašumą turėjo svečiai. „Tottenham Hotspur“ komanda per pirmą kėlinį 10 kartų smūgiavo link vartų, 4 smūgiai skriejo į vartų plotą. „Man United“ dukart grąsino varžovų vartams ir kartą kamuolys skriejo į vartų stačiakampį. Po pertraukos pavojingiau atakavo šeimininkai. 65 min. pavojingą smūgį atliko Antonio Valencia. Siekdamas dar labiau pagyvinti žaidimą, šeimininkų strategas Jose Mourinho į aikštę vietoj Henriko Mhhitaryano išleido Jesse Lingardą, o po penkių minučių vietoj Marcuso Rashfordo į kovą metė Anthony Martialą. Vėliau įvykiai aikštėje parodė, kad „Man United“ strategas neklydo. 78 min. po Romelu Lukaku smūgio galva kamuolys sudrebino vartų konstrukciją, „Tottenham Hotspur“ nuo įvarčio išgelbėjo virpstas. 81 min. po keitimo pasirodęs A. Martialis pagaliau išvedė šeimininkus į priekį. Po keitimo aikštėje pasirodęs futbolininkas sulaukė tobulo oro dvikovą laimėjusio R. Lukaku perdavimo: belgas galva kamuolį pasiuntė į priekį, kur daugiau jėgų turėjęs Anthony Martialis aplenkė gynėją ir preciziškai tiksliai nuginklavo „Tottenham Hotspur“ vartų sargą Hugo Llorisą. Šeimininkai dar turėjo progą įtvirtinti rezultatą, tačiau mačas baigėsi minimalia šeimininkų pergale 1:0 (0:0). Dabar „Man United“ po 10 rungtynių savo sąskaitoje turi 23 taškus ir užima antrą vietą. Beje, „raudonieji velniai“ dar namuose nepraleido nei vieno įvarčio. „Tottenham Hotspur“ ekipa po 10 rungtynių yra surinkusi 20 taškų ir užima 3-ią vietą. „Premier“ lygoje pirmauja „Manchester City“, kuri po 9 mačų turi 25 taškus. Man Utd keep the pressure on rivals Man City at the top with a crucial victory#MUNTOT pic.twitter.com/JMQqI39Q1L— Premier League (@premierleague) October 28, 2017  Rezultatas „Manchester United“ 1 — 0 „Tottenham Hotspur“ 81 min. [1:0] Anthony Martial „Premier“ lygos turnyro lentelė (vieta, komanda, rungtynės, pergalės, lygiosios, pralaimėjimai, įmušti/ praleisti įvarčiai, įvarčių santykis, taškai): 