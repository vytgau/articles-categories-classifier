Lietuvos duetas atrankoje buvo penktas (33,366 sek.), o pirmojo etapo važiavime distanciją įveikė per 33,390 sek. bei pralaimėjo olandėms Kyrai Lamberink ir Shannei Braspennincx (32,969 sek.). Pastarosios vėliau laimėjo važiavimą dėl trečiosios vietos ir iškovojo bronzos medalius. Nugalėjo Rusijos dviratininkės Anastasija Voinova ir Darja Šmeleva. Jos finale įveikė vokietes Miriam Welte ir Kristiną Vogel. Šioje rungtyje dalyvavo devynios komandos. Moterų atkrintamosiose lenktynėse 19-metė Olivija Baleišytė užėmė aštuntąją vietą. Nugalėjo olandė Kirsten Wild, antrąją vietą užėmė rusė Jevgenija Augustinas, o trečiąją – Maria Giulia Confalonieri. Šioje rungtyje kovojo 18 dviratininkių.