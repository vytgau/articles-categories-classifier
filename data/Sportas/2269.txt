Antrus metus rengiamų apdovanojimų metu bus pagerbti metų sporto iniciatyva, sporto miestas, sporto infrastuktūros objektas, sporto komunikacija, sporto federacija, sporto vadybininkas, sporto renginys, sporto žiniasklaidos priemonė. Iškilmingoje ceremonijoje, kuri vyks gruodžio 14 d. Vilniuje, bus įteiktas ir apdovanojimas už viso gyvenimo nuopelnus. Nugalėtojams atiteks skulptoriaus Kęstučio Musteikio specialiai apdovanojimams sukurtos granito statulėlės. Visuomenė kviečiama išreikšti savo nuomonę renkant septynių nominacijų nugalėtojus. Kas bus apdovanotas už viso gyvenimo nuopelnus bei kuri žiniasklaidos priemonė geriausia, nuspręs speciali darbo grupė, susidedanti iš 7-ių narių. Balsuoti už kandidatus į 2017 m. Lietuvos sporto vadybos apdovanojimus galima iki gruodžio 10 d. naujienų portale DELFI. Visuomenės balsai nulems 25 proc. galutinių rezultatų. 