Pasak varžybų organizatoriaus Arūno Valicko, turnyre netrūko ne tik azarto ir įkvepiančių kovų, bet nerimo ir laukimo, kuomet varžybas teko stabdyti dėl prasidėjusio lietaus. „Vasaros teniso turnyrai su DELFI“ - tai varžybų serija, kur itin svarbus ne tik žaidimas, bet ir oro sąlygos, nes jos tiesiogiai turi įtakos varžyboms. Džiaugiamės, kad šio turnyro metu lietus varžybas pristabdė tik keletui valandų. Tuo metu varžybų dalyviai galėjo bendrauti ir dalintis varžybų įspūdžiais tarpusavyje“, – teigė A. Valickas. – Antrus metus vyksiančios tokio tipo varžybos parodė, kad teniso mėgėjai ypatingai mėgsta Lietuvos vasaros kurortus ir laukia ten varžybų. Nidoje susirinko beveik šimtas dalyvių iš visos Lietuvos. Tai rodo, kad Lietuvos vasarotojai vis dažniau renkasi aktyvų poilsį.“ Nidoje žaidėjai varžėsi trijose grupėse: moterų dvejetų, vyrų dvejetų ir mišrių (mix) dvejetų. Moterų grupėje nugalėjo Lauros Pavliuk ir Jurgitos Kveselaitės pora, rezultatu 6:1, 6:1 įveikusios Laimą Vėželienę ir Miglę Vėželytę. Trečią vietą iškovojo Ramunė Bakanovienė ir Jurga Kavaliauskienė, rezultatu 2:6, 6:3, 10:5 pranokusios Sandrą Krasniakovienę ir Eleną Cibulskienę.  Vyrų dvejetų grupės favoritais laikyti Paulius Latakas ir Tomas Ganusauskas rezultatu 5:7, 4:6 pralaimėjo Valdo Tratulio ir Edvino Pranciulio porai. Trečią vietą užėmė Andrius Šukys ir Darius Jasinskis, rezultatu 6:4, 6:2 nugalėję Marių Stonį ir Saulių Vilimą. Gausiausioje mišrių dvejetų grupėje įnirtingos kovos vyko iki paskutinio padavimo. Finale susitiko šeimų duetai. Jurgita Kveselaitė su Pauliumi Kveselaičių po atkaklios kovos 7:5, 7:5 palaužė mamos ir sūnaus dueto – Linos ir Lauryno Drakšų – pasipriešinimą. Trečią vietą iškovojo Dalia Jarušaitienė ir Andrius Šukys, rezultatu 6:3, 6:2 nugalėję Aušrą ir Vidą Kavaliauskus. „Vasaros teniso turnyrai su DELFI“ – tai visą vasarą skirtinguose miestuose vykstantys teniso turnyrai. Jau netrukus (liepos 29-30 dienomis) turnyras kelsis į Druskininkus, kur savo jėgas teniso mėgėjai galės išbandyti vyrų ir moterų vienetų bei mišrių dvejetų grupėse. Daugiau informacijos apie turnyrus ir jų nuostatus galite paskaityti tenisoturnyrai.com.