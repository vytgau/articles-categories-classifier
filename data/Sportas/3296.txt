Iš treniruotės į ligoninę nugabentas M. Neueris po kompiuterinės tomografijos išgirdo liūdną žinią – dėl traumos jam gali prireikti dar vienos operacijos. Kapitonas bus priverstas daryti kelių mėnesių pertrauką. Priminsime, kad kovo mėnesį M. Neuerio kairėje kojos pėdoje atsirado nedidelis plyšimas. Šią traumą kiek „aptvarkius“ pėda vis tiek neatlaikė ir lūžo per Čempionų lygos pusfinalį su Madrido „Real“. Kelis mėnesius truko vartininko reabilitacija, o į aikštę jis vėl grįžo rugpjūčio 26-ą dieną. Kiek laiko vartininkas nežais po atsinaujinusios traumos, kol kas nepranešama. UEFA Čempionų lygos starte „Bayern“ praėjusią savaitę 3:0 įveikė „Anderlecht“ ekipą, tačiau rugsėjo 27-ą dieną Vokietijos čempiono laukia tikriausiai rimčiausias iššūkis B grupėje – dvikova su žvaigždėmis spindinčiu PSG klubu. Bundeslygoje Miuncheno ekipa per keturias rungtynes iškovojo tris pergales ir patyrė pralaimėjimą. Su 9 taškais ji dalinasi 3-4 vietas su „Schalke 04“.