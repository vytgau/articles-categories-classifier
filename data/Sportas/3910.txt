Permainingose rungtynėse „Watford“ du kartus pirmavo (1:0 ir 2:1) po Stefano Okaka iš Italijos ir prancūzo Abdoulaye'aus Doucoure'o smūgių 8-ą ir 32-ą min. Senegalietis Sadio Mane 29-ą min. pirmą kartą išlygino skirtumą (1:1). Antro kėlinio pradžioje per 3 min. atkarpą (55-ą ir 55-ą min.) „Liverpool“ brazilas Roberto Firmino iš 11 metrų baudinio vėl išlygino rezultatą 2:2, o po akimirkos egiptietis Mohamedas Salah pelnė svečiams trečią įvartį (2:3). Kai atrodė, kad „raudonieji“ jau švęs pergalę, per teisėjo kompensuotą laiką (90+4 min.) „Watford“ legionierius iš Urugvajaus Miguelis Angelis Britosas Cabrera sugrąžino pusiausvyrą 3:3. Krito kuriozinis įvartis po kampinio, suklydus gynėjams ir vartininkui prie artimo virpsto. Ваш браузер не поддерживает iframe. Rezultatas: „Watford“ 3 – 3 „Liverpool“ 8' Stefano Okaka [1 - 0] 29' Sadio Mane [1 - 1] 32' Abdoulaye Doucoure [2 - 1] 55' Roberto Firmino [2 - 2] (iš 11 metrų baudinio) 58' Mohamed Salah [2 - 3] 90+4' Miguel Angel Britos Cabrera [3 - 3] Šeštadienį dar bus sužaisti šeši kiti pirmo turo susitikimai. Penktadienį Londono klubas „Arsenal“ namuose nugalėjo „Leicester“ 4:3.