Latvijos ekipa išvykoje 1-4 (0-1, 1-1, 0-2) pralaimėjo Maskvos srities „Vityaz“ (Rusija) ekipai ir patyrė jau 14-ą nesėkmę iš eilės. Nugalėtojams po įvartį pelnė Aleksejus Kopeikinas (11 min.), Ivanas Petrakovas (35), Maksimas Afinogenovas (56), Artiomas Švecas Rogovojus (60). „Dinamo“ gretose pasižymėjo Nikolajus Žerdevas (28). N. Ališauskas aikštėje praleido 18 min. 58 sek. ir du kartus metė į vartus. Tik antradienį sutartį su Rygos klubu pasirašęs M. Armalis liko tarp atsarginių. „Dinamo“ komanda, po 18 rungtynių turinti 6 taškus, Vakarų konferencijoje yra paskutinė - 13-a. „Vityaz“ komanda su 25 taškais po 19 mačų konferencijoje užima aštuntąją vietą.