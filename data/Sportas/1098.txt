Tai pirmasis Norvegijos medalis šioje distancijoje nuo 1968 metų. 25-erių metų čiuožėjas distanciją įveikė per 34,41 sek. ir 0,01 sek. pagerino olimpinį rekordą, kuris nuo 2002 metų vasario 11 dienos priklausė amerikiečiui Casey Fitzrandolphui. Antrąją vietą užėmė 24-erių metų Pietų Korėjos čiuožėjas Cha Min Kyu (+0,01 sek.), trečiąją - 20-metis kinas Gao Tingyu (+0,24 sek.). 19FEB Speed Skating - Men’s 500m 2/19 스피드 스케이팅 - 남자 500m Gold🥇 LORENTZEN Havard / Norway Silver🥈 CHA Min Kyu / Republic of Korea Bronze🥉 GAO Tingyu / People's Republic of China Congratulations! 축하합니다!🎉 pic.twitter.com/pBiuHR0N1K — PyeongChang 2018 (@pyeongchang2018) February 19, 2018  Šešias iš devynių jau įvykusių greitojo čiuožimo rungčių Pjongčange laimėjo Olandijos atstovai, tačiau 500 m distancijoje sėkmingiausiai pasirodęs šios šalies atletas Ronaldas Mulderis buvo tik septintas. Varžybose dalyvavo 36 čiuožėjai. Auksą iškovojo ir Norvegijos šuolių su slidėmis komanda Šuolių su slidėmis vyrų komandų varžybose pirmadienį triumfavo Norvegijos rinktinė. Norvegai Danielis Tande, Andreasas Stjernenas, Johannas Forfangas ir Robertas Johanssonas surinko 1098,5 taško. Sidabro medalius iškovojo 2014 metų Sočio olimpinių žaidynių čempionė Vokietijos komanda - Karlas Geigeris, Stephanas Leyhe, Richardas Freitagas ir Andreasas Wellingeris (1075,7 tšk.), o bronza tenkinosi Lenkijos šuolininkai (Maciejus Kotas, Stefanas Hula, Dawidas Kubackis ir Kamilas Stochas, 1072,4 tšk.). Varžybose dalyvavo 12 komandų.