„Mercedes“ komanda paskelbė, kad suomiui bus pakeista greičių dėžė, nors su dabartine jis dar nebuvo įveikęs šešerių lenktynių. V. Bottas laimėjo Austrijos GP etapą prieš savaitę, tačiau dabar negalės kovoti net dėl „pole“ pozicijos Didžiosios Britanijos etape. Tai jau antras kartas šį sezoną, kai „Mercedes“ keičia greičių dėžę anksčiau laiko, negu tai leidžia taisyklės. Būtent Austrijoje tas pats buvo daroma ir Lewiso Hamiltono automobiliui. Po nuobaudos startavęs tik aštuntas, britas nesugebėjo iškovoti prizinės vietos ir finišavo ketvirtas. „McLaren“ komandos narys ispanas Fernando Alonso bus nubaustas net 30-ies starto pozicijų bauda Didžiosios Britanijos GP etape. Apie tai skelbia oficiali F-1 svetainė. Šeštadienį vėl bus pakeistas F. Alonso automobilio variklis, o tai jau viršija leistiną limitą. Už tai ispanui bus skirta 25-ių pozicijų bauda, dar „minus“ 5-ios pozicijos bus skirtos už akumuliatoriaus keitimą. Daugiau F-1 naujienų skaitykite čia.