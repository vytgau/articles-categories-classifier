„West Ham“ namuose pralaimėjo rungtynes 0:3, o prieš dabartinę klubo valdžią protestuojantys sirgaliai mačo metu vienas po kito pradėjo veržtis į aikštę. Jau po pirmojo „Burnley“ įvarčio 66-ąją minutę vienas „West Ham“ sirgalius išbėgo į aikštę ir užpuolė klubo kapitoną Marką Noble'ą. Kiek vėliau aikštėje pasirodė ir dar keli „West Ham“ fanai. Vienas iš jų vaikščiojo tarp žaidėjų į viršų iškėlęs kampinio vėliavėlę.  Negana to, tribūnose klubo fanai pradėjo muštis tarpusavyje. Dėl to kilo grėsmė vaikams greta buvusiems vaikams, kuriuos ant savo atsarginių suolelio priėmė „Burnley“ ekipa. „West Ham“ šiuo metu su 30 taškų čempionate užima 16-ąją vietą. Sirgaliai protestuoja prieš klubo bendrasavininkus Davidą Sullivaną ir Davidą Goldą. Fanų reikalavimo trauktis iš komandos sulaukiantys verslininkai paliko stadioną dar rungtynėms nesibaigus. Kitose šeštadienio rungtynėse pergalę iškovojo ir prie lyderių ketverto priartėjo čempionai Londono „Chelsea“. Antonio Conte auklėtiniai namuose 2:1 pranoko Londono „Crystal Palace“. 25-ąją minutę šeimininkus į priekį išvedė Willianas, o jau po 7 minučių svečių gynėjas Martinas Kelly pasiuntė kamuolį į savus vartus. Paguodos įvartį 90-ąją minutę mušė Patrickas van Aanholtas. Kitose šeštadienio rungtynėse pergales šventė Liverpulio „Everton“, „Newcastle“ ir „Leicester City“ klubai. Visi šeštadienio rezultatai: „Manchester United“ 2 – 1 „Liverpool“ „Everton“ 2 – 0 „Brighton & Hove Albion“ „Huddersfield Town“ 0 – 0 „Swansea City“ „Newcastle United“ 3 – 0 „Southampton“ „West Bromwich Albion“ 1 – 4 „Leicester City“ „West Ham“ 0 – 3 „Burnley“ „Chelsea“ 2 – 1 „Crystal Palace“ Turnyrinė lentelė: 