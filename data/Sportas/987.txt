Šveicaras Ramonas Zenhausernas nugalėjo Michaelą Mattą, Wendy Holdener aplenkė Kathariną Gallhuber, o Danielis Yule – Marco Schwarzą. Austrijai tašką pelnė Katharina Liensberger, kuri buvo greitesnė už Denisę Feierabend. Bronzos medaliai atiteko Norvegijos kalnų slidininkams. Mažasis finalas su prancūzais baigėsi lygiosiomis 2-2, bet bendras Norvegijos rinktinės laikas (41,17 sek.) buvo geresnis nei varžovų (41,29 sek.). Pusfinalyje austrai 3-1 nugalėjo norvegus, o šveicarai 3-1 įveikė prancūzus. Varžybose dalyvavo 16 komandų. Tai buvo paskutinės kalnų slidinėjimo varžybos šiose olimpinėse žaidynėse. Komandų rungtis į olimpinių žaidynių programą įtraukta pirmą kartą.