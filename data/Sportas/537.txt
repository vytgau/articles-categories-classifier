Moterų turnyro aštuntfinalyje Ieva Dumbauskaitė ir Monika Povilaitytė per 14 min. 2-0 (11:6, 11:6) nugalėjo vengres Eszter Lutter ir Panną Gyori, o Gerda Grudzinskaitė ir Ieva Vasiliauskaitė tokiu pačiu rezultatu 2-0 (11:6, 11:6) pranoko norveges Jannę Kongshavn ir Kristinę Wiig. Nepasisekė tik Urtės Andriukaitytės ir Irinos Zobninos duetui, kuris po atkaklios kovos 1-2 (6:11, 11:4, 9:11) nusileido latvėms Alisei Lecei ir Ilzei Liepiniauskai. Ketvirtfinalyje įvyko Lietuvos komandų tarpusavio akistata. Labiau patyrusios I. Dumbauskaitė ir M. Povilaitytė per 14 min. 2-0 (11:6, 11:6) įveikė G. Grudzinskaitę ir I. Vasiliauskaitę bei pateko tarp keturių stipriausių porų. Vyrų turnyre nesulaikomai žaidžia Arnas Rumševičius ir Lukas Každailis. Jie aštuntfinalyje 2-1 (11:8, 15:17, 11:6) įveikė šveicarus Sebastianą Chevallier ir Alexei'u Strasserį, o ketvirtfinalyje 2-0 (13:11, 15:13) įrodė pranašumą prieš slovėnus Tadejų Bozenką ir Anžę Bahcą. Pusfinalyje lietuviai žais su turnyro favoritais rusais Ruslanu Dajanovu ir Tarasu Myskivu.