Bėgikai iš 30 pasaulio šalių dalyvauja lenktynėse, kurios vyksta Čilės Atakamos dykumoje. Tai pati sausiausia vieta planetoje – kai kuriose jos vietose dešimtmečiais neiškrenta nė vieno lašo vandens. Sekmadienį buvo duotas startas pirmajam varžybų etapui. Jo metu bėgikai turėjo įveikti 36 kilometrus. Greičiausiai šią distanciją nubėgo amerikietis Zandy Mangoldas. Jo laikas – 4 val. ir 10 min. Pirmasis etapas vyko 3 tūkst. metrų aukštyje virš jūros lygio. Be akmenų, stačių skardžių ir smėlėtų lygumų sportininkams teko galynėtis ir su vėjo pasipriešinimu. Jo greitis siekė 60 km/h, o gūsiuose pasiekdavo ir 80 km/h. Antrojo etapo trasa, kurios ilgis taip pat 36 km, eis per vadinamą Mirties slėnį. Jo reljefas lyginamas su Marso paviršiumi. Iš viso atletams per šešis etapus reikės įveikti 250 km. Varžybų finalas turi įvykti spalio 7 dieną.