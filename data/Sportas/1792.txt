Čilės futbolo federacija patvirtino, kad R. Rueda dirbs su nacionaline komanda iki 2022 metų planetos futbolo pirmenybių Katare atrankos pabaigos. Jei čiliečiams pavyktų prasibrauti į pasaulio čempionatą, kontraktas automatiškai galiotų iki „Qatar 2022“ turnyro pabaigos. „Palieku vyriausiojo trenerio postą klube dėl asmeninių motyvų ir galimybės imtis naujo profesionalaus iššūkio, – savo sprendimą socialiniuose tinkluose komentavo strategas. – Žengti šį žingsnį nebuvo lengva – „Flamengo“ komanda parodė man daug dėmesio ir pagarbos“. pic.twitter.com/QH92fjdtSf— Reinaldo Rueda (@ReinaldoRuedaDT) January 9, 2018  „Flamengo“ išėjusio trenerio kėdę iš karto pasiūlė Paulo Cesarui Carpegiani. Ankstesnis Čilės rinktinės strategas Juanas Antonio Pizzi atsistatydino po nesėkmės – Pietų Amerikos čempionai neįveikė atrankos ir nepateko į pasaulio futbolo čempionatą Rusijoje.