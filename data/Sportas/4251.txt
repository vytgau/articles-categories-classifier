Su „Hibernian“ ekipa, kuri praėjusiame sezone triumfavo antroje pagal pajėgumą Škotijos lygoje ir taip pakilo į elito divizioną, pasirašė trejų metų sutartį. Nuo 2012 etų V. Slivka priklausė „Juventus“ klubui, kai prisijungė prie Italijos čempionų jaunimo komandos. Vėliau lietuvis buvo skolintas „Modena“ (Italijos „Serie B“), „Gorica“ (Slovėnija), „Den Bosch“ (Olandijos 2-oji lyga) ir „Ascoli“ (Italijos „Serie B“) ekipoms. „Esu labai laimingas pasirašydamas sutartį su „Hibernian“. Tai dar vienas žingsnis mano karjeroje, todėl nekantrauju prisijungti prie naujų komandos draugų“, – oficialiai klubo svetainei kalbėjo jis. 190 cm ūgio futbolininkas Lietuvos vyrų rinktinėje jau spėjo sužaisti 19 oficialių rungtynių. Kaip pažymi pats klubas, ant vejos V. Slivka išbėgo ir akistatose prieš škotus ir anglus. „Mačai su Škotija ir Anglija leido man pajusti britiško futbolo stilių, todėl dabar nekantrauju susitikti su žaidėjais ir pradėti ruoštis naujam sezonui“, – pridėjo lietuvis. ✍🏻 | Hibernian have completed the signing of Vykintas Slivka from Juventus for an undisclosed fee. Welcome Vykintas! https://t.co/20tULoy8nv pic.twitter.com/xlEuJOzLJi— Hibernian FC (@HibsOfficial) July 26, 2017  Prieš savaitę „Hibernian“ sudarė sutartį ir su kitu Lietuvos rinktinės futbolininku Deivydu Matulevičiumi – puolėjas Škotijoje žais dvejus metus.