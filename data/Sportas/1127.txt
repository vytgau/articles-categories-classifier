Daugiau intrigos buvo pirmajame mače, kuriame susitiko „Garliava-SM Cascada“ ir Vilniaus „Eglė-Šviesa-SM Tauras“. Vilnietės metė rimtą iššūkį moterų lygos čempionėms iš Garliavos. Pirmajame kėlinyje garliavietėms pavyko atitrūkti (8:4), tačiau tos persvaros jos ilgai neišlaikė ir 25-ąją rungtynių minutę priekyje jau buvo „Eglė-Šviesa-SM Tauras“ (13:12). Paskutines kėlinio minutes kur kas drausmingiau sužaidė „Garliava-SM Cascada“ ir po pirmojo kėlinio pirmavo 16:13. Antrojo kėlinio metu Kauno rajono merginos jau varžovių arčiau neprisileido ir sužaidusios kur kas rezultatyvesnį kėlinį šventė pergalę rezultatu 37:32. Kauno rajono komandai Kamilė Bušaitė pelnė 8 įvarčius, Laima Bernatavičiūtė – 7, Karolina Sparnauskaitė, Gabija Kleizaitė, Evelina Dževerakaitė ir Emilė Aglinskaitė – po 5 įvarčius. Vilniaus ekipoje Aušra Šponė pasižymėjo net 14 kartų, Rita Repečkaitė – 6, Auksė Sviderskienė – 3, Greta Makovskytė, Rasa Mikalonytė ir Gabrielė Pereklytė – po 2 įvarčius. Kur kas lengviau su savo užduotimis pusfinalyje susitvarkė Kauno „Acme-Žalgirio“ merginos. Taurės laimėtojų titulą ginančios kaunietės užtikrintai 42:17 nugalėjo Alytaus SRC „Margirio-LJR“ ekipą. Alytaus komanda šioms taurės rungtynėms pasikvietė į savo sudėtį nemažą dalį Lietuvos jaunių rinktinės narių, tačiau ir jos nepadėjo stipriau pasipriešinti žalgirietėms. Jau po pirmojo kėlinio kaunietės pirmavo 20:7. Antrasis kėlinys jau tebuvo formalumas ir per jį Kauno komanda savo pranašumą tik dar labiau padidino. Nugalėtojoms Simona Kazlauskaitė ir Audinga Kniubaitė pelnė po 6 įvarčius, Austėja Narauskaitė – 5, Martyna Vaitkutė ir Inesa Verbovik – po 4 įvarčius. Alytaus ekipai Gabija Gaidytė pelnė 4 įvarčius, Karolina Čekuolytė – 3, Eimantė Zenkovaitė, Austėja Rimkutė ir Paulina Vaitkevičiūtė – po 2 įvarčius. Sekmadienį 13.30 val. Alytuje vyks finalas, kuriame susitiks „Garliava-SM Cascada“ ir „Acme-Žalgiris“. „Dragūnas“ ir „Granitas-Karys“ išplėšė kelialapius į „Cbet“ LRF taurės finalą Alytuje vykstančiose „Cbet“ LRF taurės finalinio ketverto varžybose vyrų pusfinaliai buvo itin dramatiška. Nors abejas kovas laimėjo išankstiniai favoritai, tačiau tiek Klaipėdos „Dragūnas“, tiek Kauno „Granitas-Karys“ turėjo daug vargo. Pirmasis pusfinalis vyko tarp Vilniaus „Šviesos“ ir Klaipėdos „Dragūno“ ekipų. Nors kol kas visus šio sezono tarpusavio susitikimus buvo laimėjęs „Dragūnas“, tačiau čia pergalę jie išplėšė tik paskutiniosiomis rungtynių sekundėmis. Be traumuotų Luko Juškėno ir Luko Simėno žaidę klaipėdiečiai rungtynes pradėjo užtikrintai ir didžiąją pirmojo kėlinio dalį jie buvo priekyje. 22 min. „Dragūno“ persvara siekė net 5 įvarčius (12:7), tačiau per likusį laiką Lietuvos čempionai pelnė tik vieną įvartį ir prieš ilgąją pertrauką turėjo minimalų pranašumą (13:12). Antrajame kėlinyje vyko tikras abiejų ekipų nervų karas: 40 min. nervinės įtampos neatlaikė vienas „Šviesos“ lyderių Tomas Bernatavičius ir itin šiurkščiai sustabdė greitą „Dragūno“ ataką. Žaidėjui buvo parodyta mėlyna kortelė, o jo ekipa įkrito į duobę: „Dragūnas“ pirmavo 22:16. Net ir po šio šalto dušo Vilniaus klubas nepalūžo ir pačioje rungtynių pabaigoje išlygino rezultatą (26:26). Paskutiniosios „Dragūno“ atakos didvyriu tapo Žanas Gabrielius Virbauskas, kuris paskutinėmis sekundėmis pasiuntė kamuolį į vartus ir išplėšė savo klubui pergalę 27:26. „Dragūnas“: Laurynas Palevičius, Lukas Vanagas po 7, Žanas Gabrielius Virbauskas 6, Karolis Bliuvas, Gintaras Cibulskis ir Laurynas Simonavičius po 2 įvarčius. „Šviesa“: Valdas Drabavičius 8, Tomas Bernatavičius 6, Karolis Antanavičius 5, Artūras Švilpa, Dovydas Jurašius ir Laurynas Pacevičius po 2 įvarčius. Kitame pusfinalyje intrigos taip pat netrūko. Šį sezoną neklumpanti Kauno „Granito-Kario“ ekipa susitiko su finalo ketverto šeimininkais Alytaus rankininkais. Visas pirmasis rungtynių kėlinys klostėsi įvartis į įvartį ir tik pačioje pirmosios dalies pabaigoje kauniečiams pavyko įgyti trapų dviejų įvarčių pranašumą (13:11). Gausiai savų sirgalių palaikoma Alytaus komanda antrojo kėlinio pradžioje buvo išsiveržusi į priekį (20:18), tačiau Vaido Drevinsko ir Mindaugo Urbono tikslūs metimai vėl grąžino iniciatyva kauniečiams. „Granitas-Karys“ drausmingai sužaidė rungtynių pabaigą ir šventė pergalę rezultatu 28:26. „Cbet“ LRF taurės finalas sekmadienį Alytuje įvyks 15:30 val. Jame susitiks titulą ginantis Klaipėdos „Dragūnas“ ir šiuo metu lygoje pirmaujantys Kauno „Granito – Kario“ rankininkai. „Granitas-Karys“: Mindaugas Urbonas 7, Modestas Štarolis 5, Vaidas Drevinskas ir Mindaugas Barzdenis po 4, Paulius Šarkauskas ir Karolis Grigas po 3 įvarčius. „Varsa-Stronglasas“: Žygimantas Micevičius 8, Gintautas Adamkevičius ir Rokas Lastauskas po 5, Aurelijus Sabonis ir Remigijus Čepulis po 3 įvarčius.