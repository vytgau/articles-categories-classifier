„Žalgirio“ rungtynėse LFF stadionas buvo pirmą kartą aklinai užpildytas nuo 2015 metų. Svečiai, kurių starto sudėtyje žaidė tik vienas bulgaras ir net septyni brazilai (vienas – natūralizuotas), 18-ą min. pirmavo (0:1) po Aniceto Abelio smūgio. 78-ą min. Serge'as Nyuiadzi išlygino skirtumą (1:1), o 86-ą min. Mantas Kuklys reto grožio tolimu smūgiu pelnė pergalingą įvartį (2:1). Ваш браузер не поддерживает iframe. Rezultatas: „Žalgiris“ 2 – 1 „Ludogorec“. 18' Anicet Abel [0 - 1] 78' Serge Nyuiadzi [1 - 1] 86' Mantas Kuklys [2 - 1] 90+4' Darvydas Šernas - raudona kortelė „Žalgiris“: 1. Armantas Vitkauskas (GK), 5. Donovanas Slijngardas, 2. Linas Klimavičius, 6. Mamadou Mbodjis, 8. Egidijus Vaitkūnas (C), 88. Mantas Kuklys, 7. Slavko Blagojevičius, 27. Matija Ljujičius (73' Bahrudinas Atajičius), 80. Elivelto (88' Vytautas Lukša), 17. Liviu Antalis (60' Serge'as Nyuiadzi) ir 10. Darvydas Šernas. „Ludogorec“: 33. Renan Dos Santos (GK), 6. Natanael, 5. Georgij Terzijev, 30. Cosmin Moti, 92. Jody Lukoki (79' Claudiu Keseru), 12. Anicet Abel, 8. Lucas Sasha, 10. Gustavo Campanharo, 88 Wanderson (84' Igor Plastun), 84. Marcelinho (C) ir 22. Jonathan Cafu. Statistika: „Žalgiris“ – „Ludogorec“ Smūgiai: 16 - 11; Smūgiai į vartų plotą: 7 - 3; Smūgiai šalia vartų: 8 - 5; Blokuoti smūgiai: 1 - 3; Kampiniai: 6 – 3; Nuošalės: 2 – 1; Pražangos: 15 – 14; Geltonos kortelės: 5 - 2; Raudonos kortelės: 1 - 0. Rungtynių eiga Po 5 min. trukusios žvalgybos, svečiai vis dažniau ėmė lankytis „Žalgirio“ vartų prieigose. Tačiau 6-ą ir 7-ą min. jau žalgiriečiai Elivelto ir Liviu Antalis vos neiššoko vieni prieš varžovų vartininką. 9-ą min. Slavko Blagojevičius buvo įspėtas geltona kortele. 13-ą min. po tikslaus perdavimo iš dešinio puolimo sparno Darvydas Šernas baudos aikštelėje smūgiavo galva, bet kamuolys praskriejo truputį virš vartų. 15-ą min. Elivelto kairiu kraštu įsiveržė į baudos aikštelę, atliko perdavimą, bet nebuvo kam jo „uždaryti“. „Žalgiriui“ per pirmas 15-ą min. priklausė iniciatyva. 17-ą min. D. Šernas vėl atsidūrė atakos smaigalyje, o 18-ą min. jau „Ludogorec“ surengė greitą išpuolį, baudos aikštelėje vienas nuo gynėjų išsilaisvino Anicetas Abelis iš Madagaskaro rinktinės ir smūgiu kaire koja „sušaudė“ Arminą Vitkauską – 0:1. Ваш браузер не поддерживает iframe. 24-ą min. D. Šernas iš kelių žingsnių bandė nukreipti kamuolį į tuščius vartus, bet smūgis labai nepavyko ir kamuolį pagavo vartininkas. 33-ią min. varžovų puolėjas Jonathanas Cafu sukūrė pavojingą progą prie mūsiškių vartų. 37-ą min. Elivelto vos neprastūmė kamuolio į varžovų vartus, bet vartininkas spėjo išsigelbėti kampiniu. Po to kampinio vėl kilo pavojus Razgrado futbolininkams. Kėlinio pabaigoje vyko atkakli ir permaininga kova. Po pirmų 45 min. žaidimo „Ludogorec“ pirmavo – 0:1. 47-ą min. D. Šernas uždirbo kampinį, o po jo teko padirbėti varžovų vartininkui. 55-ą min. Matija Ljujičius smūgiavo galva, o svečių vartininkas vos neįsimušė įvarčio į savo vartus. 60-ą min. L. Antalis patyrė traumą ir turėjo palikti aikštę. 62-ą min. A. Vitkauskas išgelbėjo „Žalgirį“ po varžovo reido. 65-ą min. Vilniuje prasidėjo lietus. LFF stadiono žiūrovai vis dažniau turėjo rimtų priekaištų teisėjui Manueliui Schuettengruberiui iš Austrijos. 66-ą min. Marcelinho ir J. Kafu vos nepelnė antro įvarčio. 76-ą min. Linas Klimavičius laisvas galva smūgiavo virš vartų. 78-ą min. „Žalgiris“ išlygino skirtumą – 1:1. D. Šernas įsiveržė į baudos aikštelę iš dešinio sparno, atliko perdavimą, ten suklydo varžovų gynėjai, o prie kamuolio atsidūręs ką tik po keitimo aikštėje pasirodęs Serge'as Nyuiadzi pelnė įvartį. Ваш браузер не поддерживает iframe. Po jo žalgiriečiai perėmė iniciatyvą ir draskė svečių gynybą. Tai pasiteisino ir 86-ą min. krito antras įvartis. S. Nyuiadzi vėl įsiveržė į baudos aikštelę dešiniu kraštu, atliko perdavimą kiek atgal, o Mantas Kuklys tolimu smūgiu įmušė antrą įvartį – 2:1. Ваш браузер не поддерживает iframe. 90+4 min. kovoje dėl aukšto kamuolio D. Šernas alkūne lietė varžovo veidą ir už antrą geltoną kortelę buvo išvytas iš aikštės. „Žalgiris“ paskutines sekundes patikimai gynėsi ir šventė puikią pergalę 2:1.  Atsakoma dvikova liepos 19-ą dieną bus žaidžiama Bulgarijoje. Ją taip pat tiesiogiai transliuos LRT.