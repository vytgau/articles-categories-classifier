Namuose žaidę Madrido „Atletico“ futbolininkai sugebėjo sustabdyti „Barcelona“ ekipos pergalingą žygį, tačiau savo rankose išsaugoti pergalės jiems nepavyko. Šeimininkai didžiąją rungtynių dalį pirmavo, nes dar 21-ąją minutę jų gretose pasižymėjo Saulis Niguezas. Visgi katalonus 82-ąją minutę nuo nesėkmės išgelbėjo tikslus Luiso Suarezo smūgis. Iki šio mačo septynias pergales iš eilės šventę „Barcelona“ futbolininkai nepaisant kluptelėjimo išliko turnyrinės lentelės viršūneje. Su 22 taškais jie prieš „Atletico“ turi 6 taškų persvarą.  Tarp šių komandų turnyrinėje lentelėje įsiterpė Madrido „Real“ komanda, kuri pasiekė sunkią pergalę 2:1 prieš „Getafe“ ir savo sąskaitoje dabar turi 17 taškų. 39-ąją ir 56-ąją minutėmis po įvartį įmušė Karimas Benzema ir Jorge Molina, o pergalę „karališkajam“ klubui padovanojo pirmą kartą Ispanijos čempionate šį sezoną pasižymėjęs Cristiano Ronaldo. Sezono startą dėl diskvalifikacijos praleidusi „Real“ superžvaigždė 85-ąją minutę paliko už nugaros varžovų gynybą ir pasiuntė kamuolį į apatinį kairįjį vartų kampą. Cristiano Ronaldo delivered the goods today when Real Madrid needed him! 1st #LaLiga goal this season #HalaMadrid pic.twitter.com/7iEafP7ITk — That Stat Football (@That_Stat_) October 14, 2017  Kitose rungtynėse pergales šventė Bilbao „Athletic“ ir San Sebasiano „Real Sociedad“ komandos. Rezultatai: „Atletico“ 1 – 1 „Barcelona“ „Getafe“ 1 – 2 „Real“ „Bilbao Athletic“ 1 – 0 „Sevilla“ „Alaves“ 0 – 2 „Real Sociedad“ Turnyrinė lentelė: (pozicija, komanda, žaista, pergalės, lygiosios, pralaimėjimai, įvarčių santykis, taškai) 