Lietuvos sportininkai pirmajame kvalifikacijos rate antradienį per 35 minutes 2-0 (21:15, 21:18) nugalėjo slovėnus Nejcą Zemljaką ir Danijielių Pokeršniką. Lemiamame, antrajame, kvalifikacijos rate A. Rumševičius ir L. Každailis žais su brazilais Pedro Solbergu ir George'u Wanderley. P. Solbergas su kitu partneriu pasaulio reitinge užima aštuntąją vietą, o taip pat jis yra 2015 metų pasaulio čempionato bronzinis prizininkas. A. Rumševičius ir L. Každailis šiame turnyre jau užsitikrino 240 FIVB reitingo taškų. Moterų kvalifikacija nesėkmingai susiklostė lietuvėms Ievai Dumbauskaitei ir Monikai Povilaitytei. Jos po dramatiškos 56 min. trukusios kovos 1-2 (21:16, 21:23, 16:18) pralaimėjo norvegėms Ingrid Lundei ir Odai Johannei Ulveseth. Lietuvos tinklininkėms vien už dalyvavimą šiame prestižiniame turnyre atiteko 60 pasaulio reitingo taškų. 5 žvaigždučių serijos turnyre dalyvauja dauguma pajėgiausių planetos porų.