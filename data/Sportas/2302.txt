„Karališkojo“ klubo gretose nebuvo nei vieno ekipos lyderio ir šeštadienį prieš „Malaga“ ekipą žaidusių futbolininkų. Zinedinas Zidane'as į aikštę metė jaunimą ir rezervinės komandos žaidėjus. Rezervine sudėtimi mačą pradėjusi „Real” komanda netikėtai pirmoji praleido įvartį, 25 min. pasižymėjo Luisas Milla. Nuo suolo pakilęs „Karališkojo“ klubo strategas Zinedine'as Zidane'as priartėjo prie aikštės ir negailėjo aštrių pastabų savo auklėtiniams. Tuo tarpu svečiams reikėjo dar vieno įvarčio siekiant išlyginti bendrą rezultatą. Tačiau antrame kėlinyje po keitimo aikštėje pasirodęs Garethas Bale'as įnešė šeimininkų puolimui solidumo. Po jo perdavimo 63 min. galimą intrigą gesino Borja Mayoralis, o vėliau 70 min. jis pataisė to paties G. Bale'o smūgį. Svečiai pasirodymą Karaliaus taurės turnyre užbaigė garbingomis lygiosiomis: 89 min. rezultatą išlygino Alvaro Portilla Suarezas. Į aštuntfinalį antradienį taip pat pateko „Leganes“, „Numancia“, „Celta“ ir „Levante“ komandos. Dar šešios atsakomosios rungtynės bus žaidžiamos trečiadienį, o šešioliktfinalio etapas bus baigtas ketvirtadienio likusiomis rungtynėmis. Kiti „Copa del Rey“ rezultatai (skliausteliuose pirmųjų rungtynių rezultatas): „Leganes“ 1 – 0 „Valladolid“ (2:1) „Malaga“ 1 – 1 „Numancia“ (1:2) „Celta Vigo“ 1 – 0 „Eibar“ (2:1) „Levante“ 1 – 1 „Girona“ (2:0) Madrido „Real“ 2 – 2 Fuenlabrada (2:0) 🏁 FT: #RealMadrid 2-2 @CFuenlabradaSAD (@Mayoral_Borja 62', 70'; Luis Milla 25', Portilla 89') (agg 4-2).#RMCopa | #HalaMadrid pic.twitter.com/iFgASbHF1h— Real Madrid C.F. (@realmadrid) November 28, 2017 