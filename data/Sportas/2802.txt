Vyrų taurės varžybose šiais metais dalyvauja 7 komandos, tad praėjusių metų taurės laimėtojas Klaipėdos „Dragūnas“ varžybų vykdymo komisijos sprendimu tiesiogiai pateko į pusfinalio etapą. Burtai lėmė, jog Alytaus „Varsa – Stronglasas“ susitiks su Kauno „KTU“ rankininkais, Kauno „Granitas – Karys“ žais prieš Molėtų „InTransport“ komandą, o Vilniuje įvyks derbis tarp VHC „Šviesos“ ir HC „Vilniaus“ ekipų. Ketvirtfinalio etape bus žaidžiamos dvejos rungtynės namuose ir išvykoje, o laimėjusi ekipa keliaus į varžybų finalinį ketvertą. Ketvirtfinaliai vyks lapkričio 18-19 dienomis.   Tuo pat buvo ištraukti ir jaunimo bei jaunių amžiaus grupių burtai. Vaikinų gimusių 2000 m. Amžiaus grupėje dalyvauja 9 komandos, tad dviems ekipoms teks žaisti aštuntfinalio etape. Burtai lėmė, jog aštuntfinalyje susitiks Kauno rajono bei Pasvalio sporto mokyklos. Laimėjusi komanda ketvirtfinalyje žais prieš Kauno SM „Tauro“ auklėtinius. Kitose ketvirtfinalio porose susitinka Klaipėdos „Viesulas“ ir Varėnos sporto mokyklos auklėtiniai, Panevėžio bei Alytaus komandos bei Vilniaus SM „Tauras“ su Molėtų vaikinų ekipa. Dviem metais jaunesnėje amžiaus grupėje taip pat dalyvauja 9 komandos, tad dvi ekipos varžybas pradeda nuo aštuntfinalio etapo. Aštuntfinalyje susitiks Klaipėdos „Viesulo“ ir Panevėžio KKSC ekipos, o laimėjusi komanda ketvirtfinalyje žais prieš Varėnos SC rankininkus. Kitose ketvirtfinalio porose susitinka Molėtų ir Kauno SM „Tauras“ komandos, Vilniaus SM „Tauras“ ir Pasvalio SM, Zarasų SC ir Alytus SRC ekipos. Merginų gretose taurės varžybos vyks tarp 2002 metais gimusių rankininkių ir šiuo metu užregistruotos 6 norinčios dalyvauti ekipos. Ketvirtfinalio etape tarpusavyje susitinka Klaipėdos „Viesulo“ SC ir Pasvalio SM bei Alytaus ir Vilniaus komandos. Tiesiogiai į pusfinalį pateko Panevėžio bei Kauno rajono sporto mokyklos.