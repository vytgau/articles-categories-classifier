21-erių metų Lietuvos tinklininkas spalio mėnesį vidutiniškai pelnė po 17 taškų ir buvo rezultatyviausias savo komandoje. Tuo tarpu „Parnu VK“ ekipa spalio mėnesį laimėjo visus penkis susitikimus. E. Vaškelio tikslių atakų procentas siekė 56,49, o efektyvumas – 67 proc. Šiame sezone E. Vaškelis iš viso yra pelnęs 101 tašką ir rezultatyviausių žaidėjų sąraše užima ketvirtą vietą. „Iš tiesų net nežinojau, kad yra renkami geriausi mėnesio žaidėjai. Labai džiaugiuosi dėl tokio įvertinimo. Stengsiuosi būti geriausias kiekvieną mėnesį“, – sakė E. Vaškelis. Baltijos lygos kovos tęsis šį savaitgalį. Dvi Lietuvos ekipos – Šiaulių „Elga-Master Idea-SM Dubysa“ ir Raseinių „Norvelita“ išvykoje žais su „Jarvamaa“ (Estija) ir Talino „Selver“ (Estija) ekipomis.