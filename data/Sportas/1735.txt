Lietuvos rankinio rinktinė sausio 12-14 dienomis Klaipėdos „Švyturio“ arenoje dalyvaus 2019 metų pasaulio vyrų rankinio čempionato atrankos varžybų 2 grupės turnyre. Lietuviai kovos su Latvijos, Izraelio ir Gruzijos komandomis. Rašytojas, keliautojas, sporto žurnalistas Vytaras Radzevičius mano, kad grupės nugalėtojas spręsis sekmadienį mače su Latvija. Pirmąja Lietuvos rinktinės varžove penktadienį bus sunkiai nuspėjama Izraelio ekipa. Šeštadienį lietuviai žais su kovinga Gruzijos nacionaline komanda.