Iki šio mačo „Real“ futbolininkai Ispanijos čempionate buvo laimėję keturis mačus paeiliui, o „Espanyol“ vienuolikė pergalės skonio nebuvo pajutusi net per septynis susitikimus iš eilės. Vienintelį mačo įvartį 93 min. technišku smūgiu pelnė tikslaus ir savalaikio komandos draugo perdavimo sulaukęs Gerardas Moreno.  „Real“ šiame mače vertėsi be ryškiausios savo žvaigždės Cristiano Ronaldo. Barselonos „Cornella-El Prat“ stadione, kuriame „Espanyol“ namų rungtynes žaidžia nuo 2009-ųjų, „Real“ komanda iki šiol nebuvo pralaimėjusi. Po šios nesėkmės „Real“ savo sąskaitoje turi 51 tašką ir turnyro lentelėje užima trečiąją vietą. Nuo pirmaujančios „Barcelonos“ vienuolikės „Real“ futbolininkai atsilieka 14 taškų ir yra sužaidę rungtynėmis daugiau. „Espanyol“ su 31 tašku užima 13-ąją vietą tarp 20-ies komandų.