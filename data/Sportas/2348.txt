V. Bottas buvo greičiausias pirmoje važiavimų dalyje, tuo tarpu L. Hamiltonas užfiksavo geriausią rezultatą antroje. Paskutinėje kvalifikacijos dalyje V. Bottas vieną ratą įveikė per 1 min. 36,231 sek. ir pakilo į pirmą vietą. Važiavimų pabaigoje nei vienam iš „Mercedes“ pilotų nepavyko pagerinti savo rezultatų. Tad paskutinį „pole“ pozicija šių metų sezone atiteko V. Bottui. Tuo tarpu 0,172 sek. nuo komandos draugo atsilikęs L. Hamiltonas turėjo tenkintis antra vieta. S. Vetteliui paskutiniuoju bandymu pavyko pagerinti savo rezultatą ir pakilti į trečią vietą. Vokietis nuo „pole“ poziciją iškovojusio V. Botto atsiliko kiek daugiau nei puse sekundės. Greičiu šį kartą nepasižymėjo ir antrasis „Ferrari“ pilotas Kimi Raikkonenas. Suomis važiavimų pabaigoje prarado poziciją „Red Bull“ atstovui Danieliui Ricciardo ir važiavimus baigė penktas. Į paskutinę kvalifikacijos dalį vėl pateko abu „Force India“ ekipos pilotai. Sergio Perezas užfiksavo aštuntą, o Estebanas Oconas devintą rezultatą. Šiuos du sportininkus skyrė vos 0,023 sek. Tarp dešimties greičiausiųjų pateko ir karjerą baigiantis „Williams“ atstovas Felipe Massa. Brazilas buvo lėčiausias paskutinėje važiavimų dalyje, užfiksavęs dešimtą rezultatą. #QUALI REPORT: @ValtteriBottas heads a Mercedes 1-2 >> https://t.co/dGI9SKB7qV #AbuDhabiGP 🇦🇪 #F1 pic.twitter.com/IQ9pIeQcW0— Formula 1 (@F1) November 25, 2017  INITIAL CLASSIFICATION (END OF QUALIFYING): @ValtteriBottas claims his fourth career pole #AbuDhabiGP 🇦🇪 #Quali #F1 pic.twitter.com/GvPS566WFY— Formula 1 (@F1) November 25, 2017 Daugiau naujienų rasite F-1.lt.