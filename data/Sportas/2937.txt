Latvijos komanda, kuriai atstovauja gynėjas Nerijus Ališauskas ir vartininkas Mantas Armalis, svečiuose 1:3 (0:0, 1:2, 0:1) pralaimėjo Čerepoveco „Severstal“ (Rusija) ekipai. N. Ališauskas aikštėje praleido 9 min. 11 sek. ir blokavo vieną metimą. M. Armalis žaidė 58 min. 52 sek. ir atrėmė 17 varžovų metimų iš 19. Vos tris pergales per 21 rungtynes iškovojusi „Dinamo“ komanda (8 tšk.) Vakarų konferencijoje yra paskutinė - 13-a. „Severstal“ komanda su 31 tašku konferencijoje užima aštuntąją vietą. Praėjusį savaitgalį Rygos klubas nutraukė 14-os pralaimėjimų seriją, tačiau dabar vėl patyrė antrą nesėkmę paeiliui.