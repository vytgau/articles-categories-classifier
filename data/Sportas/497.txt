Nors pirmose rungtynėse „Phantoms“ patyrė pralaimėjimą, tačiau vėliau paaiškėjo, kad „Wildcats“ komandoje rungtyniavo žaidėjas, kuris nėra sužaidęs 25 proc. rungtynių lygoje, o pagal NIHL taisykles – už tokį pažeidimą „Phantoms“ buvo įskaityta techninė pergalė rezultatu 5:0. Galutinėje įskaitoje „Phantoms“ šventė pergalę rezultatu 9:6 ir kurioziškai žengė toliau. Reguliariame sezone „Phantoms“ ir „Wildcats“ susitiko aštuonis kartus, iš kurių net šešis sykius pergalę šventė D. Pliskausko ekipa, kartą buvo sužaista lygiosiomis, o sykį pergale džiaugėsi „Wildcats“. Net penkios tarpusavio rungtynės baigėsi tik vieno įvarčio skirtumu. „Wildcats“ turnyrinėje lentelėje užėmė trečią vietą ir vos 8 taškais nusileido antroje vietoje likusiai „Phantoms“ komandai. D. Pliskauskas per 32 reguliariojo sezono rungtynes yra įmušęs 21 įvartį ir atlikęs 26 rezultatyvius perdavimus.