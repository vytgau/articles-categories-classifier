Lenkas išviso įveikė 142 ratus, o jo greičiausiai įveiktas ratas buvo per 1 min. 18,572 sek. Tai buvo ketvirtas geriausias rezultatas per visą dieną. „Jei atvirai, tai neturiu labai daug informacijos. Nemačiau, kaip jis važiavo. Žinoma, kažkiek girdėjau ir taip pat mačiau ratų laikus. Manau, kad jam tai yra nuostabus sugrįžimas“, – apie lenką kalbėjo N. Hulkenbergas. „Po tokios sunkios avarijos ir traumos įveikti 140 ratų moderniu F-1 automobiliu yra tikrai įspūdinga. O ypač tokioje trasoje, kaip Budapešte, kuri reikalauja labai daug fizinių jėgų. Todėl didelė pagarba jam. O taip pat ir jo pasirodymas buvo visai geras. Nesu tikras, kas nutiks ir ką „Renault“ darys, bet tikiu, kad bandymai buvo geri“, – kalbėjo vokietis. Daugiau F-1 naujienų skaitykite čia.