Ši pora pasaulio pirmenybėse triumfavo pirmą kartą. Tiesa, A. Savčenko 2011, 2012 ir 2014 metais pasaulio čempionatuose nugalėjo su kitu partneriu. A. Savčeko ir B. Massot taip pat yra Pjongčnaogo žiemos olimpinių žaidynių čempionai. Vokietijos pora surinko 245,84 taško. Ji buvo nepralenkiama tiek trumpojoje, tiek laisvojoje programose.  Sidabro medalius iškovojo Europos čempionai rusai Jevgenija Tarasova ir Vladimiras Morozovas (225,53 tšk.), bronzos – prancūzai Vanessa James ir Morgan Cipresas (218,36 tšk.). Iš viso čempionate dalyvavo 28 poros. Vyrų varžybose po trumposios programos pirmauja JAV atstovas Nathanas Chenas (101,94 tšk.). Antras yra rusas Michailas Koljada (100,08 tšk.), trečias – kitas JAV atstovas Vincentas Zhou (96,78 tšk.).