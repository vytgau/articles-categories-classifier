„Tą pačią problemą turėjau prieš trejus metus. Užteko per treniruotę truputį bakstelėti, ir vėl šonkaulis neatlaikė“, – DELFI pasakojo A. Miseckas. 34-ą gimtadienį trečiadienį šventusiam tituluotam kovotojui iš Kauno sunkiausia buvo ištverti privalomą kovų maratoną: egzaminuojamasis privalo paeiliui po minutę grumtis su 40 skirtingų priešininkų. „Reikėjo sukąsti dantis ir atidžiai gintis“, – pasakojo karatė meistras. Dabartinis Europos čempionas ir daugkartinis prizininkas šią vasarą nusprendė pasitraukti iš didžiojo sporto ir visą dėmesį skirti savo įpėdinių ruošimui: A. Miseckas vadovauja Kauno „Rifo“ klubui. 