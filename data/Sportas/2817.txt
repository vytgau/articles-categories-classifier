Į šoko būseną „Arvi“ arenoje čempionai buvo pasiųsti jau 7-ąją mačo minutę, kai „Sūduvą“ į priekį išvedė pasižymėjęs Karolis Laukžemis. Visgi kito tikslaus smūgio laukti teko net 80 minučių. Bet ne, pasižymėjo ne „Žalgiris“. Vietinių sirgalių džiaugsmui 86-ąją minutę svečių iš Vilniaus vartų sargą nuginklavo Josipas Tadičius. Po keturių minučių tas pats kroatas subyrėjusiems čempionams įteikė ir trečiąjį įvartį. Po šios pergalės „Sūduva“ su 59 taškais tapo vienvalde A lygos lydere. Viso sezono metu pirmavę, bet dabar jau tašku mažiau turintys žalgiriečiai prieš lemiamą ratą smuktelėjo į antrą poziciją. Ši pergalė marijampoliečiams taip reiškia ir namų pranašumą penktajame ture. Jame šešios geriausios reguliariojo sezono komandos tarpusavyje sužais dar po vieną kartą – būtent po šių kovų ir spręsis medalių likimas. Paskutinis čempionate likęs „Kauno Žalgiris“ iškrito į I lygą, o jo vietą užims žemesniame divizione triumfavusi „Palanga“. Tuo metu septinti likę Kauno „Stumbro“ futbolininkai dėl vietos A lygoje kovos su Gargždų „Bangos“ klubas. Rezultatai: Jonavos „Jonava“ 2 – 1 Klaipėdos „Atlantas“ 3' [0 – 1] Tadas Labukas 40' [1 – 1] Mindaugas Grigaravičius 65' Nemanja Ivanovas („Atlantas“) gavo raudoną kortelę 67' [2 – 1] Maksimas Marusičius Kauno „Stumbras“ 0 – 3 Utenos „Utenis“ 18' [0 – 1] Ali Radjelis Cheikhas 36' Nemanja Bjelanas („Utenis“) gavo raudoną kortelę 61' [0 – 2] Jose Ruzas 67' [0 – 3] Sibusiso Magwaza Marijampolės „Sūduva“ 3 – 0 Vilniaus „Žalgiris“ 7' Karolis Laukžemis 86' Josipas Tadičius 90' Josipas Tadičius Trakų „Trakai“ 5 – 1 „Kauno Žalgiris“ 1' [1 – 0] Valentinas Jeriomenko 12' [2 – 0] Michailas Šyška 16' [3 – 0] Oscaras Dorley 41' [4 – 0] Dinijaras Biljaletdinovas 61' [5 – 0] Dinijaras Biljaletdinovas 74' [5 – 1] Ernestas Mickevičius Turnyro lentelė: 