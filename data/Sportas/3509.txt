Pirmosiose rungtynėse „Hampden Park“ stadione škotai sugebėjo atsigauti po praleisto įvarčio, kurį pelnė Fedoras Černychas, ir išlygino rezultatą tiksint paskutinėms mačo minutėms. Škotai buvo patekę į duobę, tačiau jiems nemažai pasitikėjimo suteikė lygiosios su Anglija 2:2 ir pergalė prieš Slovėniją 1:0. „Kad ir prieš ką žaistume – prieš Angliją ar Lietuvą – mano žaidėjai pasakys jums, kad nėra skirtumo, prieš ką rungtyniausime. Žinome savo trūkumus ir savo stiprybes. Pastaruoju metu buvo daugiau teigiamų dalykų nei neigiamų ir mes bandysime tuo pasinaudoti“, – sakė G. Strachanas. Žurnalistams specialistas teigė, kad Lietuvos rinktinė jau įrodė ką moką ir pažymėjo, jog šeimininkai turės papildomą kozirį žaidžiant namuose: „Mes parodysime Lietuvai pagarbą, didelę pagarbą. Jie čia žaidė gerų rungtynių, pavyzdžiui, su Slovėnija (2:2). Jeigu turi gerą komandinę dvasią, kurią turi jie, tuomet tu turi kovoti pasitelkdamas savo komandinę dvąsią ir galimybes“. Neseniai į „Liverpool“ ekipą persikėlęs krašto gynėjas Andrew Robertsonas taip pat atsargiai kalbėjo apie lietuvius, tačiau yra įsitikinęs, jog su atvykusių savų fanų pagalba jie išsiveš tris taškus iš LFF stadiono. „Tai bus sudėtingos rungtynės. Žinome, kokias problemas jie sukėlė mums namuose, tačiau mes taip pat jiems sukėlėme problemų. Turėjome progų ir mums nepasisekė, kad iškovojome trijų taškų. Atvykome čia išnaudoti savo progas, tvirtai sužaisti gynyboje ir laimėti“, – teigė A. Robertsonas. Škotijai rungtynėse su Lietuva dėl traumų nepadės kapitonas Darrenas Fletcheris, Stevenas Fletcheris ir Tomas Cairney. 