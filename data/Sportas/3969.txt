Buvęs dešimtkovininkas finale finišavo per 48,35 sek. Sidabro medalį iškovojo Europos čempionas turkas Yasmanis Copello (48,49 sek.), o bronzos - olimpinis čempionas amerikietis Kerron Clementas (48 m 52 cm). Moterų 400 m bėgimo rungties finale greičiausia buvo amerikietė Phyllis Francis (49,92 sek.). Antra finišavo Bahreino atstovė Salwa Eid Naser (50,06 sek.), trečia - kita amerikietė Allyson Felix (50,08 sek.). Olimpinė čempionė Bahamų bėgikė Shaunae Miller-Uibo (50,49 sek.) turėjo tenkintis ketvirta pozicija. Moterų rutulio stūmimo varžybas laimėjo kinė Gong Lijiao. Londono olimpinių žaidynių vicečempionė finale rutulį nustūmė 19 m 94 cm ir antrą vietą užėmusią vengrę Anitą Marton aplenkė 45 cm. Bronzą iškovojo amerikietė Michelle Carter (19 m 14 cm). 