„Miestiečių“ situaciją apsunkino 45 min. Fabiano Delpho raudona kortelė. Nors po pertraukos svečiai žaidė mažumoje, jie kur kas dažniau kontroliavo kamuolį. Tačiau jų išpuolius sėkmingai atmušė „Wigan Athletic“ gynyba. Mačo baigtį nulėmė Willas Griggas, kuris 79 min. „Wigan Athletic“ sirgalių džiaugsmui pelnė vienintelį mačo įvartį. „Man City“ per likusį laiką nepavyko išlyginti rezultato ir Pepo Guardiolos auklėtiniai priversti pasitraukti iš tolimesnių taurės kovų. „Wigan Athletic“ ketvirtfinalyje susitiks su kita „Premier“ lygos ekipa – „Southampton“.