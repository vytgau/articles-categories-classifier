Greta Pietų Afrikos Respublikos, Moselio įlankoje kanalas „Doscovery“ surengė eksperimentą, į kurį įsitraukė ir 32-ejų plaukimo žvaigždė. Lyg žuvis vandenyje besijaučiantis amerikietis vandenyje greičiu lyginosi su rykliu. Kadangi įprastinėmis sąlygomis M. Phelpsas lenktyniauti su rykliu neturėtų jokių galimybių (jo vidutinis greitis vargiai siekia 10 km per valandą, o ryklio greitis yra net keturis kartus didesnis), sportininkas buvo aprengtas specialiu hidrokostiumu, kurs baigėsi vienu dideliu guminiu peleku, į kurį tilpo abi plaukiko kojos.Nepaisant to, ryklys vis tiek nugalėjo – atstumą nuplaukė per 36,1 sek. M. Phelpsas atstumą įveikė lygiai 2 sek. lėčiau. Tiesa, sužinoję visą tiesą apie lenktynes skaitytojai gali pasipiktinti: paaiškėjo, kad ryklys ir M. Phelpsas plaukė skirtingu laiku, o vėliau jų plaukimas tiesiog buvo sujungtas į vieną kadrą. Mokslininkai ryklio greitį „išvystė“ ir nustatė naudodami masalą. M. Phelpsas plaukė vėliau, kai ryklio greitis jau buvo žinomas. Distancijos pradžioje jis lenkė savo „oponentą“, tačiau jai įpusėjus gyvūno greitis dar labiau išaugo. Pažymėtina, kad filmavimo vietoje iš tikrųjų plaukioja baltieji rykliai, todėl atliekant eksperimentą buvo laikomaisi aukščiausių saugumo reikalavimų. 100m Swimming Race Result: 1st place: Great White Shark 🇿🇦 2nd place: Michael Phelps 🇺🇸 #MondayMotivation pic.twitter.com/xMIckk57TD— NinetyFive (@NinetyFive_UK) July 24, 2017  The moment of glory for #TeamShark!!! #PhelpsVsShark #SharkWeek pic.twitter.com/NWYp1CwiRa— Shark Week (@SharkWeek) July 24, 2017