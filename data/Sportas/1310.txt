Sekmadienį, vasario 4 dieną, vyko 2018 metų Riedučių pasaulio čempionato finalas, kuriame turnyro favoritėmis laikytos amerikietės be vargo įveikė priešininkes iš Australijos. Organizatorių teigimu, tai kol kas didžiausias šio riedučių kontaktinio sporto renginys visame pasaulyje. Pasaulio čempionatas šį kartą surengta Didžiosios Britanijos Mančesterio mieste – tai reiškia, kad čempionato finalas pirmą kartą istorijoje vyko ne Šiaurės Amerikoje. Tris dienas vykusioje riedučių sporto šventėje iš viso susirungė 38 komandos, tarp kurių sportininkės iš Kanados, Anglijos, Australijos, Prancūzijos, Švedijos ir Suomijos. Riedučių derbio pradžia įvardijamas XX amžiaus 4-asis dešimtmetis. Šis sportas išsivystė iš kitų riedučių sporto šakų. Vėliau jis kiek primirštas, o atgimimu galima laikyti pačią XXI amžiaus pradžią, kai Jungtinėse Valstijose pradėtos rengti mėgėjiškos varžybos. Neilgai trukus jos virto pasauliniu fenomenu. Šiame kontaktiniame sporte rungiasi dvi komandos, kiekvienoje iš jų – penkios žaidėjos. Visos riedučiais važiuoja pagal laikrodžio rodyklę ovalo formos čiuožykloje. Kiekviena komanda turi savo vadinamąją stūmėją, kuri atsakinga taškus (jos šalmą puošia žvaigždė) ir keturias gynėjas arba blokuotojas. Pagrindinis abiejų komandų tikslas labai paprastas – kad jų stūmėjos sėkmingai įveiktų kuo daugiau gynėjų ir pelnytų taškų. Gyvai stebėti procesą žymiai įdomiau ir aiškiau, nei apie jį skaityti.