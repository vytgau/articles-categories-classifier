„Šiais apdovanojimais įvertiname tuos buriuotojus, kurie ženkliai prisidėjo bei prisideda prie pagrindinių buriuotojiškų vertybių – tradicijų, garbės bei meistriškumo – puoselėjimo. Tai yra žmonės, kurie padeda buriavimui klestėti, o buriuomenei augti. Jie įkvepia ir skatina stengtis patiems“,- teigė Lietuvos buriuotojų sąjungos prezidentas Naglis Nasvytis. Nusiplelniusių buriuotojų apdovanojimai iškilmingos ceremonijos metu buvo įteikti: Rolandui Ženteliui – už Lietuvos teisėjavimo sistemos plėtojimą ir tobulinimą bei asmeninį indėlį į Lietuvos buriavimo vystymą, buriuotojų tradicijų ir vertybių puoselėjimą, ilgametį pasišventimą Lietuvos buriavimui. Vidai Vasiulytei – už atsakingą ir ilgametę veiklą teisėjavimo srityje ir pasišventimą Lietuvos buriavimui. Sauliui Pajarskui – nacionalinės RS 280 jachtų klasės vystytojui, daugkartiniam KMR prizininkui ir nugalėtojui – už asmeninį indėlį į Lietuvos buriavimo plėtojimą, ilgametį pasišventimą Lietuvos buriavimui. Simonui Steponavičiui – daugkartiniam KMR ir kitų tarptautinių varžybų dalyviui ir nugalėtojui – už Lietuvos buriavimo plėtojimą tarptautinėje arenoje, jaunimo įtraukimą, buriuotojų tradicijų ir vertybių puoselėjimą, ilgametį pasišventimą Lietuvos buriavimui. Astai Margevičienei – už aktyvų dalyvavimą Kuršių marių regatos organizavime ir vystyme, buriuotojų vertybių populiarinimą „Ambersail“ klube ir Lietuvos buriuotojų tarpe. Šarūnui Sodeikai – daugkartiniam KMR ir kitų tarptautinių varžybų dalyviui ir nugalėtojui – už Lietuvos buriavimo plėtojimą tarptautinėje arenoje, jaunimo įtraukimą, buriuotojų tradicijų ir vertybių puoselėjimą, ilgametį pasišventimą Lietuvos buriavimui. Algirdui Žižiui – daugkartiniam KMR prizininkui ir nugalėtojui – už ilgametį pasišventimą Lietuvos buriavimui. Linui Baubliui – daugkartiniam KMR ir kitų varžybų nugalėtojui – už asmeninį indėlį į Lietuvos ir Vilniaus buriavimo vystymą, buriuotojų tradicijų ir vertybių puoselėjimą, ilgametį pasišventimą Lietuvos buriavimui. Viktorui Golubovskiui – ilgamečiam KMR teisėjui – už aktyvų dalyvavimą buriavimo edukacinėje veikloje, buriuotojų tradicijų bei vertybių puoselėjimą, ilgametį pasišventimą Lietuvos buriavimui. Mart Tamm (Estija) – daugkartiniam KMR regatos dalyviui ir nugalėtojui – už Lietuvos regatų populiarinimą Estijoje ir tarptautinėje arenoje.