Organizacinis komitetas informavo, kad ketvirtadienį buvo užfiksuoti 42 nauji užsikrėtimo šiuo viruso atvejai. 34 iš užsikrėtusiųjų – olimpinių žaidynių darbuotojai, kurie buvo apsistoję viename iš jaunimo centrų. Šiame centre buvo užfiksuoti net 97 iš visų 128 atvejų. Likę aštuoni nauji atvejai užfiksuoti Pjongčango ir Gangningo olimpinių žaidynių vietovėse. Antradienį apie 900 karių teko pakeisti privačios apsaugos bendrovės apsaugininkus po to, kai keliems jos darbuotojams buvo nustatytas šis susirgimas. Jo pagrindiniai simptomai – pykinimas ir viduriavimas. Apsaugininkams buvo diagnozuota itin užkrečiama noro viruso infekcija, kuri gali plisti per maistą ar vandenį. Vyriausybė sustiprino higienos patikrinimus restoranuose ir visoje su olimpinėmis žaidynėmis susijusioje maisto ir gėrimų tiekimo infrastruktūroje.