Sutartis galios iki kito sezono pabaigos. Saugės ir puolėjos pozicijose galinčiai rungtyniauti L. Vaitukaitytei 18 metų sukaks balandžio mėnesį. Į Ispaniją ji kelsis iš „Kauno Žalgirio“ komandos. Tiesa, Čempionų lygoje ji padėjo Šiaulių „Gintros-Universiteto“ ekipai pasiekti aštuntfinalį ir buvo viena geriausių komandos žaidėjų. Saragosos klubą kiek anksčiau papildė buvusi „Gintros-Universiteto“ legionierė ir rezultatyviausia komandos žaidėja Zenatha Coleman iš Namibijos. Oficialiai sirgaliams ir žiniasklaidai L. Vaitukaitytė bus pristatyta antradienį.  