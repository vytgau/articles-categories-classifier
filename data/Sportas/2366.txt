Kazachstano čempionai išsiveržė į priekį 22-ą min., kuomet iš tolimos distancijos „mirtiną“ torpedą į vartus kaire koja paleido legionierius iš Kongo Demokratinės Respublikos Junioras Kabananga. Šeštą vietą Ispanijos pirmenybėse šiuo metu užimantys svečiai atsakė 39-ą min. Danielio Rabos tiksliu smūgiu. Antrame kėlinyje „Villareal“ pergalę nukalė po keitimo pasirodęs Cedricas Bakambu, pasižymėjęs 65-ą ir 83-ią min. Pačioje dvikovos pabaigoje Patrickui Twumasi pavyko tik sušvelninti skirtumą. G. Mažeika geltoną kortelę iš kišenės buvo išsitraukęs šešis kartus: keturių įspėjimų sulaukė Kazachstano, dviejų – Ispanijos ekipos žaidėjai. 39-erių kaunietis taip pat teisėjavo rugsėjį vykusioms Europos lygos rungtynėms tarp „Marseille“ (Prancūzija) ir „Konyaspor“ (Turkija) ekipų (1:0). Spalio pabaigoje jis dirbo ir per Čempionų lygos mačą, kuriame „Manchester United“ (Anglija) 2:0 įveikė Lisabonos „Benfica“ (Portugalija). Astanoje kartu su G. Mažeika dirbo brigada iš Lietuvos: asistentai Vytenis Kazlauskas ir Vytautas Šimkus, rezervinis arbitras Dovydas Sužiedėlis, papildomi asistentai Manfredas Lukjančukas ir Robertas Valikonis. Ваш браузер не поддерживает iframe. Iki pirmo etapo pabaigos likus vienam turui „Villareal“ užsitikrino pirmą vietą grupėje (11 taškų), o „Astana“ nukrito į trečią poziciją (7 taškai). Kazachus aplenkė Prahos „Slavia“ (Čekija, 8 taškai), ketvirtadienį išvykoje po Josefo Husbauerio dublio 2:0 įveikusi vilčių patekti į atkrintamąsias varžybas anksčiau netekusią Tel Avivo „Maccabi“ (Izraelis, 1 taškas). E grupėje fiasko patyrė Liverpulio „Everton“ klubas. Anglus jų pačių teritorijoje rezultatu 1:5 pažemino Bergamo „Atalanta“ (Italija). Nugalėtojų gretose po du įvarčius pelnė Bryanas Cristante ir Andreas Cornelius, vieną pridėjo Robinas Gosensas. Rezultatas galėjo būti dar nepadoresnis, bet Alejandro Gomezas nerealizavo 11 m baudinio. „Everton“ ekipoje pasižymėjo Sandro Ramirezas. Ваш браузер не поддерживает iframe. Vos 1 tašką per 5 turus sukrapštę grupės autsaideriai iš Liverpulio ne tik nebeturi galimybių pratęsti sezoną Europos lygoje, bet ir pakartojo prasčiausią rezultatą Anglijos klubų dalyvavimo Senojo žemyno taurių turnyruose istorijoje. Iki tol vienintele komanda, kuriai Čempionų arba Europos lygose per pirmus 5 mačus tebuvo pavykę pelnyti tik tašką, buvo „Blackburn Rovers“, „pasižymėjusi“ 1995-1996 metų sezone. „Atalanta“ yra surinkusi 11 taškų ir kartu su tiek pat turinčia Liono „Olympique“ (Prancūzija) jau turi kišenėje kelialapį į atkrintamąsias varžybas. Prancūzai namuose 4:0 sutriuškino Limasolio „Apollon“ (Kipras, 3 tšk.). Nesėkmę patyrė ir kitas Anglijos klubas – Londono „Arsenal“ svečiuose dominavo prieš „Koln“ (Vokietija), bet pralaimėjo 0:1. Lemiamas buvo Sehrou Guirassy realizuotas 11 m baudinys 62-ą min. Nepaisant to, Arsene'o Wengero auklėtiniai yra nepavejami H grupėje (10 tšk.). Dėl antro kelialapio varžosi „Koln“ (6 tšk.), Belgrado „Crvena Zvezda“ (Serbija, 6 tšk.) ir Borisovo BATE (Baltarusija, 5 tšk.). Ваш браузер не поддерживает iframe. Iš viso į Europos lygos atkrintamąsias varžybas pateko jau 16 komandų: „Arsenal“, „Atalanta“, „Olympique“, „Villarreal“, „Braga“ (Portugalija), Kijevo „Dinamo“ (Ukraina), Bukarešto „Steaua“ (Rumunija), Romos „Lazio“ (Italija), „Milan“ (Italija), „Nice“ (Prancūzija), „Ostersund“ (Švedija), Belgrado „Partizan“ (Serbija), Pilzeno „Viktoria“ (Čekija), San Sebastiano „Real Sociedad“ (Ispanija), „Salzburg“ (Austrija) ir Sankt Peterburgo „Zenit“ (Rusija). Su tokiomis viltimis jau atsisveikino „Apollon“, „Everton“, Beer Ševos „Hapoel“ (Izraelis), Tel Avivo „Maccabi“ (Izraelis), Berlyno „Hertha“ (Vokietija), „Hoffenheim“ (Vokietija), „Lugano“ (Šveicarija), Berno „Young Boys“ (Šveicarija), „Rijeka“ (Kroatija), Trondheimo „Rosenborg“ (Norvegija), Korčės „Skenderbeu“ (Albanija), Skopjės „Vardar“ (Makedonija), Arnhemo „Vitesse“ (Olandija), „Zlin“ (Čekija) ir „Zulte Waregem“ (Belgija). Paskutinis Europos lygos grupių etapo turas vyks gruodžio 7 d. Į atkrintamąsias varžybas pateks po dvi geriausias ekipas iš 12 grupių, prie jų prisijungs Čempionų lygos pogrupiuose trečiąsias vietas užimsiančios komandos. Rezultatai A grupė „Astana“ 2 – 3 „Villarreal“ „Maccabi“ 0 – 2 „Slavia“ B grupė „Partizan“ 2 – 1 „Young Boys“ „Skenderbeu“ 3 – 2 „Dinamo“ C grupė „Braga“ 3 – 1 „Hoffenheim“ „Ludogorets“ 1 – 2 „Basaksehir“ D grupė „Milan“ 5 – 1 „Austria“ AEK 2 – 2 „Rijeka“ E grupė „Everton“ 1 – 5 „Atalanta“ „Lyon“ 4 – 0 „Apollon“ F grupė „Lokomotiv“ 2 – 1 „Kobenhavn“ „Sheriff“ 1 – 0 „Zlin“ G grupė „Lugano“ 1 – 0 „Hapoel“ „Viktoria“ 2 – 0 „Steaua“ H grupė BATE 0 – 0 „Crvena Zvezda“ „Koln“ 1 – 0 „Arsenal“ I grupė „Konyaspor“ 1 – 1 „Marseille“ „Salzburg“ 3 – 0 „Vitoria de Guimaraes“ J grupė „Athletic Bilbao“ 3 – 2 „Hertha“ „Oestersunds“ 2 – 0 „Zorya“ K grupė „Lazio“ 1 – 1 „Vitesse“ „Nice“ 3 – 1 „Zulte Waregem“ L grupė „Rosenborg“ 0 – 1 „Real Sociedad“ „Zenit“ 2 – 1 „Vardar“