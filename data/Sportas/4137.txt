Lietuvė sėkmingiausiu bandymu diską numetė 38 m 47 cm. Moterų rutulio stūmimo varžybose W70 grupėje sidabro medalį pelnė Jadvyga Putinienė (9 m 56 cm), o W65 grupėje tokios pat prabos apdovanojimų džiaugėsi Genovaitė Kazlauskienė (10 m 86 cm). Moterų šuolių į tolį varžybose (W35) Airijai atstovaujanti Snežana Bechtina (4 m 81 cm) užėmė šeštąją vietą. S. Bechtina, kaip ir Lietuvos atstovė Oksana Choda, pateko į 400 m bėgimo finalą. Šeštąsias vietas taip pat užėmė Saulius Svilainis (disko metimas, M55) ir Birutė Keršulienė (rutulio stūmimas, W65). Devinta 4 km kroso bėgime (W40) liko Ramunė Pociuvienė, o Jonas Bezaras buvo 14-as rutulio stūmimo rungtyje (M55).