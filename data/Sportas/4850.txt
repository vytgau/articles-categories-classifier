Lietaus permektoje trasoje vykusiose asmeninėse lenktynėse nugalėjo britas Geraintas Thomas („Sky“). Jis distanciją įveikė per 16 min. 4 sek. Antrą vietą užėmė šveicaras Stefanas Kuengas („BMC Racing“, +5 sek.), trečias buvo baltarusis Vasilas Kirijenka („Sky“, +7 sek.). I. Konovalovas nugalėtojui pralaimėjo 46 sek. Mūsiškis pasirodė geriausiai tarp visų komandos draugų. Iš 198-ių startavusių dviratininkų klasifikuoti 196-i. Sekmadienį dalyviams teks įveikti 203,5 km trasą nuo Diuseldorfo iki Lježo (Belgija). Lenktynės, kurias sudaro 21-as etapas, baigsis liepos 23-ią dieną paryžiuje.