Tai buvo pirmasis jų susitikimas po vicepremjero Vitalijaus Mutko pasitraukimo iš planetos pirmenybių organizacinio komiteto vadovo pareigų gruodžio pabaigoje dėl Rusijos sportą krečiančio dopingo skandalo. V. Mutko ėjo sporto ministro pareigas 2014 metais, kai vyko Sočio žiemos olimpinės žaidynės, ir įtariamas sistemingo draudžiamų preparatų vartojimo skatinimu tarp pajėgiausių Rusijos sportininkų. Pasaulio futbolo čempionatas vyks birželio 14 – liepos 15 dienomis 11-oje Rusijos miestų. Pirmenybių biudžetą sudaro apie 11 milijardų JAV dolerių. Pasak Kremliaus atstovo Dmitrijaus Peskovo, Rusija yra finalinėje pasiruošimo čempionatui stadijoje ir pasirengimo darbai tęsiami toliau. Here they are! The groups for the 2018 FIFA World Cup Russia! 🇷🇺🙌 Which game are you most looking forward to?! 😁#WorldCupDraw pic.twitter.com/CYBTaqkgpF — FIFA World Cup 🏆 (@FIFAWorldCup) December 1, 2017  2018 m. pasaulio futbolo čempionatas Rusijos ekonomikai suteiks mažą postūmį, bet taip pat gali sukelti trumpalaikį infliacijos augimą, pirmadienį teigė Rusijos centrinis bankas. Prezidentas Vladimiras Putinas siekia, kad nuo birželio 14 iki liepos 15 d. vyksiantis pasaulio čempionatas Rusiją pasauliui pademonstruotų kaip pasaulinę jėgą bei padėtų atgaivinti šalies zonas, kur augimas atsilieka, nuo didžiųjų miestų, rašo „Reuters“. Centrinis bankas pažymi, kad išlaidos pasaulio čempionato pasiruošimui jau padėjo ekonomikai, kuri pernai po dvejų metų pertraukos grįžo į augimo trajektoriją. „Antrąjį ir trečiąjį 2018 m. ketvirčiais trumpalaikis teigiamas efektas bus išaugęs, padidėjęs darbo vietų skaičius bei padidėjusi prekių ir paslaugų paklausa“, – čempionato poveikį Rusijos ekonomikai komentavo centrinis bankas. Rusijos Gaidaro instituto analitikai sausį teigė, kad antrąjį ir trečiąjį 2018 m. ketvirčiais pasaulio futbolo čempionatas prie bendrojo vidaus produkto (BVP) augimo gali pridėti apie 0,2 procentinio punkto. Tačiau su aukšta infliacija kovoti siekiantis centrinis bankas taip pat perspėja, kad su turnyru šalį užplūsiantis turistų bumas gali lemti ir trumpalaikius kainų prieaugius. „Įmanomas mažas, trumpalaikis prekių ir paslaugų kainų prieaugis, iš kurio pasipelnys kai kurios kompanijos“, – mano centrinis bankas. Rusijos reguliavimo tarnybos jau ėmėsi gaudyti ir viešinti viešbučius, kurie prieš pasaulio čempionatą ženkliai pakėlė kainas. Skelbiama, kad kai kurie viešbučiai savo paslaugų kainas čempionato metu išpūtė net iki 5000 procentų.