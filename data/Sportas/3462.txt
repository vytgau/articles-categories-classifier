Vaikinų graikų-romėnų imtynių svorio kategorijos iki 100 km pirmajame rate panevėžietis Erikas Čerepokas 2:1 nugalėjo Mustafą Gasanovą iš Kirgizijos, bet aštuntfinalyje 1:3 nusileido turkui Mehmetui Atci. Preliminariai E. Čerepokui atiteko 11-a vieta tarp 21 sportininko. Svorio kategorijoje iki 58 kg lietuvis Vilius Savickas iškart pateko į aštuntfinalį, bet jame 0:2 pralaimėjo ukrainiečiui Maksymui Liu. Lietuvos sportininkui atiteko 20-a vieta tarp 27 šios kategorijos dalyvių. Lietuvių varžovai vėliau pralaimėjo ketvirtfinalių kovas ir nesuteikė mūsiškiams progos kautis paguodos varžybose. Geriausi Lietuvos imtynininkų rezultatai – 2013 metais Zrenjanine (Serbija) iškovotas klaipėdiečio Paulius Galkino sidabras ir pernai Tbilisyje (Gruzija) kaunietės Kamilės Gaučaitės užimta trečia vieta.