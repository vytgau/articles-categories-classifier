M. Salah pelnė net keturis įvarčius, o jo vedamas Liverpulio klubas namuose be didesnio vargo 5:0 pervažiavo „Watford“ ekipą. Egiptietis pirmąjį įvartį įmušė dar ketvirtąją minutę, o „Liverpool“ persvarą jis padvigubino prieš pat pertrauką. Po pertraukos pasižymėjo ir Roberto Firmino, įvarčiu pavertęs puikų M. Salah perdavimą. Antrojo kėlinio pabaigoje pats M. Salah papildė savo sąskaitą dar dviem tiksliais smūgiais. Fantastišką formą šį sezoną demonstruojantis M. Salah vilkėdamas Liverpulio ekipos marškinėlius daugiau nei 2 įvarčius per rungtynes pelnė pirmą kartą. Per 30 mačų 28 įvarčius įmušęs M. Salah dabar turi keturiais įvarčiais daugiau už H. Kane'ą, o „Liverpool“ bent kuriam laikui aplenkė „Tottenham“ turnyrinėje lentelėje. Jurgeno Kloppo auklėtiniai su 63 taškais yra treti, o rungtynėmis mažiau sužaidę „Tottenham“ futbolininkai – ketvirti. „Premier“ lygos šeštadienio rezultatai: „AFC Bournemouth“ 2 – 1 „West Bromwich Albion“ „Huddersfield Town“ 0 - 2 „Crystal Palace“ „Stoke City“ 1 – 2 „Everton“ „Liverpool“ 5 – 0 „Watford“ Turnyrinė lentelė: 