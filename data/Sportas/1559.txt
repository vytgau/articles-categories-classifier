22-ejų saugas pelnė du įvarčius, o jo vedama sostinės komanda namuose 5-1 susitvarkė su Veronos „Chievo“ vienuolike. Šį sezoną savo sąskaitoje jau 9 įvarčius ir 3 rezultatyvius perdavimus turintis S. Milinkovičius-Savičius pastaruoju metu yra siejamas su Turino „Juventus“, Londono „Chelsea“ ir „Manchester United“, bet „Lazio“ neketina lengvai jo paleisti. Pasak pranešimų, Italijos klubas už Serbijos futbolo talentą vasarą iš potencialių pirkėjų ketina reikalauti bent 100 milijonų eurų. S. Milinkovičius-Savičius žaidžia Romoje nuo 2015 metų. Serbas 2013 metais su savo šalies devyniolikmečių rinktine rungtyniavo Lietuvoje vykusiame Europos čempionate ir jame laimėjo aukso medalius. Kitose sekmadienio rungtynėse penktąją pergalę iš eilės iškovojo čempionato lyderiai „Napoli“, kurie Drieso Mertenso įvarčio dėka išvykoje 1-0 palaužė „Atalanta“ futbolininkus. Pastaruoju metu buksuojantys bei kelio į pergales neberandantys Milano „Inter“ ir „AS Roma“ klubai tarpusavyje sužaidė lygiosiomis 1-1, o „AC Milan“ dėl dviejų Francko Kessie įvarčių 2-1 pranoko „Cagliari“. Kiti rezultatai: „Bologna“ 3 – 0 „Benevento“ „Hellas Verona“ 0 – 3 „Crotone“ „Sampdoria“ 3 – 1 „Fiorentina“ „Sassuolo“ 1 – 1 „Torino“ „Udinese“ 1 – 1 „SPAL 2013“ Turnyrinė lentelė: (vieta, komanda, rungtynės, pergalės, lygiosios, pralaimėjimai, įvarčių santykis, taškai) 