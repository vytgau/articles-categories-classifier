Ketvirtfinalyje šeštadienį lietuvės užtikrintai per 31 min. 2:0 (21:18, 21:13) įveikė vieną talentingiausių Rusijos porų - Mariją Bocharovą bei Mariją Voroniną. M. Bocharova ir M. Voronina šiais metais tapo neeilinio pasiekimo autorėmis. Jos per vieną sezoną tapo Europos jaunių (iki 18 metų) ir jaunimo (iki 20 metų) čempionėmis. U. Andriukaitytės ir I. Zobninos varžovės pusfinalyje paaiškės vėliau. Kita Lietuvos pora - Ieva Vasiliauskaitė ir Gerda Grudzinskaitė - šiame turnyre užėmė devintąją vietą. Jaunosios Lietuvos sportininkės šeštadienį po atkaklios 49 min. trukusios kovos 1-2 (21:23, 21:15, 11:15) pralaimėjo ukrainietėms Dianai Luninai ir Anai Šumenko.