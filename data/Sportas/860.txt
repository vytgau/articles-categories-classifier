Tai Lietuvos rekordas, kuris leido A. Šerkšnienei patekti į pusfinalį. Tarp visų dalyvių lietuvės laikas – 12-as. Pusfinalis – 22.32 val. Lietuvos laiku. Kovo 1-4 dienomis Birmingame (Didžioji Britanija) vyksiančiame pasaulio lengvosios atletikos uždarų patalpų čempionate Lietuvai atstovauja dvi lengvaatletės, be A. Šerkšnienės varžysis ir trišuolininkė Dovilė Dzindzaletaitė. D. Dzindzaletaitė trišuolio finale varžysis kovo 3-iąją, šeštadienį. Teisę dalyvauti pasaulio uždarų patalpų čempionate Birmingame turėjo ir žiemos sezoną praleidžianti šuolininkė į aukštį Airinė Palšytė. Prieš dvejus metus Portlande (JAV) sportininkė tik per plauką neiškovojo medalio – įveikusi 197 cm ji užėmė ketvirtą vietą.