49-ą minutę šeimininkus į priekį išvedė Danny Kristo, o 58-ąją rezultatą padvigubino Anssi Salmela. Vis dėlto svečiai sugebėjo išsigelbėti per paskutines 54 sekundes. Pirmąjį „Sibir“ įvartį pelnė Andrejus Sigariovas, o antrąjį, likus žaisti 9 sek. – Patrikas Zackrissonas. Baudinių seriją „Sibir“ laimėjo 2:1. M. Armalis liko tarp atsarginių, o N. Ališauskas nebuvo registruotas susitikimui. „Dinamo“ komanda, po 24 rungtynių turinti 11 taškų, Vakarų konferencijoje yra paskutinė – 13-a. „Sibir“ ekipa (23 rungt./31 tšk.) Rytų konferencijoje rikiuojasi 10-a.