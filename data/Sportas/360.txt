Mūsų svajonių komanda susitiks su latviais Mūsų svajonių komanda vadinama Lietuvos ledo ritulio rinktinė prasidėjo pasirengimą Kaune balandžio 22 d. prasidėsiančiam pasaulio čempionatui. Pirmąsias draugiškas rungtynes lietuviai Vilniuje žais su Latvijos klubų rinktine. Nuo pat pirmų dienų su rinktine treniruojasi ir viena ryškiausių mūsų šalies sporto žvaigždžių Dainius Zubrus. „Pasaulio čempionatas vyks namuose ir komanda sustiprėjo, todėl tikime, kad su Zubraus ir Kasparaičio pagalba, turime šansą laimėti“, - vaizdo apžvalgoje sako Lietuvos rinktinės vartininkas Mantas Armalis.  Lietuvos rinktinės draugiškas rungtynes su latviais žiūrėkite DELFI TV. Draugiškos ledo ritulio rungtynės Vilniaus Pramogų arena (Ažuolyno g. 9) Balandžio 8 d. (sekmadienis) 17:00 Lietuva – Latvija Balandžio 9 d. (pirmadienis) 19:00 Lietuva – Latvija Lietuvos tinklinio čempionai paaiškės Jonavoje Jonavos arenoje savaitgalį karaliaus tinklinis. Labai atkakli kova prognozuojama moterų čempionato finale, kur susitiks šio sezono Baltijos lygos vicečempionės Alytaus „Prekybos“ tinklininkės ir lygos prizininkė „Kaunas-ASU“ komanda. Dėl bronzos kovos Jonavos „Achema“ ir Vilniaus universitetas. Vyrų varžybose dėl aukso kausis Baltijos lygoje žaidusias komandas pusfinalyje įveikę Marijampolės „Sūduva“ ir Kelmės „Etovis“. „Keturių Lietuvos komandų pajėgumas išsilygino. Baltijos lyga nėra kažkas stebuklingo, tačiau norint žaisti ten, reikia turėti didesnį biudžetą. Tokį biudžetą turėjo tik dvi komandos Lietuvoje“, - teigia „Sūduvos“ treneris Romas Sujeta. DELFI TV rodys visas čempionato finalines rungtynes. Lietuvos tinklinio čempionato finalai Jonavos arena (Žeimių g. 17) Balandžio 7 d. (šeštadienis) 11:00 Raseinių „Norvelita“ – Šiaulių „Elga“ 13:00 Vilniaus universitetas – Jonavos „Achema-KKSC“ 15:00 Alytaus „Prekyba-Parama“ – „Kaunas-ASU“ 17:00 Kelmės „Etovis“ – Marijampolės „Sūduva“ 10:00 Šiaulių „Elga“ – Raseinių „Norvelita“ 12:00 Jonavos „Achema-KKSC“ – Vilniaus universitetas 14:00 „Kaunas-ASU“ – Alytaus „Prekyba-Parama“ 16:00 Marijampolės „Sūduva“ – Kelmės „Etovis“ A lygoje – principinių varžovų dvikova Lietuvos futbolo A lygoje šeštadienį susitiks Vilniaus „Žalgirio“ ir „Trakų“ futbolininkai. Jau ne vienerius metus siekį kovoti dėl aukso deklaruojantys klubai šį sezoną pradėjo ne itin sėkmingai. Vicečempionai žalgiriečiai per 5 rungtynes, o „Trakai“ per 6 rungtynes surinko tik 8 taškus ir nuo pirmaujančios čempionės Marijampolės „Sūduvos“ atsilieka jau 8 taškais. „Bus labai įdomios rungtynės. Paskutinėse rungtynėse „Trakai“ pralaimėjo dideliu skirtumu, mes irgi pralaimėjome paskutines rungtynes. Todėl abiejų komandų žaidėjai bus alkani pergalės“, - vaizdo apžvalgoje sako „Žalgirio“ treneris Aurelijus Skarbalius, kurio teigimu, A lygai labiausiai trūksta žiūrovų, nes Lietuvoje nėra modernių stadionų ir todėl sirgaliai vietoje stadionų renkasi šiltas krepšinio arenas. Lietuvos futbolo A lyga LFF stadionas (Stadiono g. 2, Vilnius) 13:00 Vilniaus „Žalgiris“ – FK „Trakai“ LKL čempionai viešės Dzūkijos sostinėje Lietuvos krepšinio lygoje savaitgalį vyks 29-asis turas. Reguliarųjį Eurolygos sezoną šiandien Graikijoje baigsiantys Kauno „Žalgirio“ krepšininkai sekmadienį svečiuosis Alytuje. Praėjusiame ture netikėtai „Šiaulių“ komandai pralaimėję žalgiriečiai dabar tik viena pergale lenkia artimiausią persekiotoją Vilniaus „Lietuvos rytą“. Vilniečiai šeštadienį namuose priims autsaiderį Prienų „Vytautą“. LKL rungtynes stebėkite DELFI TV. Lietuvos krepšinio lyga 17:00 Klaipėdos „Neptūnas“ – Pasvalio „Pieno žvaigždės“ („Švyturio“ arena) 17:15 Utenos „Juventus“ – Panevėžio „Lietkabelis“ (Daugiafunkcis sporto centras) 17:20 Vilniaus „Lietuvos rytas“ – Prienų „Vytautas“ („Lietuvos ryto“ arena) 17:20 „Šiauliai“ – Kėdainių „Nevėžis“ (Šiaulių arena) 19:00 Alytaus „Dzūkija“ – Kauno „Žalgiris“ (Alytaus arena) Greitojo čiuožimo trumpuoju taku varžybos Elektrėnuose savaitgalį vyks atvirasis Lietuvos greitojo čiuožimo trumpuoju taku čempionatas. Jame varžysis net 160 sportininkų iš 5 šalių: Lietuvos, Latvijos, Lenkijos, Slovakijos ir Rusijos. Lietuvai atstovaus 36 čiuožėjai. Atvirasis Lietuvos greitojo čiuožimo trumpuoju taku čempionatas Elektrėnų ledo rūmai (Draugystės g. 20) 10:00 varžybų pradžia 19:00 varžybų pabaiga 9:30 varžybų pradžia 13:00 varžybų pabaiga