Antra vertus, pavyzdžiui, 1998 metų šios dienos „Ferrari“ ekipai buvo labai karštos ir komanda neturėjo kada poilsiauti, kadangi kvalifikacija prieš lenktynes Hungaroringe vyko būtent rugpjūčio 15 dieną, o kitą dieną Michaelis Schumacheris iškovojo vieną ryškiausių savo pergalių. Jei trumpai, tai jis startavo iš trečios vietos paskui „McLaren“ pilotus ir pirmoje lenktynių fazėje laikėsi paskui juos, bet galiausiai laimėjo, realizuodamas puikią trijų sustojimų strategiją, sukurtą Rosso Brawno, kuris tuo metu buvo pagrindinis „Ferrari“ strategas. Faktiškai „Formulės-1“ komanda – tai „Ferrari“ kompanijos dalis ir visi jos darbuotojai turi teisę į poilsį, apie kurį vadovai neturi pamiršti. Pradedant 2009 metais, čempionato komandos, tuo metu susijungusios į FOTA asociaciją, vykdo tarpusavio susitarimus dėl pertraukos čempionate ir iš pradžių tai neturėjo įstatymo teisės. Vėliau, 2014 metais šie susitarimai buvo įtraukti į Sportinį reglamentą (punktas 21.9) ir numato, kad komandų bazės turi būti uždarytos 14-ai dienų, o pertrauka tarp dviejų čempionato etapų turi būti 24 dienos, kaip yra šiais metais arba mažiausiai 13-a dienų, jei ši pertrauka tęsiasi 17 dienų. Kas gi vyksta pertraukos metu? Tiksliau, kas nevykta? Suprantama, kad pilotai ilsisi, todėl Kimis Raikkonenas ir Sebastianas Vettelis dabar laiką leidžia su savo šeimomis. O štai darbas bazėje Maranelle visiškai sustabdytas – nedirba nei simuliatorius, nei vėjo tunelis. Žinoma, kad galima nuspėti, kad mūsų laikais sunku sustabdyti žmogų, jei jis nusprendžia padirbėti namie, kadangi šiuolaikinė technika tai leidžia ir dažnai galima apsieiti tik išmaniuoju telefonu. O iš tikrųjų komandos griežtai laikosi nustatyto reglamento reikalavimų. Dar vienas įdomus momentas: prieš keletą metų buvo atsiradusi idėja įteisinti dar vieną pertrauką – Kalėdų atostogų metu, bet tai neįgavo pritarimo, nes gruodis ir sausis yra labai įtempti mėnesiai F-1, kai komandos pagreitintais tempais kuria naujus automobilius. Daugiau F-1 naujienų skaitykite čia.