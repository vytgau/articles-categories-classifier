Futbolininkas buvo sustabdytas visai netoli savo namų Prestburyje ir naktį praleido vietos policijos nuovadoje. Prieš pat sulaikymą socialiniame tinkle „Instagram“ buvo patalpinta W. Rooney nuotrauka, kurioje jis pozuoja su gerbėju netoliese esančiame bare. Ilgametis Anglijos futbolo rinktinės kapitonas ir rezultatyviausias šios komandos narys per visą jos istoriją W. Rooney prieš kelias savaites paskelbė, jog baigia karjerą nacionalinėje ekipoje. „Manchester United“ ilgą laiką atstovavęs žaidėjas šiemet šią komandą paliko ir persikėlė ten, kur ir pradėjo karjerą – į Liverpulio „Everton“. W. Rooney gyvena netoli Mančesterio, viloje, esančioje „Peak District“ nacionalinio gamtos parko pašonėje. Tai jau ne pirmas kartas, kai futbolininkas išgarsėja dėl nederamo elgesio: 2010 metais išaiškėjo, jog jis naudojosi prostitutės paslaugomis, nors tuo metu jo žmona Coleen laukėsi poros pirmagimio. Daugiau naujienų saviems Jungtinėje Karalystėje – tiesa.com.