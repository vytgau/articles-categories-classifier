Sekmadienį vykusiame paskutiniame vienetų susitikime 23-ejų metų lietuvis Julius Tverijonas (1577-oji pasaulio raketė) 5:7, 3:6 pralaimėjo 19-mečiui švedui Mikaeliui Ymeriui (323). Mačas truko 1 val. 24 min. Prieš tai sekmadienį 20-metis lietuvis Tadas Babelis (1582-oji pasaulio raketė) 3:6, 0:6 pralaimėjo 27-erių metų švedui Markusui Erikssonui (326). Mačas truko vos 42 min. Penktadienį pirmajame vienetų mače 23-ejų metų lietuvis Julius Tverijonas (1577-oji pasaulio raketė) per 1 val. 33 min. 2:6, 3:6, 4:6 pralaimėjo 21-erių metų Eliasui Ymeriui (200), o antrajame susitikime 26-erių metų Laurynas Grigelis (241-oji pasaulio raketė) po 3 val. 11 min. trukusios kovos 6:2, 5:7, 0:6, 6:0, 1:6 pralaimėjo 19-mečiui Mikaeliui Ymeriui (323). Šeštadienį vykusiame dvejetų susitikime L. Grigelis ir T. Babelis 6:7 (2-7), 3:6, 1:6 pralaimėjo Johanui Brunstromui bei M. Erikssonui. Sekmadienį bus žaidžiamas paskutinis vienetų mačas. Švedijos rinktinė iškovojo kelialapį į pirmąją Daviso taurės grupę. Lietuvos tenisininkai kitąmet vėl žais II grupėje.