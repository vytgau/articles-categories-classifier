Pastarasis nuo šiol vilkės „Kauno Žalgirio“ marškinėlius. „Visus juos matėme savo komandos dalimi, tačiau traumos padarė savo. Tiek Darius, tiek Povilas ilgam iškrito iš rikiuotės ir į aikštę sugrįš dar negreitai. Luko situacija kiek kitokia, nes jis yra futbolo fanatikas. Jam atsirado galimybė žaisti ir jis išvyksta į Kauną. Noriu visiems padėkoti už pastangas, palinkėti būti sveikiems ir pademonstruoti savo gebėjimus aikštėje“, – sprendimą atsisveikinti su trimis futbolininkais komentavo „Trakų“ direktorius Virmantas Lemežis. Ekipai buvo pristatytas naujokas Valentinas Jeriomenka. Šis futbolininkas pateko į tą devynių žaidėjų sąrašą, kurio žaidėjai prieš kelias savaites atsisveikino su „Utenio“ klubu. V. Jeriomenka ketvirtadienį dar nebus registruotas, tačiau sekmadienio rungtynėse su Klaipėdos „Atlantu“ jis jau galės padėti „riteriams“. Primename, kad ketbirtadienio vakarą 19.00 valandą sostinės LFF stadione „Trakai“ susikaus su „Norrkoping“.