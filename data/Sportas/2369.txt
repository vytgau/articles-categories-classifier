Autopsija turėjo išaiškinti mirties priežastį, tačiau „Florida District Six Medical Examiner’s“ atliktas tyrimas iškėlė naujų klausimų. Teigiama net, kad R. Piana kaip narkotiką uostė ir kofeino miltelius. Vis dar trūkstant paaiškinimų keliamos net sąmokslo teorijos. Anot autopsijos rezultatų, R. Pianos mirties priežasčių gali būti daug. Tyrimas atskleidė gąsdinančius ekstremalaus kultūristo pokyčius. Papildų linijos įkūrėjas turėjo didelių širdies problemų. Po skrodimo paaiškėjo, kad jo širdis ir kepenys yra net dukart didesni nei paprasto suaugusio žmogaus. Prastos būklės taip pat buvo inkstai ir skydliaukė, kalbama ir apie suriebėjusias kepenis, kokios paprastai aptinkamos ilgai alkoholį vartojusių žmonių organizme. This pic I weighed 263lbs my lowest was 259lbs now from carb loading I'm up to 270 and feel a million times bigger/fuller and crazy pumps! How is everyone else doing? #whateverittakes #welcometoourworld #weareallinthistogether #family #bepositive #theglassisalwayshalffull #samegoals #bestwecanbe #ateverything #5percenters #livinthedream A post shared by Rich Piana (@1dayumay) on Apr 2, 2017 at 11:13am PDT Tiksliai diagnozei nustatyti trukdo ir viešai žinomas sportininko ilgametis dopingo bei narkotikų vartojimas. Dar 2014-aisiais R. Piana sukėlė tikrą skandalą, kai atvirai prabilo apie tai, kad nuo jaunystės vartoja anabolinius steroidus, o norintiems rinktis šį pavojingą greitų rezultatų kelią dalijo patarimus. Toksikologinis tyrimas šiuo atveju turėjo duoti esminius atsakymus, tačiau paaiškėjo, kad policija jo laiku atlikti nesugebėjo. Priežastis – pareigūnai pavėluotai kreipėsi dėl buvusio „Misterio Kalifornija“ kraujo mėginių – šiuos praėjus trim dienoms ligoninė įprastine tvarka naikina. Negalima paneigti įtarimo, kad R. Pianos mirties priežastis galėjo būti ir narkotikai. Sportininko bute policija aptiko 20 pakuočių anabolinių steroidų, o taip pat įtartinų baltų miltelių su susukta tūtele. Už akių užbėgusi velionio draugė Chanel Jansen tvirtino, kad milteliai yra ne kas kita, o kultūristų paprastai prieš treniruotę su vandeniu sumaišoma ir geriama medžiaga. Moters teigimu R. Piana tuos kofeino miltelius didelėmis dozėmis uodė kaip kokainą per nosį užuot gėręs. Kol tikrosios R. Pianos mirties priežastys lieka neapčiuoptos, buvęs kultūristas ir velionio draugas 49-erių metų Dave'as Polumbo įtaria sąmokslą. Anot jo, daug draugų, o taip pat daug priešų turėjęs R. Piana po mirties nepakankamai ištirtas, kliūna ir toksikologinio tyrimo trūkumas. D. Polumbo nuomone, ekstremalaus kultūristo atvejis turi būti ištirtas nuodugniau, tai padėtų ir jo draugei, kuri iki šiol negali susitaikyti su R. Pianos mirtimi. Įdomu, kad su šia įžymybe dar šių metų pavasarį gyvai bendravo Lietuvos reperis Ironvytas. Aistringas didelių raumenų šalininkas jau daug metų mina įvairių šalių sporto klubų slenksčius, viena iš tokių galimybių balandžio mėnesį pasinaudojo ir būdamas Vokietijoje. „Kelne po parodos internete susiradau patį hardcoriškiausią šio miesto sporto klubą, buvau labai pavargęs, bet ėjau iki jo apie 40 minučių ir nepasigailėjau. Visiškai to nesitikėdamas pamačiau tame rūsyje sportuojantį Pianą ir visą jo freak'us draugus“, – DELFI pasakojo Ironvytas. Reperis tęsė: „Mane užliejo tokia motyvacija. Tas žmogus spinduliavo užkrečiama energija sportui. Būdamas tokio lygio žvaigžde jis buvo labai paprastas su visais. Kalbėjosi ir fotografavosi sportuodamas. Pas mus priimta, kad kultūristas uždaras ir piktas žmogus. Kaip parodė vėliau, visi blogeriai ir instagramo sekėjai – geru žodžiu jį minėjo“.   – Kodėl jis vadinamas šio sporto žvaigžde? – paklausiau Ironvyto. – Jis nėra žymus kultūrizmo laimėjimais, o labiau žinomas kaip asmenybė. Jis yra vienas pirmųjų blogerių, pradėjęs atvirai pasakoti apie vartojamus steroidus. Aišku, kai ką jis nutylėdavo. Pavyzdžiui, narkotikus, kurie veikiausiai ir yra svariausia jo gyvenimo baigties priežasčių. – R. Piana sutinkamas gana prieštaringai – juk į internetą kėlė vaizdo klipus, kur pasakojo apie anabolinius steroidus ir pateikė save kaip sėkmingą šio kelio pavyzdį? – Kiek mačiau video, niekuomet nepropagavo anabolinių steoridų. Atvirkšiai, jis visuomet akcentuodavo ir klausdavo: ar esate 100 proc. tikri, kad jums to reikia? Jis kvietė sportuoti maksimaliai sveikai, bet norintiems maksimalių raumenų apimčių duodavo patarimus. Žinoma, tai komercija ir gali būti ne visai nuoširdu – tokiu būdu jis išpopuliarėjo ir išleido savo papildų liniją. Kita vertus, galbūt tai ir yra toks tragiškai geras pavyzdys, kai žmogus rodė, ką vartoti, „norint augti“ ir mirė. Jaunam žmogui verta susimąstyti dėl tokių pasekmių. – Kaip galima paaiškinti tą nepalenkiamą norą nepaisant priemonių tapti didesniu, jei kalbame apie ekstremalų raumenų auginimą? – Dabar visi visko nori greitai – pavalgyti, pinigų, tapti žvaigžde. Nenuostabu, kad jaunas žmogus nori tapti sėkmingu kultūristu greitai, sudalyvauti varžybose, atėjęs kūdas jau kitą sezoną pasitikti raumeningas ir gražus. Taip nebūna. Nenorėdami vargti ir ieškodami lengviausio kelio kiti renkasi tokį neleistiną būdą. Tačiau kad ir ką jie vartotų, nepasiekia to, ką galima pasiekti per disciplinuotą sportą. Tas pats Piano prisipažino, kad vartojo steroidus 20 metų. Kiti įsivaizduoja, kad per metus taps tokiais „dideliais“. Visi nori greitų rezultatų dabar, bet ačiū Dievui, kad dar yra ir toks sveikatos kultas. Jis šiek tiek atsveria tą greitų rezultatų norą. – Pats sportuojate ne vienerius metus, ar teko sutikti daug tokių jaunuolių, norinčių greitai, čia ir dabar? Septynerius metus turiu savo papildų parduotuvę, tai populiariausi žmonių poreikiai yra tokie – man reikia greitai užauginti masę arba numesti riebalą. To nori ne tik lietuviai. Ir užsieniečiai užėjo šią savaitę ir klausia, koks stipriausias riebalų deginimo papildas? Įdomu, kad nekyla klausimas, koks sveikiausias. Jaunimas taip pat klausia, koks proteinas greičiausiai priaugina masės. Dar juokinga būna, kai parodo 20 metų sportuojančio kultūristo nuotrauką ir klausia, kiek reikia išgerti proteino, kad tokiu taptų. Lietuvoje yra įstatymai, baudžiantys už dopingą, tai jaunam žmogui visas tas draudžiamas medžiagas surasti ganėtinai sunku. Tai nėra taip paplitę, ir tai džiugina. O tokie pavyzdžiai kaip Richo Pianos, kad ir kaip baisiai tai skambėtų, į naudą. – R. Pianos draugė tvirtino, kad jis uostė taip vadinamus „preworkout“ miltelius. Ar tai yra išvis įmanoma? – Mitas. Milteliai ir susukta triūbelė. Tai draugės mėginimas apginti jo garbę, todėl ir sakė, kad tuos prieš treniruotę išgerti skirtus miltelius uosto. Tai yra visiška nesąmonė. Vieša paslaptis, kad šis žmogus smarkiai uostė kokainą ir vartojo kitus narkotikus. Juokiamės, kad galėjo to nesakyti, nes dabar vaikai mėgins uostyti „preworkout“ miltelius, o pasekmės liūdnos – išdeginta gleivinė. Killin it in Cancun with the beautiful @c_no5 Train Hard- Work Hard and Play Hard! #livinthedream A post shared by Rich Piana (@1dayumay) on Jun 22, 2017 at 4:25pm PDT Paprašyta pakomentuoti, kodėl būtent kultūrizme taip paplitusi draudžiama medžiaga anaboliniai steroidai, Lietuvos antidopingo agnetūros medicinos srities vadybininkė Rūta Banytė aiškino paprastai – tai padeda greičiau auginti raumeninę masę. „Ši medžiaga dažniausiai vartojama tam, kad įdedant mažiau pastangų būtų gaunami geresni rezultatai, taip pat vartojant kartu su kitais preparatais padeda ilgiau treniruotis ir greičiau atsistatyti, – pasakojo ji ir priminė apie liūdnas pasekmes. „Ilgai vartojant būna nuotaikų kaitos, agresyvumas, gali sutrikti psichika. Taip pat kartais sukeliami ir nepageidaujami išvaizdos pokyčiai – pradeda plikti, padidėja plaukuotumas tose kūno zonose, kur dažniausiai nebūdinga, atsiranda odos pokyčiai. Anaboliniai steroidai yra paplitę ne tik kultūrizmo sporto šakoje, bet ir kitose kuriose yra reikalinga jėga“, – komentavo R. Banytė. Dar ekstremalesnis būdas, kurį naudojo ir R. Piana, yra sintolio injekcijos į raumenis. „Kai kurie žmonės galvoja, kad sintolis yra tam tikras anabolinis steroidas, tačiau iš tikro, tai aliejus, kuris sudarytas iš 85 proc. aliejaus, 7,5 proc. anestetiko ir 7,5 proc. alkoholio. Kultūristai šį iš karto veikti pradedantį preparatą leidžiasi į tas raumenų grupes, kurios lėčiau progresuoja dirbant, o artėjant varžyboms, reikia tą raumenį „iškelti“, – pasakojo ji. Medicinos srities vadybininkė atkreipė dėmesį, kad leidžiamas į raumenis ir kitus minkštuosius audinius sintolis gali sutrikdyti kraujotaką, sukelti infekciją. Kartais tai baigiasi galūnės praradimu arba mirtimi. The energy of Golds Venice is unbelievable I would always feel like 20lbs bigger when I walk through the doors and get an Insane pump and usually discover a couple new veins popping out somewhere!! Damn I miss that place!! To all the lucky ones Training their now #loveitkillit #enjoythejourney #livinthedream A post shared by Rich Piana (@1dayumay) on Jun 27, 2017 at 8:37am PDT