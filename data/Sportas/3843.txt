Tai buvo pirma G. Kasparovo nesėkmė turnyre. Prieš tai jis keturias partijas sužaidė lygiosiomis. J. Nepomniaščis yra turnyro lyderis (8/12). G. Kasparovas drauge su rusu Andrejumi Kariakinu ir indu Viswanathanu Anandu dalinasi septintą-devintą vietas (5/12). Turnyras Sent Lujise yra komercinės šachmatų serijos „Grand Tour“ vienas etapų. Rupjūčio 14-16 dienomis geriausi pasaulio šachmatininkai žaidžia greitųjų šachmatų partijas. Rugpjūčio 17-18 d. prasidės dviejų ratų „blic“ šachmatų turnyras. Varžybų prizų fondas 150 tūkst. JAV dolerių.Turnyro nugalėtojas uždirbs 37,5 tūkst. dolerių. G. Kasparovas liepos 6 d. paskelbė, kad grįžta į šachmatus. Karjerą jis buvo sustabdęs 2005 metais ir žaidė tik draugiškuose mačuose ar turnyruose. G. Kasparovas – 13-as pasaulio šachmatų čempionas. Jis pajėgiausias planetoje buvo nuo 1985 iki 1993 metų.