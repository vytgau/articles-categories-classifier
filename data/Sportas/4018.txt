31-erių Lenkijos lengvaatletė finale kūjį numetė 77 m 90 cm ir trečią kartą pasidabino planetos pirmenybių aukso medaliu. Antrąją vietą užėmė kinė Zheng Wang (75 m 98 cm), trečią - kita Lenkijos atstovė Malwina Kopron (74 m 76 cm). Moterų trišuolio rungtyje triumfavo venesuelietė Yulimar Rojas. Ji finale nušoko 14 m 91 cm ir 2 cm aplenkė antrą vietą užėmusią kolumbietę Caterine Ibarguen. Venesuelos atstovai planetos pirmenybių auksą iškovojo pirmą kartą istorijoje. Trečią vietą užėmė kazachė Olga Rypakova (14 m 77 cm). Lietuvė Dovilė Dzindzaletaitė (13 m 97 cm) atrankoje tarp 26 dalyvių buvo 15-a.