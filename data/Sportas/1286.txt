Nerimo apimti žurnalistai ir sportininkai, norėdami tiksliai suprasti, dėl ko būtent yra perspėjami, žinutės tekstą paskelbė socialiniame tinkle „Twitter“, skelbia news.com.au. Žinutė buvo parašyta korėjiečių kalba ir išsiųsta į tūkstančius Pjongčange esančių asmenų mobiliųjų telefonų. Galbūt todėl, kad nei žurnalistai, nei sportininkai nesupranta korėjietiškai, taip pat dėl ore tvyrančios branduolinio karo grėsmės ir įtampos tarp Šiaurės Korėjos ir Jungtinių Valstijų, kai kuriuos asmenis persmelkė mintis, kad netrukus žus sprogus bombai. Nerimą didino ir tai, kad bloga pranašaujanti žinutė buvo išplatinta praėjus vos mėnesiui po to, kai apie balistinių raketų grėsmę buvo perspėti Havajų gyventojai ir turistai. Socialiniame tinkle „Twitter“ netrukus pasipylė žurnalistų ir kitų asmenų pranešimai. Is this test? Heard an alarm and many received this emergency alert SMS in #PyeongChang #alert pic.twitter.com/O7CuFHiYu4— Cheryl Brown (@downtowncbrown) February 8, 2018  Sąmyšį sukėlusi žinutė buvo gauta tą pačią dieną, kai Šiaurės Korėjoje surengtame grandioziniame kariniame parade buvo pademonstruota tarpžemyninė balistinė raketa. Vis dėlto visuotinai išplatintas įspėjimas buvo nuoroda į gaisrą, įsiplieskusį netoli Gangnungo olimpinio komplekso ir žiniasklaidos atstovų miestelio. Remiantis Pietų Korėjos policijos pranešimais, gaisras kilo už kavinės buvusioje statybvietėje. Jo gesinti buvo išsiųstos pagalbos tarnybos. The fire was at a condo under construction near the Gangneung Media Village pic.twitter.com/iNCu99ty1Y— Russell Lewis (@NPRrussell) February 8, 2018