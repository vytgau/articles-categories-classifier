Legendinio trenerio Freeddie Roacho auklėtinį „Ringstar Sports“ organizacija pasveikino tokiais žodžiais: „Sveikinimai Eimantui Stanioniui. Neįtikėtinas nokautas. Jis tikras žvėris“. Congrats To Eimantas Stanionis on His Unbelievable Knockout! He's an Animal!!! #Ringstar #PBC A post shared by Ringstar Sports (@ringstar) on Jul 30, 2017 at 3:27pm PDT  Savo pranašumą lietuvis ėmė demonstruoti jau pirmame raunde, o likus 50 sek. iki trečiojo pabaigos teisėjas sustabdė kovą. I. Freemanas savo dešimtoje kovoje patyrė šeštą pralaimėjimą. „Nauja patirtis, gavau kelis smūgius galva, tačiau nepaisant to, kiekviena kova yra nauja patirtis. Bandau adaptuotis profesionalų ringe ir esu labai dėkingas komandai, kuri mane supa. Vis dar mokausi ir darau išvadas, stengiuosi tobulėti su kiekvienu žingsniu. Ačiū visiems už palaikymą ir motyvaciją“, – socialinio tinklo „Facebook“ paskyroje po pergalės rašė E. Stanionis, atskirai padėkoję ir savo draugei Emilijai. Kaip DELFI pasakojo E. Stanionis, jo varžovas iš pradžių turėjo būti Eridanni Leanas Quintero, tačiau pasikeitė prieš dvikovą. „I. Freemanas turi patirties, treniravosi su tokiomis žvaigždėmis kaip Mickey Garcia ir Shawnu Porteriu. Viskas gerai, tik galva varžovas pataikė man į antakį. Tačiau mokausi ir judu toliau, visko nutinka“, – patenkintas savo kova buvo E. Stanionis.   Pirmąją savo dvikovą profesionalų ringe Eimantas Stanionis laimėjo techniniu nokautu pirmame raunde. Tuomet Los Andžele lietuviui boksuoti su Nigerijos atstovu Rasheedu Lawaliu teko viena ranka – kitos buvo plyšę dešinės rankos nykščio raiščiai ir sausgyslė. Dėl šios traumos kaunietis buvo priverstas praleisti po mėnesio turėjusią įvykti savo kitą dvikovą ir du mėnesius gydytis.