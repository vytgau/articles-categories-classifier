„Baltijai“ du pirmuosius įvarčius pelnė iš viso tris rezultatyvumo taškus dvikovoje surinkęs ekipos lyderis Andrius Židkovas (5 ir 9 min.), dar du pridėjo Nikita Kozlovas (26) ir Michailas Jevstignejevas (38). „Geležiniam vilkui“ įvarčius pelnė Ilja Četvertakas (20) ir Edvinas Boroška (31). Vilniečiai į varžovų vartus metė net 45 kartus, svečiai atsakė 32 metimais, tačiau jų vartininkas Maksimas Ponomarenka atrėmė net 95,56 proc. metimų. Iškovoję pergalę klaipėdiečiai neleido varžovams aplenkti savęs turnyrinėje lentelėje, tačiau liko mažai abejonių, kad abu klubai tarpusavyje šiame sezone susitiks mažiausiai dar du kartus - „Baltijai“ liko nedideli šansai pakilti į trečiąją turnyrinės lentelės vietą ir ketvirtfinalyje žaisti su „Rokiškiu“. Esant dabartinei padėčiai „Baltija“ ir „Geležinis vilkas“ dėl teisės žaisti pusfinalyje greičiausiai susitiks atkrintamųjų varžybų ketvirtfinalio iki dviejų pergalių etape.