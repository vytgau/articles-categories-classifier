Trečiadienį Boksininkai Floydas Mayweatheris ir Conoras McGregoras atvyko į Torontą, kurį aplankė per keturiuose miestuose suplanuotą rugpjūtį vyksiančios kovos reklaminį turą. Vienu momentu F. Mayweatheris stengėsi išprovokuoti C. McGregorą nepagarbiai elgdamasis su Airijos vėliava, o šis, savo ruožtu, ėmė nesirinkdamas žodžių tyčiotis iš F. Mayweatherio šeimos. C. McGregoras rado ką pasakyti ir kovos reklamą vykdančiam JAV televizijos tinklui „Showtime“, kurį kaltino išjungus jo mikrofoną per Los Andžele vykusią spaudos konferenciją. Rugpjūčio 26 d. F. Mayweatheris ir C. McGregoras susikaus Las Vegaso „T-Mobile“ arenoje. Pastarąjį kartą F. Mayweatherį ringe buvo galima išvysti 2015 metų rugsėjį. Nepaisant užsitęsusios pertraukos į keturiasdešimtmetį JAV boksininką tikrai dedamos nemažos viltys.