Lietuvos regbio rinktinė sieks revanšo Lietuvos regbio rinktinė šeštadienį Panevėžyje žais svarbias rungtynes su Ukraina. Lietuvos rinktinė su ukrainiečiais turi senų sąskaitų. 2010 metais Lietuvos rinktinė iškovojo 18 pergalių iš eilės ir pasiekė pasaulio rekordą, tačiau įspūdingos serijos neleido pratęsti pralaimėjimas Ukrainos rinktinei. „Norisi revanšo, nes jie mums sugadino šventę ir nutraukė mūsų rekordinę pergalių seriją“, – vaizdo apžvalgoje sako vienas geriausių Lietuvos rinktinės regbininkų, Prancūzijoje rungtyniaujantis Karolis Navickas. Lapkričio 4 d. (šeštadienis) 14:00 Lietuva – Ukraina (Panevėžio „Aukštaitijos“ stadionas) Didžiausios meninės gimnastikos varžybos Į Lietuvą sugrįžusi tituluočiausia šalies meninės gimnastikos atstovė, dabar trenere dirbanti Dalia Kutkaitė, jau trečius metus iš eilės organizuoja tarptautinį turnyrą, kuriame dalyvaus meninės gimnastikos madas pasaulyje diktuojančių JAV, Rusijos, Rumunijos, Baltarusijos, Bulgarijos ir kitų šalių atstovės. Didelio žiūrovų susidomėjimo sulaukiančios varžybos vyks didžiausioje sostinėje arenoje. Lapkričio 5 d. (sekmadienis) 17:00 varžybų pradžia Vilniaus „Siemens“ arena Intriga iki čempionato pabaigos Seniai nematyta intriga išlieka Lietuvos futbolo A lygoje. Iki čempionato pabaigos likus trims turams, pirmaujanti Marijampolės „Sūduva“ antroje vietoje esantį čempioną Vilniaus „Žalgirį“ lenkia vos vienu tašku. Trečioje vietoje esantys „Trakų“ futbolininkai nuo lyderių atsilieka jau aštuoniais taškais. Lapkričio 4 d. (šeštadienis) 13:00 Vilniaus „Žalgiris“ – „Jonava“ (LFF stadionas) 15:00 Klaipėdos „Atlantas“ – Utenos „Utenis“ (Klaipėdos centrinis stadionas) 18:00 „Trakai“ – Marijampolės „Sūduva“ (LFF stadionas) LKL čempionai sieks atsirevanšuoti už pralaimėjimą Lietuvos krepšinio lygos čempionas Kauno „Žalgiris“ sieks revanšo už vienintelį šį sezoną pralaimėjimą LKL čempionate. Sekmadienį žalgiriečiai priims Klaipėdos „Neptūną“, kuriam pirmame rate pralaimėjo svečiuose. Po 9 turų LKL lyderių poziciją dalijasi po 8 pergales turintys „Žalgiris“ ir „Lietkabelis“. „Neptūnas“ nuo lyderių atsilieka viena pergale. LKL rungtynes stebėkite DELFI TV. Lapkričio 3 d. (penktadienis) 18:30 „Šiauliai“ – Kėdainių „Nevėžis“ (Šiaulių arena) 17:00 Pasvalio „Pieno žvaigždės“ – Vilniaus „Lietuvos rytas“ („Pieno žvaigždžių“ arena) 17:20 Prienų „Vytautas“ – Utenos „Juventus“ (Prienų kultūros ir sporto centras) Lapkričio 5 d. (sekmadienis) 17:00 „Šiauliai“ – Panevėžio „Lietkabelis“ (Šiaulių arena) 17:20 Kauno „Žalgiris“ – Klaipėdos „Neptūnas“ („Žalgirio“ arena) LMKL favoričių dvikova Lietuvos moterų krepšinio lygoje pergalių seriją iki šešių sieks pratęsti Vilniaus „Kibirkštis“. Tačiau lyderių laukia rimtas išbandymas – rungtynės svečiuose su čempionės titulą ginančia Marijampolės „Sūduva“. Praėjusiame ture „Sūduva“ pralaimėjo Kauno raj. „Hoptrans-Sirenoms“ ir su pastarąją dalijasi 2-3 vietas. „Sūduvos“ ir „Kibirkšties“ susitikimą stebėkite DELFI TV. 18:00 Marijampolės „Sūduva“ – Vilniaus „Kibirkštis“ (ŽSM krepšinio salė) 19:30 Kauno raj. „Hoptrans-Sirenos“ – Ukmergės „Vilkmergė“ (Garliavos sporto centras) 14:00 Klaipėdos „Fortūna“ – Ukmergės „Vilkmergė“ (Klaipėdos kūno kultūros ir rekreacijos centras) Baltijos lygoje lietuvės priims estes Baltijos moterų tinklinio lygos sezoną gan sėkmingai pradėjo Lietuvos komandos. Per keturis turus tris pergales iškovojusi „Alytaus Jotvingių“ komanda užima trečią vietą, dvi pergales turinti Kauno ASU ekipa yra ketvirta, per tris susitikimus kartą laimėjusi Jonavos „Achema“ – septinta. Baltijos lygoje rungtyniauja 10 komandų. 18:00 „Alytaus Jotvingiai“ – „Kohila“ (Alytaus tinklinio centras) 18:00 „Kaunas-ASU“ – Tartu „TU/Eeden“ (ASU sporto salė) 19:00 Jonavos „Achema-KKSC“ – Talino TTU (Jonavos arena) 12:00 „Alytaus Jotvingiai“ – Tartu „TU/Eden“ (Alytaus tinklinio centras) 12:00 „Kaunas-ASU“ – „Kohila“ (ASU sporto salė) 13:00 Jonavos „Achema-KKSC“ – Talino TTU (Jonavos arena) Įsibėgėja Lietuvos vyrų tinklinio čempionatas Lietuvos vyrų tinklinio čempionate savaitgalį vyks penkerios rungtynės. Šį sezoną Lietuvos čempionate rungtyniauja 10 komandų, tačiau Baltijos lygoje žaidžiančios Raseinių „Norvelita“ ir Šiaulių „Elga-Master Idea“ kovas šalies pirmenybėse pradės tik nuo atkrintamųjų varžybų. 13:00 Marijampolės „Sūduva“ – Vilniaus „Flamingo Volley“ (Gamyklų g. 1, Marijampolė) 14:00 Kelmės „Etovis“ – Kauno kolegija (J. Janonio g. 11, Kelmė) 15:00 Klaipėdos universitetas – Kauno „Startas-LSU“ (Pilies g. 2, Klaipėda) 16:00 VGTU – Klaipėdos „Amber Queen“ (Saulėtekio al. 28, Vilnius) 13:30 Kauno „Startas-LSU“ – Marijampolės „Sūduva“ (Sporto g. 6, Kaunas) Lietuvos vyrų rankinio lygoje – dvivaldystė Lietuvos rankinio lygos lyderių poziciją dalijasi visas keturias pergales iškovoję Kauno „Granitas-Karys“ ir Alytaus „Varsa-Stronglasas“. Pralaimėjimo kartėlio dar nepatyrė po tris pergales turintys Klaipėdos „Dragūnas“ ir Vilniaus „Šviesa“. DELFI TV rodys „Šviesos“ ir „Granito“ rungtynes. 13:00 Varėnos „Ūla“ – Kauno KTU (Ąžuolo gimnazija) 14:00 HC „Vilnius“ – Alytaus „Varsa-Stronglasas“ (HC „Vilnius“ salė) 14:00 Šiaulių „SM Dubysa-Gubernija“ – Klaipėdos „Dragūnas“ (Sporto rūmai) 16:30 Vilniaus VHC „Šviesa“ – Kauno „Granitas-Karys“ (LEU sporto salė) Olimpinis čempionas užsivilks gimtojo miesto komandos marškinėlius Nacionalinėje ledo ritulio lygoje savaitgalį vyks vienerios rungtynės, tačiau atskirai verta paminėti artėjančio antradienio rungtynes Elektrėnuose, kur šio miesto „Energijos“ klubas švęs 40 metų jubiliejų, o „Energijos“ marškinėlius pirmą kartą karjeroje užsivilks Elektrėnuose gimęs Darius Kasparaitis. Kitą savaitę olimpinio čempiono lauks ir dar vienas debiutas – Lietuvos rinktinėje, kuri Klaipėdoje vyksiančiame „Baltic Challenge Cup“ turnyre susitiks su Latvija, Estija ir Ukraina. 19:45 Klaipėdos „Baltija“ – „Rokiškis“ (Klaipėdos „Akropolis“) Lapkričio 7 d. (antradienis) 19:00 Elektrėnų „Energija“ – „Kaunas“ (Elektrėnų ledo rūmai) 19:30 „Juodupė“ – Vilniaus „Hockey Punks“ (Panevėžio ledo arena) Didžiausios kalnų slidinėjimo varžybos Druskininkuose vyksta į oficialų Tarptautinės slidinėjimo federacijos kalendorių įtrauktos kalnų slidinėjimo varžybos „Snow Baltic Cup“. Jose dalyvauja ir geriausi Lietuvos kalnų slidininkai – Sočio olimpiadoje dalyvavę ir kelialapius į kitų metų Pjongčango olimpines žaidynes iškovoję Rokas Zaveckas ir Ieva Januškevičiūtė. Trečiadienį prasidėjusiose ir net penkias dienas vyksiančiose varžybose iš viso startuoja net 400 kalnų slidininkų iš 20 valstybių. 8:45 varžybų pradžia (Druskininkų „Snow arena“) Prasidės salės futbolo čempionatas Sekmadienį prasidės Lietuvos salės futbolo „Futsal A lyga“. Šį sezoną čempionate rungtyniaus 10 komandų, iš jų net penkios – naujokės. DELFI TV rodys čempionų titulo ginančio Kauno „Vyčio“ rungtynes su Vilniaus VDA. 11:00 Kaunas „Inkaras“ – Gargždų „Pramogos-SC“ (Kauno sporto halė) 14:00 Mažeikių VIP – „Vievio žiedas“ (Mažeikių sporto kompleksas) 15:00 Vilnius „Turbotransfers“ – Jonavos „Vikingai“ (LEU sporto salė) 16:00 Kauno „Vytis“ – Vilniaus VDA (Kauno sporto halė) 16:00 Klaipėdos „Koralas“ – Panevėžio „Baltija“ („Neptūno“ salė)