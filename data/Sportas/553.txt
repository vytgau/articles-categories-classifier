Burtai lėmė, kad moterų turnyro H grupėje atsidūrė dvi stipriausios Lietuvos paplūdimio tinklinio poros. Jau pirmajame mače Urtė Andriukaitytė ir Irina Zobnina po 22 min. trukusios kovos 2-1 (3:11, 11:7, 11:8) įveikė Ievą Dumbauskaitę ir Moniką Povilaitytę bei atsirevanšavo joms už nesėkmę Lietuvos čempionato finale. Vėliau abi Lietuvos poros nugalėjo rumunes Zeynep Koc ir Andreą Savastitą bei pateko į aštuntfinalį. U. Andriukaitytės ir I. Zobnina rumunes pranoko 2-0 (11:5, 11:2), o I. Dumbauskaitė ir M. Povilaitytė – 2-0 (11:2, 11:4). G grupėje lietuvės Gerda Grudzinskaitė ir Ieva Vasiliauskaitė 0-2 (7:11, 5:11) nusileido šveicarėms Sarah Leemann ir Claudiai Schmid, bet lemiamoje akistatoje dėl antrosios vietos 2-0 (15:13, 11:8) nugalėjo itales Cristianą Parenzan ir Tanią Ferrazzo. Vaikinų turnyro D grupėje lietuviai Arnas Rumševičius ir Lukas Každailis 2-0 (17:15, 11:6) nugalėjo rusus Jurijų Bogatovą ir Pavelą Rakusovą, 2-0 (11:7, 11:7) pranoko austrus Benediktą Kattnerį ir Mathiasą Seiserį bei grupėje užėmė pirmąją vietą. A. Rumševičiaus ir L. Každailio rungtynės nuo 1:33.00 val.:  Pirmąjį Europos čempionatą pradėjo po 24 vyrų ir moterų komandas. Atkrintamosios varžybos, kuriose dalyvauja po 16 stipriausių porų, prasidės šeštadienį.