Kauno sporto klubo „Titanas” atstovas su tailandiečiu kovojo svorio kategorijoje iki 65 kg. Lietuviui įskaityta pergalė techniniu nokautu. „Pergalė! Ačiū visiems už palaikymą, o ypač Agnei Girniūtei, kuri visą laiką jaudinosi kartu! Taip pat ir Timui Fisheriui ir Sitsongpeenong treneriams, kurie daugiausiai prisidėjo prie šios pergalės“, – socialinio tinklo paskyroje rašė po laimėjimo D. Danyla.   Kitas „MX Muay Xtreme“ turnyro serijos etapas vyks rugpjūčio 5-ą dieną. Lietuvoje D. Danyla paskutinį kartą džiugino savo gerbėjus pavasarį, kai tradiciniame „Bushido & KOK World GP“ turnyre savo varžovą iš Kolumbijos Manuelį Lique Canaveralą į nokautą pasiuntė antrame raunde ir kovą baigė anksčiau laiko. D. Danyla rengiasi lipti į ringą ir rugsėjo 23-ią dieną KOK turnyre Kauno „Žalgirio“ arenoje.