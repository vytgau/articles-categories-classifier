Kitose antradienio rungtynėse didelių staigmenų neužfiksuota. Dvikovų favoritai šventė pergales triuškinamu rezultatu. Savo vartus sausus išsaugojo bei trijų ir daugiau įvarčių skirtumu varžovus įveikė Londono „Chelsea“, PSG, Miuncheno „Bayern“ ir „Manchester United“ komandos. Atkakliausios dvikovos vyko Pirėjuje ir Lisabonoje, kur aikštės šeimininkai buvo priversti pripažinti svečių pranašumą. „AS Romos“ ir Madrido „Atletico“ rungtynės baigėsi be įvarčių. Kitos pirmojo Čempionų lygos turo rungtynės vyks trečiadienį, kur susigrums šios komandos: „Porto“ – „Bešiktaš“, „Feyenoord“ – „Manchester City“, „Liverpool“ – „Sevilla“, „Maribor“ – Maskvos „Spartak“, „Leipzig“ – „Monaco“, Madrido „Real“ – APOEL, Donecko „Shakhtar“ – „Napoli“ ir „Tottenham Hotspur“ – Dortmundo „Borussia“. Čempionų lygoje dalyvauja 32 komandos, suskirstytos į aštuonias grupes. Į atkrintamąsias varžybas pateks po dvi geriausias grupių ekipas. Finalas vyks Kijeve (Ukraina) kitų metų gegužės 26 dieną. UEFA Čempionų lygos antradienio rungtynės: „AS Roma“ 0 – 0 Madrido „Atletico“ Pirėjo „Olympiacos“ 2 – 3 „Sporting“ 2' [0 – 1] Seydou Doumbia 13' [0 – 2] Gelsonas Martinsas 43' [0 – 3] Bruno Fernandesas 89' [1 – 3] Felipe Pardo 90+3' [2 – 3] Felipe Pardo „Celtic“ 0 – 5 PSG 19' [0 – 1] Neymaras 34' [0 – 2] Kylianas Mbappe 40' [0 – 3] Edinsonas Cavani (11 m baudinys) 83' [0 – 4] Mikaelis Lustigas (į savus vartus) 85' [0 – 5] Edinsonas Cavani  „Barcelona“ 3 – 0 Turino „Juventus“ 45' [1 – 0] Lionelis Messi 56' [2 – 0] Ivanas Rakitičius 69' [3 – 0] Lionelis Messi  Miuncheno „Bayern“ 3 – 0 „Anderlecht“ 11' raudonoji kortelė Svenui Kumsui („Anderlecht“) 12' [1 – 0] Robertas Lewandowskis (11 m b.) 65' [2 – 0] Thiago Alcantara 90' [3 – 0] Joshua Kimmichas  „Manchester United“ 3 – 0 „Basel“ 35' [1 – 0] Marouane'as Fellaini 53' [2 – 0] Romelu Lukaku 84' [3 – 0] Marcusas Rashfordas  Londono „Chelsea“ 6 – 0 „Qarabag“ 5' [1 – 0] Pedro Rodriguezas 30' [2 – 0] Davide'as Zappacosta 55' [3 – 0] Cesaras Azpilicueta 71' [4 – 0] Tiemoue Bakayoko 76' [5 – 0] Michy Batshuayi 82' [6 – 0] Maksimas Medvedevas (į savus vartus)  „Benfica“ 1 – 2 Maskvos CSKA 50' [1 – 0] Haris Seferovičius 63' [1 – 1] Vitinho 71' [1 – 2] Timuras Žamaletdinovas 