Antras pagal skirstymą lietuvis, kuris pasaulio reitinge yra 299-as, finale šeštadienį 6:1, 6:2 nugalėjo 20-metį ispaną Bernabe Zapata Mirallesą. 26-erių metų Lietuvos tenisininko nugalėtas varžovas yra 312-oji pasaulio raketė. Mačas truko 50 minučių. Tai buvo 21-asis L. Grigelio laimėtas „Futures“ turnyras karjeroje ir trečiasis šiais metais. Už pergalę L. Grigeliui atiteko 18 Teniso profesionalų asociacijos (ATP) reitingo taškų. Turnyro prizų fondą sudaro 15 tūkst. JAV dolerių. Analogišką turnyrą Maroke lietuvis laimėjo ir praėjusią savaitę.