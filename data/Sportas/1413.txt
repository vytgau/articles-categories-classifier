Dramatiškose rungtynėse intrigos ir incidentų netrūko. Svečiai iš Paryžiaus pirmavo 3:0, tačiau 63 min. liko žaisti be iš aikštės pašalinto Kyliano Mbappe – puolėjas aikštės viduryje šiurkščiai pargriovė varžovą. Tuo pasinaudoję šeimininkai sugebėjo sumažinti atsilikimą iki minimalaus, tačiau laiko išsigelbėti jiems nebepakako. Vienu iš laiko tempėjų aikštėje tapo ir PSG superžvaigždė Neymaras. 93 min. jis pargriovė oponentą Hamari Traore, buvo nubaustas geltona kortele, o po akimirkos pats sukūrė epizodą, po kurio pateko į viso pasaulio žiniasklaidos puslapius. 25-erių Neymaras pribėgo prie varžovo su ištiesta ranka, neva norėdamas padėti jam atsikelti, tačiau netrukus ją atitraukė ir šypsodamasis sugrįžo į gynybą, oponentą palikęs sėdėti ant žolės. Injustificable la actitud de Neymar. Ojalá solo se dedicara a jugar al fútbol, talento le sobra. pic.twitter.com/7DWe1zNBG8— Fernando Navarro (@FNavarro_7) January 30, 2018  „Pasityčiojimas iš varžovo“, – iš karto ėmė trimituoti socialiniai tinklai, tačiau Neymaras kritikams atsikirto su šypsena. „Aš drįsčiau pasakyti, kad futbolas yra nuobodus, nes mes aikštėje negalime daryti nieko. Viskas, ką padarome, yra aptariama, apauga interpretacijomis, įgauna daugybę prasmių Jeigu mes taip darome su komandos draugais, kodėl negaliu to daryti su varžovais? Per rungtynes daug kalbėjomės, o pabaigoje aš juokiausi“, – savo poelgį komentavo brazilas. Siūlome įvertinti patiems.  Rezultatas „Rennes“ 2 – 3 PSG* 24' Thomas Meunieris [0-1] 54' Marquinhos [0-2] 58' Giovani Lo Celso [0-3] 63' Kylianas Mbappe (PSG) pašalintas iš aikštės 85' Diafra Sakho [1-3] 92' Sanjinas Prčičius [2-3]  *PSG pateko į finalą, kuriame varžysis su „Monaco“ ir „Montpellier“ pusfinalio poros laimėtojais.