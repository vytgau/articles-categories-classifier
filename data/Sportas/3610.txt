Antroje vietoje liko čempionato lyderis Sebastianas Vettelis, aplenkęs antrą „Mercedes“ pilotą Valtterį Bottą. Antroje kvalifikacinių važiavimų dalyje L. Hamiltonas pirmą kartą įveikė vieną ratą greičiau nei per 1 min. ir 43 sek. Tą patį britas padarė ir paskutinėje dalyje pirmuoju bandymu. Vėliau, L. Hamiltonas vieną ratą įveikė dar greičiau. Užfiksavęs 1 min. 42,553 sek. rezultatą, britas iškovojo „pole“ poziciją. Po pirmųjų ratų trečioje kvalifikacijos dalyje S. Vettelis buvo tik ketvirtas. Vokietis pačioje važiavimų pabaigoje pasinaudojęs tuo, jog viename iš sektorių važiavo paskui komandos draugą Kimį Raikkoneną, pagerino savo paties rezultatą ir pakilo į antrąją vietą. S. Vettelis buvo tik antrasis pilotas, kuriam pavyko vieną ratą įveikti greičiau nei per 1 min. ir 43 sek. V. Bottas, turėjęs problemų antrame trasos sektoriuje, šį kartą turėjo pasitenkinti trečia vieta. Tuo tarpu K. Raikkonenas, pripažinęs „susimovęs“ paskutiniame rate, turėjo pasitenkinti ketvirta vieta. Beveik puse sekundės komandos draugą pranoko Maxas Verstappenas. Danielį Ricciardo įveikęs olandas liko penktas. „Force India“ lenktynininkų duetą Sergio Perezą ir Estebaną Oconą greičiu pranokęs „Renault“ atstovas Nico Hulkenbergas rytojaus lenktynes pradės iš septintos pozicijos. Sėkmingai šios dienos kvalifikacijoje tikėjosi pasirodyti kitas „Renault“ pilotas Jolyonas Palmeris. Bet britą ir vėl pavedė technika, tad sportininkas važiavimus baigė dešimtas. INITIAL CLASSIFICATION (END OF QUALIFYING): Confirmation of an incredible performance by @LewisHamilton #Quali #BelgianGP 🇧🇪 #F1 pic.twitter.com/PkzPT5BIVo— Formula 1 (@F1) August 26, 2017  Pole position number 68 for @LewisHamilton sees him move level with Michael Schumacher at the top of the all-time list 👏#BelgianGP 🇧🇪 #F1 pic.twitter.com/THVOJQmqyH— Formula 1 (@F1) August 26, 2017