Mačo pirmomis minutėmis šeimininkės pabandė viešnias užklupti – po kelių tikslių perdavimų „Gintros“ futbolininkės buvo priartėjusios prie svečių baudos aikštelės, tačiau rimtesnio pavojaus jos nesukėlė. „Barcelonos“ futbolininkės netrukus visiškai perėmė iniciatyvą. Apie save priminė geriausia Europos žaidėja Lieke Martins, kuri 11 min. iš keliolikos metrų patikrino mūsų vartininkės Gretos Kaselytės budrumą. Atrodė, kad 15 min. po kampinio šeimininkės apsigynė, tačiau netrukus pozicinė ataka baigėsi pavojingiausiu momentu prie mūsiškių vartų. L. Martens pademonstravo puikią techniką, suklaidino gynėją ir pavojingai įsiveržė į baudos aikštelę, čia saugė nusprendė kamuolį atmesti į baudos aikštelės vidurį, tačiau ten niekas nelaukė jos perdavimo. Kalbant apie užpildytas žiūrovų tribūnas, sirgaliai apie save plojimais ar palaikymo šūksniais primindavo po sėkmingesnių „Gintros“ momentų gynyboje. Vienoje iš stadiono kampinių tribūnų aktyviau dainomis kartas nuo karto mūsiškes palaikė būrelis triukšmingiausių aistruolių. 33 min. po pražangos prie kamuolio stojo kapitonė Vicky Losada, ji iš maždaug 25 m baudos smūgiu patikrino mūsų vartininkės Gretos Kaselytės budrumą. Po kelių akimirkų mūsiškes po V. Losados smūgio nuo įvarčio gelbėjo jau skersinis. 36 min. ataka kairiuoju kraštu baigėsi įvarčiu į „Gintros“ vartus: galva po tikslaus L. Martens perdavimo tiksliai į viršutinį vartų kampą smūgiavo Aitana Bonmati, čia šioje situacijoje „Gintros“ vartininkė G. Kaselytė buvo bejėgė išgelbėti nuo pirmojo įvarčio. Prieš pat pertrauką standartinė situacija baigėsi antruoju įvarčiu į mūsiškių vartus: legionierės brazilės Andressos Alves perdavimą iš krašto sėkmingai galva „uždarė“ Mariona Caldentey – 0:2. Antrame kėlinyje iš esmės situacija aikštėje nesikeitė. Standartinė situacija prie mūsiškių vartų baigėsi dar vienu įvarčiu: 57 min. po kampinio ir V. Losados perdavimo kamuolį iš arti stipriu smūgiu nukreipė Mariona Caldentey – 3:0. 66 min. Šiaulių ekipa surengė pirmą pavojingą ataką, kurios metu fantastišką progą po vartininkės klaidos turėjo „Gintra“: net trys futbolininkės atsidūrė prieš tuščius vartus, tačiau žaidėjos viena kitai sukliudė ir tiksliai smūgiuoti nepavyko. Iš pastarojo epizodo socialiniame tinkle „Twitter“ pasijuokė netgi „Barcelonos“ klubas. Jaysus - Gintra clear on goal with 3 players & they trip each other up! pic.twitter.com/mUrGyguweX— Barça Women (@BarcaWomen) November 8, 2017  Increíble el fallo de las jugadoras del Gintra contra el Barça Femenino en Champions JAJAJAJAJA #ChampionsLeague #ChampionsLeagueFemenina #Barça #Femenino pic.twitter.com/Ich07VxQoZ— Pau (@paubcn95) November 8, 2017 Netrukus į „Gintros“ vartus krito ir ketvirtas įvartis: 68 min. puikiu smūgiu pasižymėjo po keitimo pasirodžiusi Toni Duggan. Net ir pasiekusios solidų pranašumą viešnios apsukų nemažino: standartinės situacijos metu puikiu smūgiu į vartų kampą pasižymėjo po keitimo pasirodžiusi Olga García (5:0). Mačo pabaigoje šiauliečių triuškinimą užbaigė Nataša Andonova (89 min.). Nepaisant skaudaus rezultato, žiūrovai po mačo negailėjo plojimų ir mūsiškes išlydėjo skanduodami „Gintros“ vardą. „Gintra-Universitetas“ sudėtis: vartininkė Greta Kaselytė, Liucija Vaitukaitytė (82 min. Samanta Karasiovaitė), Christina Murillo (75 min. Dovilė Gailevičiūtė), Algimantė Mikutaitė, Toriana Patterson, Liubov Gudšenko, Ana Alekperova, Vestina Neverdauskaitė (kapitonė), Simona Veličkaitė (61 min. Maria Jose Rojas Pino), Zenatha Coleman, Jelena Čubrilo. Atsarginės žaidėjos: Klaudija Savickaitė, Anika Kyžaitė, Paulina Potapova, Lolita Žižytė. „Barcelona“: vartininkė Sandra Panos, Melanie Serrano, kapitonė Vicky Losada, Gemma Gili, Marta Torrejon, Mariona Caldentey (73 min. Olga García), Patricia Guijarro, María Leon, Andressa Alvea (55 min. Toni Duggan), Lieke Martens, Aitana Bonmati (65 min. Natasha Andonova). Atsarginės žaidėjos: Laura Rafols (vartininkė), Line Roddik, Ruth García, Alexia Putellas. Mačui teisėjavo arbitrių brigada iš Škotijos: aikštės teisėja Lorraine Clark (Škotija), jos asistentės - Kylie Mcmullen, Kathleen Marie Alexander.  Kelias iki aštuntfinalio Lietuvos čempionė Šiaulių „Gintra-Universitetas“ komanda Čempionių lygos atrankoje pateko į I grupę kartu su Bardejovo „Partizan“ (Slovakija), Kutaisio „FC Martve“ (Gruzija) ir „Konak Belediyespor“ (Turkija) ekipomis. Mūsiškės rugpjūčio 22-26 d. vykusiame atrankos turnyre pirmame mače 4:0 (4:0) sutriuškino Bardejovo „Partizan“ futbolininkes, antrose rungtynėse 6:0 (2:0) pranoko turnyro šeimininkę Kutaisio „FC Martve“ ekipą, lemiamame trečiame mače Šiaulių komada 3:1 (1:0) nugalėjo „Konak Belediyespor“ (Turkija) ir iškovojo trečiąją pergalę bei tapo grupės nugalėtoja. Atrankos varžybose dalyvavo 40 komandų, suskirstytų į 10 grupių. Į kitą etapą pateko grupių nugalėtojos ir geriausia iš antrąsias vietas užėmusių ekipų. Čempionų lygos pagrindiniame turnyre, kuriame varžėsi 32 komandos, Šiaulių ekipa dalyvavo po metų pertraukos. Pagrindinio turnyro pirmame etape „Gintra-Universitetas“ susitiko su Ciuricho „Fraune“ ekipa (Šveicarija). Šiauliuose mačas baigėsi 1:1 (1:1). Mūsiškių gretose pasižymėjo puolėja iš Namibijos Zenatha Coleman. Atsakomosiose šešioliktfinalio rungtynėse Šiaulių ekipa Ciuriche 2:1 nukovė „Frauen“ komandą ir pateko į aštuntfinalį. „Letzigrund“ stadione, kuriame 2008 metais vyko Europos vyrų futbolo čempionato kovos, pirmosios pasižymėjo viešnios iš Šiaulių – įvartį 27-ą minutę įmušė Z. Coleman. Nors varžovėms 73-ią minutę po Fabienne Humm tikslaus smūgio pavyko atstatyti pusiausvyrą, pratęsimo galimybę užkirto dublį atlikusi Z. Coleman. Legionierė iš Namibijos pergalingą įvartį įmušė iki pagrindinio laiko pabaigos likus 4 minutėms.  FC „Barcelona” moterų komanda kovas Čempionų lygoje pradėjo nuo pagrindinio turnyro, kuriame susitiko su „Avaldsnes“ (Norvegija) ekipa. Išvykoje Katalonijos klubas 4:0 (1:0) (Lieke Martens 19', Toni Duggan 70', Andressa Alves 75', Mariona Caldentey 81') sutriuškino norveges. Namuose „Barcelona“ ekipa 2:0 (0:0) (Lieke Martens 52', Licky Losada 57') darkart pranoko varžoves ir užtikrintai pateko į turnyro aštuntfinalį.