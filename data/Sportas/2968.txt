Prancūzija paskutiniame A grupės ture 2:1 nugalėjo Baltarusiją ir su 23 taškais užėmė pirmąją vietą. Po įvartį nugalėtojams pirmajame kėlinyje pelnė Antoine'as Griezmannas ir Olivier Giroud. Antrąją vietą grupėje užėmė Švedijos rinktinė, kuri paskutiniame ture svečiuose 0:2 nusileido Nyderlandams, tačiau už olandus aukštesnę vietą užėmė dėka kur kas geresnio įvarčių santykio (abi komandos surinko po 19 taškų). Kad grupėje pakiltų į antrą vietą, olandams reikėjo tikro stebuklo – pergalės 8:0 – kurio sukurti nepavyko. Du įvarčius paguodos rungtynėse Nyderlandams pelnė veteranas Arjenas Robbenas. Švedija tęs kovą papildomame atrankos etape, o olandų rinktinės pasaulio pirmenybėse nematysime. 2010-ųjų pasaulio čempionato finalininkai ir 2014-ųjų bronzos laimėtojai olandai praleis jau antrą didįjį turnyrą iš eilės – jie nepateko ir į 2016-ųjų Europos futbolo čempionatą. Netrukus po rungtynių 33-ejų A. Robennas paskelbė, kad baigia savo karjerą nacionalinėje rinktinėje, joje sužaidęs 69 mačus ir įmušęs 37 įvarčius. BREAKING Arjen Robben has retired from international duty after Netherlands failed to qualify for #Russia2018#NEDSWE #WCQ2018 pic.twitter.com/LqtSqM9WL8— Omnisport (@OmnisportNews) October 10, 2017  B grupėje tiesioginį kelialapį Šveicarijai iš panosės nugvelbė Europos čempionė Portugalija. Paskutinėse rungtynėse šios dvi komandos žaidė tarpusavyje, ir pergalę 2:0 pasiekė savų sirgalių palaikymą jautę portugalai. 42 min. kamuolį į savo vartus nukreipė šveicarų gynėjas Johannas Djourou, o 57 min. Portugalijos rinktinės pergalę įtvirtino Andre Silva. Tiek portugalai, tiek šveicarai surinko po vienodą taškų skaičių (27), tačiau Portugalijos įvarčių santykis yra kur kas geresnis. Šveicarijos rinktinei tai apskritai buvo pirmas pralaimėjimas šiame atrankos cikle, jai teks tęsti kovą papildomame atrankos etape. Savo ruožtu portugalai laimėjo devintas rungtynes iš eilės. H grupėje pirmąją vietą ir kelialapį į Rusiją jau anksčiau buvo užsitikrinusi Belgija (28 taškai), kuri paskutinėse rungtynėse 4:0 sutriuškino Kiprą. 2 įvarčius įmušė Edenas Hazardas, po vieną – jo brolis Thorganas Hazardas ir Romelu Lukaku. Antrąją vietą užėmė ir kelialapį į papildomą atrankos etapą išplėšė Graikijos rinktinė, kuri paskutinėse rungtynėse 4:0 sutriuškino Gibraltarą. Didžiausia nelaimėle, likusia už papildomo atrankos varžybų etapo borto, tapo buvusi Lietuvos rinktinės varžovė F grupėje Slovakija. Jos surinktas taškų kiekis yra mažiausias iš visų antras vietas savo grupėse užėmusių rinktinių, todėl į papildomą atrankos etapą slovakai nepateko. Visos savo atrankos grupes Europos zonoje laimėjusios ir į pasaulio čempionatą patekusios rinktinės: Prancūzija, Portugalija , Belgija, Islandija, Ispanija, Anglija, Lenkija, Serbija, Vokietija. Antras vietas užėmusios ir į papildomą atrankos etapą – atkrintamąsias varžybas – patekusios rinktinės: Šveicarija, Italija, Švedija , Graikija, Šiaurės Airija, Airija, Danija, Kroatija. Komandos į poras bus suskirstytos spalio 17 d., FIFA būstinėje Ciūriche ištraukus burtus. EUROPEAN PLAY-OFFS These 8⃣ have made it Draw will take place in Zurich on Tues 17 Oct @ 14:00 CET Info 👉 https://t.co/VhHD8CpVZ5 pic.twitter.com/7BM0cHIhdL— #WCQ ⚽️🏆 (@FIFAWorldCup) October 10, 2017 Visi rezultatai A grupė Prancūzija 2 – 1 Baltarusija 27' Antoine'as Griezmannas [1-0] 33' Olivier Giroud [2-0] 44' Antonas Saroka [2-1] Nyderlandai 2 – 0 Švedija 16' Arjenas Robennas [1-0] - iš 11 m 40' Arjenas Robbenas [2-0] Liuksemburgas 1 – 1 Bulgarija 3' Olivieris Thillas [1-0] 68' Ivailo Čočevas [1-1] Turnyro lentelė (vieta, komanda, rungtynės, pergalės, lygiosios, pralaimėjimai, įvarčių santykis, taškai)  * pateko į pasaulio čempionatą ** pateko į papildomą atrankos etapą B grupė Portugalija 2 – 0 Šveicarija 41' Johannas Djourou [1-0] - į savus vartus 57' Andre Silva [2-0] Vengrija 1 – 0 Farerų Salos 81' Danielis Blode [1-0] Latvija 4 – 0 Andora 11' Davis Ikauniekas [1-0] 19' Valerijus Sabala [2-0] 59' Valerijus Sabala [3-0] 63' Davis Ikauniekas [4-0] H grupė Belgija 4 – 0 Kipras 12' Edenas Hazardas [1-0] 52' Thorganas Hazardas [2-0] 63' Edenas Hazardas [3-0] - iš 11 m 78' Romelu Lukaku [4-0] Estija 1 – 2 Bosnija ir Hercegovina 48' Izetas Hajrovičius [1-0] 75' Ilja Antonovas [1-1] 84' Izetas Hajrovičius [1-2] Graikija 4 – 0 Gibraltaras 32' Vasilios Torosidis [1-0] 61' Konstantinos Mitroglou [2-0] 63' Konstantinos Mitroglou [3-0] 78' Giannis Giannotas [4-0] * pateko į pasaulio čempionatą ** pateko į papildomą atrankos etapą Europos atrankos zonoje iš viso varžėsi 54 rinktinės, suskirstytos į devynias grupes. Tiesioginius kelialapius į 2018 metais Rusijoje vyksiantį pasaulio čempionatą iškovojo tik grupių nugalėtojos, o 8 geriausios antrąsias vietas užėmusios komandos atkrintamosiose varžybose susigrums dėl likusių keturių bilietų. #WorldCup teams (19/32) 🇷🇺RUS 🇧🇷BRA 🇮🇷IRN 🇯🇵JPN 🇲🇽MEX 🇧🇪BEL 🇰🇷KOR 🇸🇦KSA 🇩🇪GER 🦁ENG 🇪🇸ESP 🇳🇬NGA 🇨🇷CRC 🇵🇱POL 🇪🇬EGY 🇮🇸ISL 🇷🇸SRB 🇫🇷FRA 🇵🇹POR— #WCQ ⚽️🏆 (@FIFAWorldCup) October 10, 2017