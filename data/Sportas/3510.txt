Mačas truko 1 val. 50 min. 26-erių metų L. Grigelis, kuris pasaulio reitinge yra 238-as, atliko septynis neatremiamus padavimus, o varžovas - keturis. Lietuvis padarė šešias dvigubas klaidas, o rumunas – penkias. Lietuvos tenisininkas pusfinalyje žais arba su 20-mečiu rumunu Bogdanu Borza (811), arba su 26-erių metų italu Alessandro Petrone (531). Patekdamas į pusfinalį, L. Grigelis užsitikrino šešis Teniso profesionalų asociacijos (ATP) reitingo taškus. Turnyro prizų fondą sudaro 15 tūkst. JAV dolerių.