Vilnietė surinko 1304 taškus ir į priekį praleido tik šeimininkų atstovę Natalią Dominiak ir vengrę Saroltą Simon. A. Tamašauskaitė fechtavimosi rungyje buvo 14-ta (200 taškų), plaukimo – 19-a (250), jojimo – 18-a (286), o bėgdama ir šaudydama – 1-a (568). Paskutinėje rungtyje Lietuvos sportininkė trasą įveikė per 12 min. 12,95 sek., o antrąją vietą rungtyje užėmusiai čekei Arankai Chalupnikovai tam prireikė 12 min. 53,12 sek. Kita Lietuvos atstovė – Ieva Želvytė – nebaigė bėgimo ir šaudymo rungties, todėl surinkusi 750 taškų varžybose užėmė 22-ąją vietą.