Pirmajame atkrintamųjų varžybų rate lietuviai šeštadienį 2-0 (21:11, 21:16) nugalėjo baltarusius Ilją Abramenką ir Vladislavą Davyskibą, aštuntfinalyje 2-0 (21:18, 21:12) pranoko danus Jacobą Brincką bei Rasmusą Mikelsoną ir tik ketvirtfinalyje po atkaklios 44 min. trukusios kovos 1-2 (19:21, 21:13, 12:15) nusileido olandams Meesui Blomui bei Yorickui de Grootui. Ketvirtfinalio trečiajame sete lietuviai atsiliko 8:14, bet sugebėjo nepasiduoti ir pelnyti keturis taškus iš eilės. Vis dėlto, išsigelbėti mūsiškiams nepavyko ir jiems teko tenkintis taip pat aukšta penkta pozicija. Merginų turnyre lietuvaitės Agnieška Paškevič ir Jekaterina Kovalskaja aštuntfinalyje 0-2 (16:21, 18:21) pralaimėjo ispanėms Danielai Alvarez bei Taniai Moreno ir galutinėje įskaitoje užėmė devintąją vietą. Europos jaunimo čempionate varžosi po 32 vaikinų ir merginų poras.