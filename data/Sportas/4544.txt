Nugalėjo Didžiosios Britanijos rinktinės narė Alice Barnes. Ji 127,2 km nuvažiavo per 3 val. 14 min. 22 sek. (vid. greitis – 39,27 km/val.) ir kovoje dėl pirmos vietos aplenkė po raktikaulio lūžio į varžybas sugrįžusią Londono olimpinių žaidynių čempionę ir triskart pasaulio čempionę olandę Marianne Vos (WM3). 3-51 vietas užėmusios dviratininkės nuo nugalėtojos atsiliko 55 sek. Lietuvos čempionė Daiva Tušlaitė („Ale Cipollini“) finišavo 39-a. Jos komandos draugė italė Anna Trevisi užėmė penktą vietą. Po prologo ir pirmo etapo lydere tapo A. Barnes. D. Tušlaitė (+1,01) iš 23-ios vietos pakilo į 19-ą, o R. Leleivytė (+1,20) iš 117-os pozicijos šoktelėjo į 49-ą. Iš 129-ių lenktynes pradėjusių dviratininkių klasifikuota 117-a. Trijų etapų varžybos baigsis sekmadienį.