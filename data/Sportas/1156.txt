Radijo stoties „KNBR-AM“ programų direktorius Jeremiah Crowe trečiadienį išplatino pareiškimą, kuriame informavo apie laidų vedėjo Patricko Connoro atleidimą. Antradienį kalbėdamas radijo stoties „Barstool Sports“ eteryje, P. Connoras pavadino Ch. Kim „velniškai patrauklia“, tada pažėrė labiau vulgarių seksualinio pobūdžio komentarų ir galiausiai pareiškė, kad artėja jos 18-asis gimtadienis. Vėliau P. Connoras socialiniame tinkle „Twitter“ atsiprašė dėl šių savo pasisakymų, pavadinęs juos „nederamais“. „Barstool Sports“ įkūrėjas Dave'as Portnoy, tiesiogiai nepaminėdamas P. Connoro, tviteryje parašė, kad jo radijo stotis kartais prašauna su humoru, tačiau „verksniai“ jai neaiškins, kaip elgtis. Ch. Kim iš Toranso Kalifornijoje antradienį Pjongčango olimpinėse žaidynėse laimėjo snieglenčių varžybų šuolių ant rampos rungtį ir tapo olimpine čempione.