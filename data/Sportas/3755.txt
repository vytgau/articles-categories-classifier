„Tiek Zarasuose, tiek Kaune, tiek dabar Kupiškyje trasą dėlioju pirmiausia pagal žiūrovus. Ne pagal save, kaip man būtų geriau, o pagal žiūrovus. Noriu, kad trasa atsižvelgiant į visus saugumo reikalavimus būtų kuo arčiau krantų, kuo arčiau žiūrovų, kad jiems būtų kuo įdomiau. Visada dėlioju trasą pagal žiūrovus. Man gal labiau patinka daugiau posūkių, daugiau aštresnių posūkių, tačiau trasa turi būti puikiai matoma žiūrovams. Trasos skirtingos visame pasaulyje, o aš, kaip profesionalas, turiu mokėti plaukti bet kurioje trasoje. Ir jokio skirtumo, kas ją sukūrė – ar aš, ar kitas organizatorius. Šiuo atveju trasa gavosi labai panaši į Kauno trasą. Truputį atstumai kiti, bet žiūrint į žemėlapį trasa panaši“, – pasakojo E. Riabko. Pagal reikalavimus trasa negali būti trumpesnė nei 1500 metrų, o viena tiesioji negali būti ilgesnė, nei 850 metrų. „Mūsų trasoje ilgiausia tiesioji yra 580 m. Tiesiosios gan trumpos, tad visi dalyviai tikrai naudos ne pačius greičiausius sraigtus. Visi norės geresnės dinamikos, geresnės dinamikos išvažiuojant iš posūkio. Manau, kad šioje trasoje užteks maksimalaus 180 km/val. greičio“, - teigė E. Riabko. Penkių posūkių F2 trasa bus 1890 m ilgio, o F4 šiek tiek trumpesnė – 1500 m. Čempionate šeštadienį ir sekmadienį vyks keturios lenktynės. Bus sumuojami kiekvieno piloto trijų geriausių pasirodymų rezultatai ir skaičiuojami taškai. Čempionu taps daugiausia taškų surinkęs pilotas. Iš viso čempionate dalyvauja 16 pilotų. „Be abejo, favoritas yra čempiono vardą ginantis latvis Ulvis Slakteris. Tai vienas iš lyderių ir jį tikrai galima išskirti. Taip pat vienu iš favoritų laikau Eriką Ediną iš Švedijos. Kaune jam nelabai sekėsi, tačiau jis yra labai stiprus varžovas. Rupertas Temperis visada labai gerai startuoja, o čia bus net keturi startai, tai jis turi daug šansų“, - teigė E. Riabko. F2 Europos čempionato dalyviai: 2. Johan Osterberg (Švedija) 4. Colin Jelf (D. Britanija) 5. Rupert Temper (Austrija) 7. Alberto Comparato (Italija) 19. Stefan Hagin (Vokietija) 20. Konstantin Ustinov (Rusija) 21 Erik Edin (Švedija) 22. Roman Vandyshev (Rusija) 37. Hector Sanz Lopez (Ispanija) 41. Edgaras Riabko (Lietuva) 45. Duarte Benavente (Portugalija) 51. Uvis Slakteris (Latvija) 60. Christian Carlsen (Norvegija) 71. David Del Pin (Italija) 77. Tobias Munthe-Kaas (Norvegija) 82. Bela Cserni (Vengrija). Šeštadienį vyks F2 kvalifikacija ir vienerios lenktynės. Sekmadienį vyks net trejos lenktynės ir paaiškės nugalėtojas. Varžybų tvarkaraštis Šeštadienis 9.30-10.15 – F4 treniruotė 10.30-12.00 – F2 treniruotė 12.15 – 13.45 – F4 kvalifikacija 15.00 – 16.30 – F2 kvalifikacija 16.45 – 17.15 – F4 pirmos lenktynės 17.30 – 18.00 – F2 pirmos lenktynės Sekmadienis 9.45 – 10.30 – F2 treniruotė 10.45 – 11.30 – F4 treniruotė 11.45 – 12.15 – F2 antrosios lenktynės 12.30 – 14.00 – F4 kvalifikacija 15.00 – 15.30 – F2 trečiosios lenktynės 15.45 – 16.15 – F4 lenktynės 16.30 – 17.00 – F2 ketvirtosios lenktynės 17.30 – apdovanojimai. Savaitgalio sporto ir muzikos fiesta Rugpjūčio 19-20 dienomis Kupiškio mariose vyks F2 Europos čempionatas, o susirinkusius žiūrovus šokdins tokios grupės, kaip „Bad Boys Blue“, „Secret Service“ ir atlikėjas Saulius Prūsaitis. Kartu su F2 Europos čempionatu vyks ir F4 pasaulio čempionato finalinis III etapas, o čempionas paaiškės būtent Kupiškyje. F4 čempionate dalyvauja du Lietuvos atstovai - Paulius Stainys ir Virgilijus Gedrimas.