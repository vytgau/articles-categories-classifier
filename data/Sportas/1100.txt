Lietuvos boulderingo čempionatas – vienintelės Lietuvoje laipiojimo varžybos vykstančios trimis etapais: laisvas atrankos etapas, pusfinalis, kur varžosi po 16 geriausiai pasirodžiusių atrankos etape moterų ir vyrų ir finalas, kur varžosi po 6 geriausiai pasirodžiusius pusfinalyje vyrus ir moteris. Atvirame atrankos etape gali dalyvauti visi norintys – bus 40 įvairaus lygio trasų, pradedant nuo lengvų, kuriomis lips kiekvienas net pirmą kartą bandantis laipiojimą, iki labai aukšto lygio trasų. Todėl tai puiki proga gerai praleisti laiką bei palaipioti su Lietuvos boulderingo čempionais. Augant laipiojimu užsiimančių žmonių gretoms Lietuvoje kyla ir meistriškumo lygis, atsidaro nauji laipiojimo centrai ir tobulinamos esamos sąlygos. Vienas iš rimtesnių žingsnių laipiojimo pasaulyje buvo laipiojimo sporto priėmimas į 2020 metų Tokijo olimpinių žaidynių parodomąją programą. Laipiojimas tapo viena sparčiausiai populiarėjančių sporto šakų pasaulyje. Norintiems stebėti laipiojimo čempionatą gyvai – kviečiame varžybų dienomis apsilankyti laipiojimo centre „Miegantys drambliai“ Kaune, o neturintiems tokių galimybių – varžybų etapai bus tiesiogiai transliuojami internete mūsų „Facebook“ paskyroje: https://goo.gl/BNuu6A