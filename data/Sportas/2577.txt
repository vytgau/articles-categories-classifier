Aukščiausią vietą užima V. Lendel. Jis vyrų keirino reitinge yra šeštas (1850 tšk.). Lietuvos dviratininkas nukrito vienu laipteliu. Lyderiu tapo dukart pasaulio vicečempionas kolumbietis Fabian Puerta (2940 tšk.). Svajūnas Jonauskas (666 tšk.) žengia 61-as. Klasifikuota 611 dviratininkų iš 68 šalių. Moterų sprinto reitinge Europos čempionate šeštą vietą užėmusi M. Marozaitė (2090 tšk.) iš trečios vietos nukrito į aštuntą. Simona Krupeckaitė (1645 tšk.) išliko 12-a. Pirmauja Rio de Žaneiro olimpinių žaidynių, triskart pasaulio ir dukart Europos sprinto čempionė vokietė Kristina Vogel (3800 tšk.). Klasifikuota 330 dviratininkių iš 53 šalių. Šios rungties šalių reitinge Lietuva (3815 tšk.) užima penktą vietą. Pirmauja Vokietija (6850 tšk.). Moterų daugiakovės (omniumo) reitinge Olivija Baleišytė (1575 tšk.) iš 12-os vietos pakilo į devintą. Lydere tapo pasaulio vicečempionė olandė Kirsten Wild (2780 tšk.). Klasifikuotos 475 dviratininkės iš 50 šalių. Moterų keirino reitinge Europos vicečempionė S. Krupeckaitė (1820 tšk.) iš penktos vietos nukrito į 10-ą. Pirmauja triskart pasaulio keirino čempionė K. Vogel (3600 tšk.). M. Marozaitė (1046 tšk.) iš 21-os vietos nukrito į 24-ą. Klasifikuotos 337 dviratininkės iš 50 šalių. Vyrų sprinto reitinge V. Lendel (1805 tšk.) iš 12-os vietos pakilo į 11-ą. Lyderiu tapo pasaulio ir triskart Europos čempionas rusas Denis Dmitrijev (2860 tšk.). S. Jonauskas (821 tšk.) užima 34-ą vietą. Klasifikuota 650 dviratininkų iš 71 šalies. Moterų skrečo reitinge bronzos medalį Pruškove iškovojusi O. Baleišytė (1160 tšk.) iš 30-os vietos šoktelėjo į 16-ą. Pirmauja pasaulio čempionė italė Rachele Barbieri (2970 tšk.). Klasifikuotos 494 dviratininkės iš 56 šalių. Moterų komandų sprinto reitinge Lietuvos atstovės S. Krupeckaitė ir M. Marozaitė (765 tšk.) iš 32-os vietos pakilo į 21-ą. Pirmauja Rusija (3651,66 tšk.). Klasifikuotos 38 šalių komandos.