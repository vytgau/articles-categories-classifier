24-erių metų lietuvė sėkmingiausiu – antruoju – bandymu nušoko 14 m 15 cm ir aplenkė visas penkias varžoves. 2017 metų pasaulio čempionato, kuris rugpjūčio mėnesį vyks Londone (Didžioji Britanija), normatyvas yra 14 m 10 cm. D. Dzindzaletaitė taip pat įvykdė ir 2018 metų Europos pirmenybių normatyvą. Iki sau pačiai priklausančio Lietuvos rekordo D. Dzindzaletaitei pritrūko vos 6 cm. Antrąją vietą varžybose Italijoje užėmė Italijos atstovė Darija Derkach (13 m 70 cm). Kita lietuvė – 22-ejų metų Aina Grikšaitė – sėkmingiausiu mėginimu nušoko 13 m 20 cm ir užėmė penktąją vietą.