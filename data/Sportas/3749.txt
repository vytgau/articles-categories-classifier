Be pralaimėjimų žygiuojančiai Lietuvos komandai 5 įvarčius pelnė Akvilė Tolvaišaitė, po 4 – Aušra Šponė, Karolina Čekuolytė ir Inga Sadauskaitė, 3 – Austėja Rimkutė, po 2 – Ugnė Kavalenkaitė, Rusnė Markinaitė ir Greta Valatkevičiūtė, po 1 – Kamilė Vilkūnaitė bei Viltė Masaitytė. Po pergalingų rungtynių Lietuvos rinktinės trenerė Daiva Pakulienė tikino, jog iškovotos pergalės yra didelio įdėto darbo vaisius, o rungtynėse su portugalėmis reikės maksimalaus žaidėjų susikaupimo ir atsidavimo aikštėje. Turnyro finale lietuvės sekmadienį žais su A grupės nugalėtoja Portugalija. Turnyro nugalėtoja iškovos kelialapį į elitinį divizioną. 