Pastarųjų dvejų metų čempionai Londone vykusioje H grupės lyderių kovoje neturėjo jokių vilčių prieš „Tottenham Hotspur“ komandą, kuriai pralaimėjo 1:3. „Wembley“ stadione daugiau smūgių atliko svečiai iš Madrido, tačiau kur kas tikslesni buvo šeimininkai, kurie po dviejų Dele Alli įvarčių ir vieno tikslaus Christiano Erikseno smūgio pirmavo net 3:0. Paguodos įvartį „Real“ komandai pelnė Cristiano Ronaldo. Ši pergalė garantavo „Tottenham“ futbolininkams kelialapį į kitą Čempionų lygos etapą, nes Dortmundo „Borussia“ namuose nesugebėjo įveikė Nikosijos APOEL ekipos ir mačą baigė lygiosiomis 1:1.  Futbolo mylėtojų nuvilti neturėjo Neapolyje vykęs F grupės mūšis. Tiesa, vietos publikai jis džiaugsmo neatnešė. „Napoli“ klubas 2:4 turėjo pripažinti „Manchester City“ futbolininkų pranašumą. Šis mačas vyko itin permainingai. 21-ą minutę šeimininkus į priekį išvedė Lorenzo Insigne, tačiau į tai svečiai iš Anglijos atsakė dviem tiksliais smūgiais: 34-ą minutę pasižymėjo Nicolas Otamendi, o 48-ąją kamuolį į varžovų vartų tinklą pasiuntė Johnas Stonesas. Už 14 minučių intrigą vėl sugrąžino sėkmingai 11 metrų baudinį realizavęs Jorginho. Visgi galutinis žodis priklausė „Man City“ kariaunai. 69-ą minutę tikslų smūgį atlikęs Sergio Aguero ne tik persvėrė rezultatą savo komandos naudai, bet ir tapo klubo rekordininku – „žydrųjų“ gretose iki šiol nė vienas futbolininkas nebuvo įmušęs 178 įvarčių. Galiausiai „Man City“ šventę Neapolyje jau per teisėjo pridėtą laiką įtvirtino Raheemas Sterlingas. Record breaker! Sergio Aguero nets City goal 1⃣7⃣8⃣ to beat Eric Brook's scoring record. 3-2 City! 🔵🔥 pic.twitter.com/do7cwCN2hh— Manchester City News (@ManCityMEN) November 1, 2017  Laimėję Josepo Guardiolos auklėtiniai užsitikrino vietą kitame etape ir nustūmė „Napoli“ komandą ties bedugnės kraštu. Pastaroji dabar užima tik trečią vietą ir nuo antroje esančių Donecko „Shakhtar“ futbolininkų jau atsilieka trimis taškais. Ukrainos klubas savo galimybes pratęsti sezoną UEFA Čempionų lygoje kaip reikiant sustiprino 3:1 nugalėdamas „Feyenoord“ ekipą.  Rezultatai: E grupė „Liverpool“ 3 – 0 „Maribor“ 49' [1 – 0] Mohamed Salah 53' James Milner („Liverpool“) nerealizavo 11 metrų baudinio 64' [2 – 0] Emre Can 90' [3 – 0] Daniel Sturridge  „Sevilla“ 2 – 1 Maskvos „Spartak“ 30' [1 – 0] Clement Lenglet 59' [2 – 0] Ever Banega 78' [2 – 1] Ze Luis  E grupės turnyro lentelė: F grupė „SSC Napoli 2 – 4 „Manchester City“ 21' [1 – 0] Lorenzo Insigne 34' [1 – 1] Nicolas Otamendi 48' [1 – 2] John Stones 62' [2 – 2] Jorginho (iš 11 metrų baudinio) 69' [2 – 3] Sergio Aguero 90+2' [2 – 4] Raheem Sterling Donecko „Shakhtar“ 3 – 1 „Feyenoord“ 12' [0 – 1] Nicolai Joergensen 14' [1 – 1] Facundo Ferreyra 17' [2 – 1] Marlos 68' [3 – 1] Marlos F grupės turnyro lentelė: G grupė Stambulo „Bešiktaš“ 1 – 1 „Monaco“ 45+1' [0 – 1] Rony Lopes 54' [1 – 1] Cenk Tosun (iš 11 metrų baudinio) „FC Porto“ 3 – 1 „Leipzig“ 14' [1 – 0] Hector Herrera 48' [1 – 1] Timo Werner 62' [2 – 1] Danilo Pereira 90+3' [3 – 1] Maximiliano Pereira  G grupės turnyro lentelė: H grupė Dortmundo „Borussia“ 1 – 1 Nikosijos APOEL 29' [1 – 0] Raphael Guerreiro 51' [1 – 1] Mickael Pote  Londono „Tottenham Hotspur“ 3 – 1 Madrido „Real“ 27' [1 – 0] Dele Alli 56' [2 – 0] Dele Alli 65' [3 – 0] Christian Eriksen 80' [3 – 1] Cristiano Ronaldo H grupės turnyro lentelė:  *** – užsitikrino vietą UEFA Čempionų lygos atkrintamosiose varžybose Į kitą UEFA Čempionų lygos etapą pateks po dvi stipriausias grupių komandas. Trečioje vietoje likę klubas sezoną Europoje pratęs žaisdami UEFA Europos lygos turnyre, o paskutinėje vietoje finišavusios ekipos turės tenkintis jau tik nacionaliniais čempionatais.