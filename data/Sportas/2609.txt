Pirmąjį įvartį „Santiago Bernabeu“ stadione susirinkusi publika išvydo tik pirmo kėlinio pabaigoje, kuomet svečių vartų sargą smūgiu galva nuginklavo Casemiro. Po pertraukos fantastišką įvartį pelnė ir rezultatą padvigubino Marco Asensio. 56-ąją minutę 21-erių metų ispanas iššovė tarsi iš patrankos – gynybą kiaurai praskrodęs kamuolys suspurdėjo „Las Palmas“ vartų tinkle. Šis smūgis sužavėjo ir 18-metį „Real“ krepšinio talentą Luką Dončičių, kuris savo įspūdžiais pasidalijo socialiniame tinkle „Twitter“. Vaya GOLAZO!🔥🔥😱 @marcoasensio10 — Luka Doncic (@luka7doncic) November 5, 2017  Bet tai nebuvo viskas. Likus žaisti 16 minučių pergalę trečiuoju „Real“ įvarčiu įtvirtino Isco, greitoje atakoje sulaukęs idealaus Cristiano Ronaldo perdavimo. 23-ią tašką į savo sąskaitą įsidėjusi Z. Zidane'o kariauna turnyro lentelėje aplenkė kitą Madrido komandą „Atletico“, turinčią tiek pat taškų, ir dabar užima trečiąją vietą.  Rezultatai: „Levante“ 1 – 2 „Girona“ „Celta Vigo“ 3 – 1 „Athletic“ „Real Sociedad“ 3 – 1 „Eibar“ „Villarreal“ 2 – 0 „Malaga“ „Real“ 3 – 0 „Las Palmas“ Turnyro lentelė: 