Puikiame trileryje pasiekusi pergalę rezultatu 3:2 (1:2), Suvalkijos ekipa sumažino atsilikimą nuo „Trakų“ turnyro lentelėje iki šešių taškų, turėdama tris rungtynes atsargoje. Pirmasis kėlinys vyko panašiu scenarijumi kaip dvikova Marijampolėje. Po atsargios mačo pradžios, pirmieji į priekį išsiveržė svečiai. Jeremy Manzorro perdavimu iš gilumos surado į baudos aikštelę įkirtusį Andro Švrljugą, o kroatas sugebėjo perkelti kamuolį per vartus palikusį Igną Plūką 15-ą minutę. Pranašumu „Sūduva“ džiaugėsi tris minutes. Nuo Justino Marazo reido link vartų suvalkiečiai apsigynė, bet Radanfaho Abu Bakro išmuštas kamuolys kliudė Dovydą Norvilą ir atiteko Deividui Česnauskiui. „Trakų“ veteranas įspūdingu tolimu smūgiu išlygino rezultatą. Sužaidus pusvalandį, šeimininkai pelnė antrąjį savo įvartį. Oscaras ir Valdemaras Borovskis netoli baudos aikštelės perdavimais sudraskė varžovų gynybą, o prieš vartus atsidūręs gynėjas gautos progos iš rankų nepaleido. Kėliniui baigiantis lengviau atsikvėpti galėjo Povilas Leimonas. Geltoną kortelę užsidirbęs „Sūduvos“ saugas jau po kelių minučių prarado kamuolį ir vėl neleistinai sustabdė „Trakų“ ataką. Nors tribūnose pasigirdo žiūrovų reikalavimai rodyti dar vieną kortelę, arbitras futbolininko pasigailėjo ir apsiribojo žodiniu įspėjimu. Per pertrauką riterių treneriai pakeitė taktinį išsidėstymą, į aikštę išleisdami trečią vidurio gynėją, suteikdami progą debiutuoti komandos naujokui Alonui Netzeriui. Tuo tarpu sūduviškiai netrukus metė į aikštę puolėją Karolį Laukžemį. Sužaidus virš 10 minučių antrajame kėlinyje, mačas buvo trumpam sustabdytas, nes kilo neramumai tribūnose, kur santykius ne žodžiais, o kumščiais aiškinosi ištikimiausi abiejų komandų gerbėjai. Pratęsus rungtynes, „Sūduvą“ išgelbėjo aikštėje pasirodęs Paulius Janušauskas. Saugas nuo vartų linijos atmušė kamuolį po D.Norvilo smūgio, kai kamuolio po susidūrimo su gynėju neišlaikė I.Kardumas. Nors iki tol antrajame kėlinyje riterių vartams rimčiau negrasino, rezultatą „Sūduva“ išlygino 70-ą minutę standartinės situacijos metu, kai galva pasižymėjo Semiras Kerla, pratęsdamas individualią įvarčių A lygoje seriją iki 4 rungtynių. Po dar vienos standartinės situacijos Marijampolės komanda vėl išsiveržė į priekį 77-a minutę. Nuo atakos kampinio metu riteriams pavyko apginti, tačiau ją pratęsus J.Manzorro perduotą kamuolį į vartus galva nukreipė R.Abu Bakras. „Trakai“ didelėmis pajėgomis puolė lyginti rezultatą, atverdami erdves savo aikštės pusėje. Suvalkiečiai kelis sykius surengė pavojingas greitas atakas, tačiau jas sugadino netikslūs paskutiniai perdavimai. Šeimininkų padėtį dar labiau sukomplikavo antroji geltona Arūno Klimavičiaus kortelė. Po kurios gynėjas buvo priverstas palikti aikštę. Mažumoje likusių riterių pastangos išgelbėti rungtynes nebuvo sėkmingos.  Trakų „Trakai“ – Marijampolės „Sūduva“ 2:3 (2:1) „Trakai“: I. Plūkas, D. Česnauskis (67 min. D. Šėgžda), J. Januševskis, A. Klimavičius, V. Borovskis, V. Jeriomenka, D. Norvilas, M. Šyška, L. Traore (46 min. A. Netzeris), J. Marazas (83 min. D. Sūnelaitis), Oscaras. „Sūduva“: I. Kardumas, A. Švrljuga, R. Abu Bakras, S. Kerla, A. Jankauskas, Choco, P. Leimonas (58 min. P. Janušauskas), J. Manzorro, K. Chvedukas (69 min. G. Matulevičius), R. Vėževičius (51 min. K. Laukžemis), M. Altiparmakovskis. Įvarčiai: D.Česnauskis (18), V.Borovskis (29); A.Švrljuga (15), S.Kerla (70), R.Abu Bakras (77). Geltonos kortelės: A.Klimavičius (52, 88), M.Šyška (65); P.Leimonas (43). Raudona kortelė: A.Klimavičius (88). A lygos turnyro lentelė (vieta, komanda, rungtynės, pergalės, lygiosios, pralaimėjimai, įvarčiai, taškai):  Rezultatyviausi čempionato žaidėjai: D. Šernas („Žalgiris“) – 14, A. Paniukovas („Atlantas“) – 11, Elivelto („Žalgiris“) – 10, M. Maksimovas („Trakai“) – 10, K. Laukžemis („Sūduva“) – 7 įvarčiai. 