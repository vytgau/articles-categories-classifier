Aukščiausią vietą tarp lietuvių užėmė Tomas Makarovas. Jis liko 87-as. Lietuvos sportininkas sėkmingai įveikė grupės etapą, o antrame atkrintamų varžybų rate 15:10 įveikė Singapūro atstovą Limą Wei Weną. Deja, trečiame atrankos rate lietuvis 5:15 pralaimėjo olandui Tristanui Tulenui. Tomas Krasikovas antrame atkrintamų varžybų rate 11:15 pralaimėjo bulgarui Kirilui Marinovui ir galutinėje įskaitoje turėjo tenkintis 100-ąja vieta. Dar vienas Lietuvos atstovas Jevgenijus Stalmakovas taip pat pateko į atkrintamas varžybas, bet jose 7:15 nusileido čekui Martinui Rubesui. Pasaulio čempionate J. Stalmakovui atiteko 149-a pozicija. Edgaras Dvariškis savo pasirodymą baigė po grupių etapo ir galutinėje įskaitoje užėmė 177-ą vietą tarp 210-ies dalyvių.