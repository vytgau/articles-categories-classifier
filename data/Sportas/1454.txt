Liverpulyje vykusiame mūšyje mačo pradžia nieko blogo šeimininkams nežadėjo, 5 min. pasižymėjo Roberto Firmino. Tačiau svečių gretose per keturias minutes dubliu pasižymėjo Jay Rodriguezas (7 ir 11 min.), o kėlinio pabaigoje nuo Joelio Matipo kojos kamuolys atsidūrė „Liverpool“ vartuose – 1:3. Antroje mačo pusėje Jurgeno Kloppo auklėtiniams pavyko tik sušvelninti rezultatą, 78 min. pasižymėjo egiptietis Mohamedas Salah. „West Bromwich Albion“ pasiekė pergalę ir pateko į taurės aštuntfinalį. Kitose rungtynėse vos išsikapstė „Tottenham Hotspur“ klubas, kuris svečiuose kovojo su ketvirtos pagal pajėgumą lygos ekipa „Newport County“. Pastarasis nuo 38 min. pirmavo prieš „Premier“ lygos atstovus, šeimininkus į priekį išvedė Padraigas Amondas. Vėlyvas Harry Kane'o įvartis (82 min.) leido „Tottenham Hotspur” ekipai pasiekti bent lygiąsias, o šios poros laimėtojas paaiškės atsakomosiose rungtynėse Londone. Sekmadienį „FA Cup“ ketvirtą etapą užbaigs du susitikimai: „Chelsea“ namuose priims „Newcastle United“ futbolininkus (15:30 val.), „Cardiff City“ iššūkį mes „Manchester City“ klubui (18 val.). „FA Cup“ ketvirto etapo rezultatai: „Peterborough United 1 – 5 Leicester City“ „Huddersfield Town 1 – 1 Birmingham City“ „Hull City 2 – 1 Nottingham Forest“ „Middlesbrough 0 – 1 Brighton“ „Millwall 2 – 2 Rochdale“ „Milton Keynes Dons 0 – 1 Coventry City“ „Notts County 1 – 1 Swansea City“ „Sheffield United 1 – 0 Preston North End“ „Southampton 1 – 0 Watford“ „Wigan Athletic 2 – 0 West Ham United“ „Newport County 1 – 1 Tottenham Hotspur“ „Liverpool“ 2 – 3 „West Bromwich Albion“