Paaiškėjus visoms UEFA Čempionų lygos pusfinalio dalyvėms, penktadienį Nione bus traukiami burtai. Krepšelyje – „Liverpool“, „Roma“, Madrido „Real“ ir Miuncheno „Bayern“. Ceremonijoje šios komandos bus suskirstytos į poras. Pirmosios pusfinalio rungtynės bus žaidžiamos balandžio 24 ir 25, o atsakomosios – gegužės 1 ir 2 dienomis. Čempionų lygos finalas bus žaidžiamas gegužės 26 dieną Kijevo „NSC Olimpijskij“ stadione. And then there were four! Liverpool 🏴󠁧󠁢󠁥󠁮󠁧󠁿 Roma 🇮🇹 Bayern 🇩🇪 Real Madrid 🇪🇸 What's your dream #UCL final? pic.twitter.com/zMR3NBpbPf — UEFA Champions League (@ChampionsLeague) April 11, 2018  Dvikovą „Santiago Bernabeu“ stadione su didžiule energija pradėję „Juventus“ futbolininkai jau 2-ą minutę pasiuntė aikštės šeimininkus į nokdauną. Po greitos kontratakos Mario Mandžukičius galva pasiuntė kamuolį į Keyloro Navaso ginamus vartus ir išvedė svečius į priekį 1:0. Daugkartiniai Italijos čempionai po pirmųjų 10 pašėlusių minučių tempą sulėtino ir tuo pasinaudoję iniciatyvą perėmė „Real“ futbolininkai. Tačiau pastarųjų pavojingos atakos įvarčiais nesibaigė – „Serie A“ lygos lyderių vartuose tobulai darbavosi 40-metis Gianluigi Buffonas. Vis dar puiki veterano reakcija 33-ą minutę išgelbėjo „Juventus“ nuo išlyginamojo įvarčio – prieš vartininką vienas atsidūręs Isco savo progos neišnaudojo. Kol 150-ąsias rungtynes Čempionų lygoje žaidžiantis Christiano Ronaldo po kelių panašių epizodų griūdamas baudos aikštelėje prašė 11 m baudinio, prie „Real“ vartų antrą kartą pasižymėjo M. Mandžukičius. „Juventus“ puolėjas kamuolį į varžovų vartus po Stephano Lichtensteinerio perdavimo nukreipė galva. „Juventus“ svajonė tapo reali – 2:0. Pirmojo kėlinio pabaigoje Raphaelis Varane'as smūgiavo į „Juventus“ vartus, bet svečius lydėjo sėkmė – kamuolys atsimušė į vartų skersinį.  Po pertraukos abi komandos vėl kibo viena kitai į atlapus, antrą jaunystę išgyvenantis G. Buffonas atrėmė klastingą Ch. Rondalo pažeme siųstą į vartus kamuolį. 61-ą min. G. Buffonas iš džiaugsmo šokinėjo prie savo vartų mojuodamas rankomis - jo komandos draugai pelnė trečią įvartį ir išlygino bendrą dviejų rungtynių rezultatą (3:3). Minėtoje situacijoje vartininkas K. Navasas klydo išleisdamas kamuolį iš rankų, o prie pat atsidūręs Blaise'as Matuidi tiesiog paspyrė jį, kad kirstų vartų liniją. C. Ronaldo griebėsi už galvos. Kėlinio antroje pusėje „Real“ užgulė svečių vartus ir vieną po kito siuntė pavojingus smūgius į G. Buffono ginamus vartus, tačiau įvarčio pelnyti „Santiago Bernabeu“ stadiono šeimininkams nepavyko. Madrido komanda pagrindinį rungtynių laiką 0:3 pralaimėjo pirmą kartą nuo 2008-2009 metų sezono, kai „Top-16“ etapo atsakomoje dvikovoje 0:4 nusileido „Liverpool“ futbolininkams. Šio mačo įtampa savo kulminaciją pasiekė per pridėtą laiką, kai teisėjas skyrė 11 m baudinį į „Juventus“ vartus už Mehdi Benatios pražangą prieš Lucasą Vazquezą. At no point Benatia touched the ball pic.twitter.com/zRYiNcYSK3— Karim (@KarimB92) April 11, 2018 Aikštėje kilo aistros, o itin karštai į arbitro sprendimą sureagavęs G. Buffonas išvydo raudonąją kortelę prieš save. Visgi C. Ronaldo nepasidavė įtampai ir savo darbą nuo 11 m baudinio atliko nepriekaištingai. G. Buffoną vartuose pakeitęs lenkas Wojciechas Szczesny neturėjo jokių šansų. Tai buvo 15-as CR7 įvartis per 10 šio sezono Čempionų lygos rungtynių, o iš viso „Real“ lyderis šiame turnyre jau pelnė 120 įvarčių. Šiose rungtynėse padėtas taškas – nors „Juventus“ ir turi priekaištų teisėjui M. Oliveriui, „Real“ žengė į Čempionų lygos pusfinalį. „Jeigu tu švilpi 11 metrų baudinį tokioje situacijoje, tu neturi širdies, tu esi šiukšlė, žudikas“, – po rungtynių emocijų neslėpė įtūžęs L. Buffonas, o „Juventus“ fanai jau prabėgus kelioms akimirkoms po incidento aikštėje buvo subjauroję arbitro M. Oliverio „Wikipedia“ puslapį, išvadinę anglą „kalės vaiku“.  Rezultatas Madrido „Real“**** 1 – 3 Turino „Juventus“ (benras – 4:3) 2' [0 – 1] Mario Mandžukičius 37' [0 – 2] Mario Mandžukičius 37' [0 – 3] Blaise'as Matuidi 90+8' [1 – 3] Cristiano Ronaldo **** pateko į kitą etapą Miunchene atsakomąsias rungtynes žaidė „Bayern“ ir „Sevilla“ futbolininkai. Daugkartiniai Vokietijos čempionai dvikovą pradėjo turėdami 2:1 pranašumą po pirmojo tarpusavio mačo. Pavojingą situaciją jau 7-ą minutę sukūrė Robertas Lewandowskis, tačiau lenko smūgį varžovų vartininkas atrėmė, o pats „Bayern“ puolėjas dar patyrė nedidelę traumą – galva jam skruostikaulį stipriai sutrenkė svečių gynėjas. „Sevilla“ futbolininkams per pirmąjį kėlinį nė karto nepavyko smūgiuoti į aikštės šeimininkų vartų plotą, o realiausią progą jie turėjo pačioje kėlinio pabaigoje, kai grubiai suklydo „Bayern“ gynėjai. Tuomet Miuncheno ekipą išgelbėjo pasiaukojančiai žaidęs Rafinha. Tai pirmas kartas per daugiau nei trejus pastaruosius metus, kai „Bayern“ namie UEFA Čempionų lygoje pirmąjį kėlinį baigė be įvarčių – 0:0. Antrame kėlinyje komandos taip pat nesugebėjo pralaužti viena kitos gynybos. Vieną pavojingesnių epizodų sukūrė Joaquinas Correa - jo smūgiuotas kamuolys pataikė į aikštės šeimininkų vartų skersinį. Tačiau per pridėtą rungtynių laiką jis užsidirbo raudonąją kortelę, kai grubiai prasižengė prieš Javi Martinezą. Įvarčių pasiekti niekam nepavyko - nulinės lygiosios buvo naudingos Vokietijos čempionams. „Bayern“ į Čempionų lygos pusfinalį patenka šeštą kartą per 7 sezonus. Miuncheno „Bayern“**** 0 – 0 „Sevilla“ (bendras – 2:1)