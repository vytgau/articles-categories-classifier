A grupės varžybų laimėtojas Iranas kelialapį į Rusiją buvo iškovojęs jau anksčiau, o paskutinę varžybų dieną antrą bilietą nugvelbė Pietų Korėja, sužaidusi lygiosiomis 0:0 su Uzbekistanu ir grupėje užėmusi antrąją vietą. Trečiąją vietą grupėje, suteikiančią teisę kovoti papildomame atrankos etape, užėmė Sirija. Karo nualintos valstybės futbolininkai per 10 turų sugebėjo surinkti 13 taškų ir už savo nugaros palikti Uzbekistano, Kinijos ir Kataro rinktines. #WCQ | Group A (ASIA) 🇮🇷Iran 2-2 Syria🇸🇾 🇶🇦Qatar 1-2 China PR🇨🇳 🇺🇿Uzbekistan 0-0 Korea Republic🇰🇷 ℹ️➡️https://t.co/YNCgbw16gn pic.twitter.com/9V9T41mLOC— #WCQ (@FIFAWorldCup) September 5, 2017  Paskutiniame ture Sirija 2:2 išvykoje sužaidė su Iranu, o gyvybiškai svarbias lygiąsias sirams 93 min. išplėšė Omaras Al Soma. Ваш браузер не поддерживает iframe. Papildomame Azijos zonos atrankos etape Sirija susikaus su B grupėje trečiąją vietą užėmusia Australijos (19 taškų) rinktine. Abejos rungtynės bus žaidžiamos spalio mėnesį. Laimėjusi ekipa pateks į paskutinį atrankos etapą ir išmėgins jėgas su ketvirtą vietą Šiaurės ir Centrinės Amerikų bei Karibų jūros baseino (CONCACAF) atrankos zonoje užimančia komanda. Bent jau šiuo metu tai yra JAV rinktinė. Pažymėtina, kad Sirijos rinktinė namų rungtynes žaidžia ne savo šalyje, o Malaizijoje. Sirija iki šiol pasaulio čempionate nėra dalyvavusi, Australijos rinktinė jame varžėsi 4 kartus. Azijos zonos B grupėje pirmąją vietą jau anksčiau buvo užsitikrinusi Japonija (20 taškų), o antrąją užėmė Saudo Arabijos rinktinė (19 taškų), kuri paskutinėse rungtynėse namuose 1:0 ir įveikė būtent Japonijos atstovus. 63 min. įvartį pelnė Al Muwalladas Al Harbi. Saudo Arabija pasaulio čempionate žais penktą kartą, tačiau paskutinį sykį arabai tai darė dar 1994-aisiais. Už planetos pirmenybių borto B grupėje liko Jungtinių Arabų Emyratų, Irako ir Tailando rinktinės. Iš viso 2018-ųjų pasaulio čempionate dalyvaus 32 rinktinės. Vietas 2018-ųjų pasaulio čempionate jau yra iškovojusios 8 komandos – šeimininkė Rusija, Brazilija, Iranas, Japonija, Meksika, Belgija, Pietų Korėja ir Saudo Arabija. September #WCQ: done ✅#WorldCup line-up, so far: 🇷🇺Russia 🇧🇷Brazil 🇮🇷Iran 🇯🇵Japan 🇲🇽Mexico 🇧🇪Belgium 🇰🇷Korea Republic 🇸🇦Saudi Arabia 👌🏻🏆— #WCQ (@FIFAWorldCup) September 6, 2017