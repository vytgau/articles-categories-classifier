Liverpulyje į priekį pirmieji išsiveržė Jurgeno Kloppo auklėtiniai – egiptietis Mohamedas Salah pasižymėjo 42 min. Tai jo 13-as įvartis „Premier“ lygoje. Antrame kėlinyje arbitras skyrė 11 m baudinį į „Liverpool“ vartus ir 77 min. kamuolį nuo 11 m žymos į vartus pasiuntė Wayne Rooney. „Everton“ su 18 taškų užima 10 poziciją, „Liverpool“ klubas rikiuojasi 4-oje vietoje (30 taškų). Kitame mače „Southampton“ namuose jau 3 min. pirmavo prieš Londono „Arsenal“, aikštės šeimininkus į priekį išvedė Charlie Austinas. „Arsenal“ išsigelbėjo pačioje mačo pabaigoje: 88 min. rezultatą išlygino Olivier Giroud. „Arsenal“ su 29 taškais užima 5-tą vietą, „Southampton“ futbolininkai – 11-ti (18 taškų). 📸 No player has scored more sub goals for a single #PL team than Olivier Giroud – level with Ole Gunnar Solskjaer at Man Utd (17)#SOUARS pic.twitter.com/6hQbtgk7KA— Premier League (@premierleague) December 10, 2017  „Premier“ lygos 16-ą turą užbaigė Mančesterio derbis. Pirmo kėlinio pabaigoje 43 min. „Man City“ į priekį išvedė Davidas Silva, bet prieš pat pertrauką įvarčiu atsakė Marcusas Rashfordas. „Man City“ antrąkart į priekį išvedė Nicolas Otamendi, kuris 54 min. po standartinės situacijos pasinaudojo grubia klaida gynyboje. „Man City“ iškovojo 14-tą pergalę iš eilės ir tai yra naujas lygos rekordas: iki tol nei vienai komandai nepavyko laimėti daugiau nei 13 kartų iš eilės. Po pergalės „Man City“ sąskaitoje – 46 taškai, antroje vietoje žengianti „Man United“ ekipa turi 35 taškus, „Chelsea“ – trečia (32 taškai).  Rezultatai „Southampton“ 1 - 1 „Arsenal“ 3 min. [1:0] Charlie Austin 88 min. [1:1] Olivier Giroud „Liverpool“ 1 - 1 „Everton“ 42 min. [1:0] Mohamedas Salah 77 min. [1:1] Wayne Rooney „Manchester United“ 1 – 2 „Manchester City“ 43 min. [0:1] Davidas Silva 45 min. [1:1] Marcus Rashfordas 54 min. [1:2] Nicolas Otamendi Turnyro lentelė (vieta, komanda, rungtynės, pergalės, lygiosios, pralaimėjimai, įmušti, praleisti įvarčiai, įvarčių santykis, taškai): 