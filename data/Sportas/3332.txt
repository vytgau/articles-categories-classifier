Netikėtu Vokietijos „Bundesligos“ lyderiu po pirmųjų ketvirtojo turo rungtynių tapo „Hannover 96“ klubas, kuris savo aikštėje 2:0 (0:0) pranoko „Hamburger SV“ komandą. Abu įvarčius šeimininkai pelnė po pertraukos: 50 min. pasižymėjo Martinas Harnikas, o 82 min. – Ihlas Bebou. „Hannover 96“ su 10 taškų lenkia tiek Dortmundo „Borussią“, tiek „Hoffenheim“, turinčius po 7 taškus. Penkiskart iš eilės šalies čempiono Miuncheno „Bayern“ sąskaitoje po trijų mačų – 6 taškai.  Tuo metu Prancūzijos „Ligue 1“ pirmenybėse į trečią vietą šoktelėjo „Bordeaux“ ekipa, kuri svečiuose 1:0 (0:0) palaužė „Toulouse“ futbolininkus. Vienintelė įvartį gražiu smūgiu 69 min. įmušė brazilas Malcolmas. „Bordeaux“ dabar atsilieka tik nuo PSG ir „Monaco“, surinkusių atitinkamai 15 ir 12 taškų. Rungtynės: Anglijos „Premier“ lyga „AFC Bournemouth“ 2 – 1 „Brighton & Hove Albion“  Ispanijos „La Liga“ „Eibar“ 1 – 0 „Leganes“ Prancūzijos „Ligue 1“ „Toulouse“ 0 – 1 „Bordeaux“ Vokietijos „Bundesliga“ „Hannover 96“ 2 – 0 „Hamburger SV“