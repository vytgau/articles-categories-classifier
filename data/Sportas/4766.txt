Anksčiau buvo skelbiama, kad Pepe žais Paryžiaus PSG komandoje, tačiau sutartis tarp Prancūzijos klubo ir Portugalijos rinktinės žaidėjo taip ir nebuvo pasirašyta. Pepe jau atvyko į Stambulą, kur oro uoste jį pasitiko gausios „Bešiktaš“ gerbėjų gretos, portugalas laukiamąją salę paliko lydimas pareigūnų. Manoma, kad per du sezonus Stambule Pepe gali uždirbti apie 15 mln. eurų. Pepe arrive in Istanbul! https://t.co/QquU5kvwNX#Beşiktaş #Football pic.twitter.com/4gxZdoxaRh— Beşiktaş JK English (@BesiktasEnglish) July 5, 2017  Pepe „Real“ marškinėlius apsivilko dar 2007-aisiais ir Madrido klubui atstovavo 10 sezonų. Gynėjas iš Portugalijos su „Real“ iškovojo 13 titulų, tarp kurių – ir daug pačių prestižiškiausių apdovanojimų: du kartus tapo Ispanijos čempionu, du kartus laimėjo Ispanijos taurę, tris kartus iškovojo UEFA Čempionų lygos titulą. Pastarąjį sezoną gynėją persekiojo traumos, aikštėje jis pasirodė tik per 13 „Real“ rungtynių. Anot Pepe, jis nerado bendros kalbos su vyriausiuoju komandos treneriu Z. Zidane'u, kuriam stojus prie „Real“ vairo pats portugalas dažniausiai atsidurdavo atsarginių suolo pabaigoje. „Nenoriu nieko kaltinti. Tai, ką padarė Z. Zidane'as Madride – nuostabūs dalykai, pasiekimai. Tačiau yra dalykų, kurių aš nesuprantu. Pavyzdžiui, kodėl aš pats dingau iš komandos? Taip jau yra. „Real“ komandoje geriausiai bendrą kalbą man sekėsi rasti su treneriu Rafaeliu Benitezu, man patiko jo nuoširdumas“, – dėstė Pepe. Pepe'yi coşkulu taraftarlarımız, sevgi tezahüratlarıyla karşıladı.#Beşiktaş @officialpepe pic.twitter.com/GEhlKYhFU4— Beşiktaş JK (@Besiktas) July 5, 2017