S. Ambrulevičius šių metų pavasarį išsiskyrė su savo buvusia partnere iš JAV Taylor Tran. Ši pora šokių ant ledo varžybose Lietuvai atstovavo nuo 2014 metų. 23-ejų A. Reed turi Gruzijos pilietybę, 2009 metais ji pradėjo čiuožti su gruzinu Otaru Japaridze. 2010 metų žiemos olimpinėse žaidynėse Vankuveryje pora užėmė 22-ą vietą. Vėliau ji su Vasilijumi Rogovu atstovavo Izraeliui. Ši pora 2013 metų pasaulio čempionate užėmė 23-iąją vietą. 2014 metų planetos pirmenybėse jie buvo 30-i, o 2015 metų - 22-i. 2015 metų birželį čiuožėjų keliai išsiskyrė. „Po ilgai trukusio laukimo gavome patvirtinimą iš Tarptautinės čiuožimo sąjungos, kad Lietuvos komandai galės atstovauti labai talentinga ir šauni mergina A. Reed. Su nekantrumu laukiame naujo sezono, kuriam pasiruošti mums padeda šaunioji trenerė Marija Zujeva kartu su visa jos nuostabia komanda. Mes tikimės, kad per šią kelionę su Allison sugebėsime nustebinti ne tik patys save, bet ir jus visus“, - socialiniame tinkle rašė S. Ambrulevičius.