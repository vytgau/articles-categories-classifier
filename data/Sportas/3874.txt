„Labai liūdna, kad turiu pasitraukti, – prisipažino 30-metis jamaikietis, Londono olimpiniame stadione įveikęs garbės ratą. – Tai buvo mano atsisveikinimas su sirgaliais ir rungtimis, kuriose dalyvaudavau.“ Greičiausiu pasaulio žmogumi tituluotas sprinteris Anglijos sostinę paliks tik su vienu medaliu – bronza, iškovota 100 metrų bėgimo rungtyje. Estafetėje bėgant 4x100 m U. Boltas taip pat pretendavo į medalį, tačiau bėgdamas gavo traumą ir finale nepasiekė finišo. Nei sirgaliai, nei tikriausiai jis pats nesitikėjo tokios karjeros pabaigos. Galbūt vis tik išvysime jamaikietį sugrįžtantį „iš pensijos“? „Mačiau per daug žmonių, kurie sugrįžo ir tai padarydami tik pablogino situaciją ar net sugėdino save. Aš nebūsiu vienas tokių“, – galutinį tašką padėjo U. Boltas. Humbled 🙏🏾 pic.twitter.com/SvFL2LlMKB— Usain St. Leo Bolt (@usainbolt) August 13, 2017  Bet 19 kartų planetos čempionas nesikrimto dėl ne paties sėkmingiausio pasirodymo Londone. „Nemanau, kad vienas čempionatas pakeis tai, ką nuveikiau. Prisimenu, kai po pralaimėto 100 metrų finalo kažkas man pasakė: „Usainai, nesijaudink, Muhammadas Ali taip pat pralaimėjo paskutinę savo kovą, todėl nesijaudink dėl to“. Aš viską jau įrodžiau per savo karjeros metus“, – vertino jamaikietis, kurį iš spaudos konferencijos žurnalistai išlydėjo gausiomis ovacijomis. U. Bolto medaliai svarbiausiuose startuose: 2007 m. pasaulio čempionatas – sidabras (200 m), sidabras (4x100 m estafetė) 2008 m. olimpinės žaidynės – auksas (100 m), auksas (200 m) 2009 m. pasaulio čempionatas – auksas (100 m), auksas (200 m), auksas (4x100 m estafetė) 2011 m. pasaulio čempionatas – auksas (200 m), auksas (4x100 m estafetė) 2012 m. olimpinės žaidynės – auksas (100 m), auksas (200 m), auksas (4x100 m estafetė) 2013 m. pasaulio čempionatas – auksas (100 m), auksas (200 m), auksas (4x100 m estafetė) 2015 m. pasaulio čempionatas – auksas (100 m), auksas (200 m), auksas (4x100 m estafetė) 2016 m. olimpinės žaidynės – auksas (100 m), auksas (200 m), auksas (4x100 m estafetė) 2017 m. pasaulio čempionatas – bronza (100 m)