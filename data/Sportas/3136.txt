Vos tik išvažiavęs į trasą vokietis susidūrė su variklio problemomis ir nespėjęs užfiksuoti jokio rezultato buvo priverstas grįžti į komandos garažą. „Atrodo, kad nebeveikia turbina“, – pranešė S. Vettelis. „Ferrari“ mechanikai garaže ilgą laiką krapštėsi prie automobilio, o gerbėjai sulaikę kvapą laukė. Ir nors iki pirmojo kvalifikacijos etapo pabaigos likus porai minučių jau atrodė, kad S. Vettelis grįš į trasą, netrukus jis išlipo iš bolido ir nukulniavo į persirengimo kambarį. Ši nesėkmė reiškia, kad antrą vietą čempionato įskaitoje užimantis lenktynininkas sekmadienio lenktynes bus priverstas pradėti iš paskutinės vietos. And he's out of the car! Vettel's Championship hopes suffer a huge blow#MalaysiaGP 🇲🇾 #Quali #F1 pic.twitter.com/86JuYQan9H— Formula 1 (@F1) September 30, 2017  Tai – puikios žinios lyderiui Lewisui Hamiltonui. „Mercedes“ pilotas prieš S. Vettelį ir taip jau turi 28 taškų persvarą, o po Malaizijos lenktynių iki sezono pabaigos liks vos penki etapai. Būtent britas ir iškovojo „pole“ poziciją, lemiamame kvalifikacijos rate pademonstravęs įspūdingą greitį – 1:30,076 min. Iš pirmosios startinės pozicijos lenktynes jis pradės jau 9-ą kartą šiame sezone ir net 70-ąjį karjeroje, o Lewiso užfiksuotas laikas tapo naujuoju Sepango trasos rekordu. Tiesa, nuo L. Hamiltono kvalifikacijoje vos 0,045 sek. atsiliko antrasis „Ferrari“ pilotas Kimi Raikkonenas. Jam už nugaros liko du „Red Bull“ lenktynininkai – 20-ąjį gimtadienį minintis Maxas Vertappenas ir Danielis Ricciardo. Malaizijos „Gran Prix“ lenktynės sekmadienį prasidės 10 val. Lietuvos laiku. INITIAL CLASSIFICATION (END OF QUALIFYING): Confirmation of an incredible turnaround by @LewisHamilton #MalaysiaGP 🇲🇾 #Quali #F1 pic.twitter.com/ENum47cARD— Formula 1 (@F1) September 30, 2017