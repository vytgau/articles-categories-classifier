„Galinta cup“ – jau trečią kartą vykstančios kultūrizmo ir fitneso varžybos, kuriose dalyvavo sportininkai iš visos Lietuvos bei kaimyninių Latvijos, Estijos, Rusijos ir Baltarusis šalių atstovai. Varžybų programą sudarė keturios kategorijos: kultūrizmas, kūno fitnesas, vyrų figūra ir bikini bei projekto „Fit mode Lietuva“ merginų pasirodymas su bikini ir vakarinėmis suknelėmis. „Fit model Lietuva“ tai unikalus projektas, kurio metu dalyvės per 9 savaites iš paprastų merginų, nesvarbus nei amžius, nei profesija, nei vaikų skaičius, tapo sportiškų figūrų savininkėmis. Tai vienintelis renginys Lietuvoje, kuriame žiūrovai galėjo pamatyti šią kategoriją. Dalyvius vertino Lietuvos kultūrizmo ir kūno rengybos federacijos (IFBB) bei užsienio šalių teisėjai. Renginyje dalyvavo daugiau nei 90 fitneso ir kulūrizmo atstovų. Tai didžiausios iki šiol rengtos „Galinta Cup“ varžybos. 