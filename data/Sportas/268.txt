Lietuviai rudenį išvykoje 33:19 nugalėjo latvius ir 22:12 namuose palaužė pajėgios Ukrainos komandos pasipriešinimą. Šiuo metu grupėje Lietuva turi 9 taškus, Ukraina – 5, Latvija ir Švedija – po 4, Vengrija – 2. Balandžio 21 dieną Lietuvos rinktinė išvykoje žais su vengrais, o ciklas bus baigtas balandžio 28 dieną vyksiančiomis rungtynėmis su Švedija. Pastarosios rungtynės bus žaidžiamos centriniame Telšių stadione. Žemaitijos sostinėje didysis regbis bus žaidžiamas pirmą kartą. Lietuvos regbio rinktinės treneris Ntando Manyosha paskelbė išplėstinį kandidatų sąrašą. Jame dominuoja žaidėjai iš stipriausių Lietuvos klubų – Šiaulių „Vairo-Kalvio“, Šiaulių „Baltrex-Šiaulių“, Kauno „Žalgirio“ ir „Šiaulių“. Lietuvos regbio rinktinės kandidatai: Donatas Vilimavičius, Mantautas Vilimavičius, Kęstutis Marcišauskas, Tomas Bagdonas, Justinas Vasiliauskas, Alanas Alasauskis, Tomas Alksnys (visi – Šiaulių „Vairas-Kalvis“), Matas Miežys, Darius Selenis, Deividas Vorašilka, Dominykas Matuzevičius, Gytis Balčiūnas (visi – „Šiauliai“), Vytaras Bloškys, Dovydas Taujanskas, Tautvydas Krasauskas, Ignas Jankaitis, Armandas Kalinauskas, Kęstutis Karbauskas (visi – „Baltrex-Šiauliai“), Dainius Tamoliūnas, Domantas Bagužis, Žanas Sokolovas (visi – Kauno „Žalgiris“), Albertas Paškevič (Vilniaus VRA), Ignas Darkintis („Darlington Mowden Park“, Anglija), Augustinas Terleckas (VRA), Saidas Baltrušaitis („Žalgiris“), Modestas Bekeris, Tomas Mačiulis (abu – „Vairas-Kalvis“), Karolis Kivilis („Šiauliai“), Donatas Trumpickas („Baltrex-Šiauliai“), Daivaras Jonaitis („Vairas-Kalvis“), Artūras Rachimovas (Australija), Tautvydas Mažylis („Žalgiris“), Karolis Navickas (USBPA, Prancūzija), Darius Vaitkevičius („Žalgiris“), Naglis Dunčikas („Žalgiris“), Arnoldas Patskočimas, Žygimantas Radžius, Martynas Lianzbergas (visi – „Baltrex-Šiauliai“), Domantas Tautkus, Kasparas Krasauskas (abu – „Žalgiris“), Justinas Urbonas, Modestas Bernotas (abu – „Vairas-Kalvis“), Kornelijus Klimas, Martynas Gedminas (abu – „Šiauliai“), Paulius Strigūnas („Vairas-Kalvis“), Domantas Stravinskas (VRA). Europos čempionato „Conference 1“ diviziono Šiaurės konferencijos nugalėtojai su Pietų konferencijos nugalėtoja kausis dėl patekimo į „Trophy“ divizioną.