Klubas Zagrebo „Dinamo“, kuriame Z. Mamičius šiuo metu eina patarėjo pareigas, incidentą apibūdino „bandymu nužudyti“. Remiantis pranešimais, 58 metų amžiaus Z. Mamičius lankė tėvo kapą netoli Bosnijos Tomislavgrado miestelio, kai du ginkluoti užpuolikai paleido į jį šūvius. Vyras nugabentas į netoliese įsikūrusią ligoninę, kurioje jam suteikta pagalba. Įtakinga asmenybė Kroatijos futbolo pasaulyje Z. Mamičius, prieš kurį šiuo metu vyksta tyrimas dėl mokesčių vengimo, pastaruosius metus tapo ne vieno fizinio užpuolimo taikiniu. Užpuolimai buvo siejami su konkuruojančių komandų sirgaliais. Tačiau tai pirmas kartas, kai vyras buvo pašautas, motyvas nėra žinomas.