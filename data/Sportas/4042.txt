6–oji minutė po susidūrimo skausminga buvo Semirai Kerlai, bet gynėjas galėjo tęsti kovą. Vos po minutės „Sūduva“ apdovanojo svečius šaltu dušu: po grubios gynėjų klaidos į tuščius vartus mušė Karolis Laukžemis – 1:0. Netrukus „Stumbro“ vartininkas vėl buvo nuginkluotas. Aplenkęs kelis varžovų gynėjus smūgiavo Robertas Vėževičius, kamuolys atšoko nuo virpsto, o pakartotinai ir sėkmingai į vartus galva jį pasiuntė K. Laukžemis. Ta proga kauniečių treneris Mariano Barreto nedelsdamas atliko pirmąjį keitimą: vietoje Tomo Snapkausko pasirodė Dominykas Barauskas. 11–ąją minutę ant vejos atsidūrė Alexandras Kore, tačiau po suteiktos gydytojų pagalbos grįžo į aikštę. Panašu, kad kiekvienas šeimininkų pajudėjimas link Rodrigo Josviakio saugomų vartų kėlė pavojų. „Sūduva“ spaudimo nemažino ir toliau aktyviai kūrė progas. Neužilgo geros progos neišnaudojo Vaidas Slavickas, o 35–ąją minutę pirmąją rungtynių geltoną kortelę už pasikarščiavimą prieš save išvydo A. Kore. Būtent šio puolėjo prieš kelias akimirkas atliktas netikslus smūgis galva marijampoliečių vartų link šiandien ir buvo vienintelė reali „Stumbro“ sukurta proga. Likus minutei iki pertraukos, „Sūduva“ užsidirbo kampinį ir vos prieš mėnesį marijampoliečių gretas papildęs S. Kerla įmušė trečiąjį įvartį. Pirmasis kėlinys baigėsi akivaizdžia šeimininkų persvara – 3:0. Į aikštę abi komandos grįžo beveik tokių pat sudėčių: tik „Stumbro“ gretose vietoje A. Kore išvydome naujoką Ericką Kassi. Praėjus vos penkioms antrojo kėlinio minutėms, būtent šis puolėjas ir pralaužė ledus kauniečių ekipoje: prasiveržęs link vartų pelnė debiutinį savo įvartį. Pirmasis keitimas šeimininkų komandoje: pasižymėjusį S. Kerlą pakeitė Algis Jankauskas. Sužaidus valandą, progą turėjo ir Dominykas Galkevičius, smūgiavo iš toli, tačiau atsidūrė nuošalėje. Jam, žaidžiant prieš buvusį klubą, motyvacijos netrūko. Po akimirkos – dar viena sėkmingai „Sūduvai“ pasibaigusi standartinė situacija: pasižymėjo ką tik aikštėje pasirodęs Povilas Leimonas. Atsakymo laukti ilgai nereikėjo: po įspūdingo Jaiseno Cliffordo perdavimo, „Stumbrui“ įvartį dovanojo naujokas Lucas Villela. Svečiai įsivažiavo. Rungtynėms artėjant prie pabaigos, puikios progos po Marcoso Junioro perdavimo vėl neišnaudojo D. Galkevičius. Tuoj pat po eilinės standartinės pasižymėti nepavyko ir šeimininkams. „Sūduva“ nutraukė nelaimėtų rungtynių seriją ir turnyrinėje lentelėje priartėjo prie „Trakų“. Galutinis rezultatas Marijampolėje 4:2. Marijampolės „Sūduva“ – Kauno „Stumbras“ 4:2 (3:0) „Sūduva“: I. Kardumas, R. Bakras, R. Vėževičius, P. Janušauskas, K. Laukžemis (72 min. M. Altiparmakovskis), V. Slavickas, G. Matulevičius (65 min. P. Leimonas), A. Živanovičius, K. Chvedukas, S. Kerla (53 min. A. Jankauskas), M. Činikas. „Stumbras“: R. Josviakis, L. Artimavičius, J. Nazare, L. Villela, L. Matčarašvilis, T. Snapkauskas (11 min. D. Barauskas), K. Janonis, K. Sekgota (55 min. J. Clifford), M. Junioras, D. Galkevičius, A. Kore (46 min. E. Kassi). Įvarčiai: K. Laukžemis (7, 10); S. Kerla (46); E. Kassi (51); P. Leimonas (68); L. Villela (69). Geltonos kortelės: A. Kore (35). Rezultatyviausi čempionato žaidėjai: D. Šermas („Žalgiris“) – 12, A. Paniukovas („Atlantas“) – 11, Elivelto („Žalgiris“) ir M. Maksimovas („Trakai“) – po 9 įvarčius. A lygos turnyro lentelė (vieta, komanda, rungtynės, pergalės, lygiosios, pralaimėjimai, įvarčiai, taškai): 