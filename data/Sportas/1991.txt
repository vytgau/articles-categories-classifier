D. Rapšys nuotolį įveikė per 50,79 sek. Ankstesnį rekordą (51,53 sek.) plaukikas pasiekė 2015 metų lapkričio 14 dieną. Jis ketvirtadienį 1500 m laisvuoju stiliumi rungtyje užfiksavo greičiausiai šalyje įveiktą 800 m nuotolį – 7 min. 57, 72 sek. Panevėžietis buvo pripažintas geriausiu čempionato plaukiku, pasiekusiu aukščiausius rezultatus. Į pajėgiausių šalies pirmenybių sportininkų penketą taip pat pateko Giedrius Titenis, Andrius Šidlauskas, Tadas Duškinas ir Deividas Margevičius. Rytinėje sesijoje Kauno sporto mokyklos „Startas“ pirmoji komanda (Viktorija Šulgaitė, Liepa Kluonytė, Ema Balčiūtė, Marija Rutkauskaitė) pasiekė naują šalies rekordą estafetėje 4x200 m laisvuoju stiliumi. Jos finišavo per 8 min. 32,56 sek. Ankstesnis rekordas (8 min. 37,13 sek.) nuo 2013 metų gruodžio 21 dienos priklausė Šiaulių plaukimo mokyklos „Delfinas“ atstovėms. Penktadienio varžybų nugalėtojai: vyrai: Danas Rapšys (Panevėžio „Žemyna“, 100 m peteliške, 50,79 – Lietuvos rekordas), Simonas Bilis (Panevėžio „Žemyna“, 50 m laisvuoju stiliumi, 22,15 sek.), Giedrius Titenis (Anykščių KKSC, 50 m krūtine, 26,41 sek.), Gytis Stankevičius (Kauno PM, 100 m nugara, 53,14 sek.), Povilas Strazdas (Vilniaus MSC, 400 m laisvuoju stiliumi, 3.56,09), Andrius Šidlauskas (Panevėžio „Žemyna“, 200 m kompleksinis plaukimas, 1.58,35), Panevėžio „Žemyna 1“ (Aleksas Savickas, Andrius Šidlauskas, Simonas Bilis, Danas Rapšys – estafetė 4x200 m laisvuoju stiliumi, 7.37,85); moterys: Diana Jaruševičiūtė (50 m laisvuoju stiliumi, 25,88 sek.), Diana Jaruševičiūtė (100 m kompleksinis plaukimas, 1.05,13), Agnė Šeleikaitė (Kauno PM, 50 m krūtine, 31,35 sek.), Ugnė Mažutaitytė (200 m nugara, 2.12,93), Liepa Kluonytė (Kauno SM „Startas“, 400 m laisvuoju stiliumi, 4.27,24), Beatričė Kanapienytė (Kauno PM, 200 m peteliške, 2.19,36), Kauno SM „Startas 1“ (Viktorija Šulgaitė, Liepa Kluonytė, Ema Balčiūtė, Marija Rutkauskaitė – estafetė 4x200 m laisvuoju stiliumi, 8.32,56 – Lietuvos rekordas); mišri kombinuota estafetė 4x100 m – Kauno PM 1 (Gytis Stankevičius, Beatričė Kanapienytė, Agnė Šeleikaitė, Tomas Sungaila, 3.57,74).