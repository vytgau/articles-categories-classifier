Antroje vietoje finišo liniją kirto čempionate vis dar pirmaujantis „Ferrari“ lenktynininkas Sebastianas Vettelis, o ant paskutinio apdovanojimų pakylos laiptelio užlipo „Red Bull“ atstovas Danielis Ricciardo. L. Hamiltonas sėkmingai startavo ir prieš atlikdamas savo pirmąjį sustojimą 12-ame rate turėjo beveik dviejų sekundžių persvarą prieš S. Vettelį. Pastarasis sustojimą atliko dviem ratais vėliau ir į trasą grįžo nuo L. Hamiltono atsilikdamas 2 sek. Vokietis sugebėjo priartėti prie brito, bet net ir naudodamas kartais DRS negalėjo rimčiau pasipriešinti priekyje važiavusiam varžovui. Po to, kai vieta trasoje nepasidalino „Force India“ pilotai, 29-ame lenktynių rate trasoje pasirodė saugos automobilis. Sportininkams pasukus į techninio aptarnavimo zoną paskutinį kartą, ant L. Hamiltono buvo sumontuotos minkštos sudėties padangos, o ant S. Vettelio – ultraminkštosios. LAP 30/44: SAFETY CAR OCO and teammate PER collide 💥#BelgianGP 🇧🇪 #F1 pic.twitter.com/St0SBMfuQ4— Formula 1 (@F1) August 27, 2017  Lenktynes pratęsus, po „Raidillon“ posūkio esančioje tiesiojoje S. Vettelis bandė lenkti priekyje važiavusį L. Hamiltoną. Bet pastarasis sugebėjo apginti poziciją, o vėliau padidinęs persvarą prieš varžovą finišuoti pirmoje vietoje. D. Ricciardo, trasoje, kuri buvo nepalanki „Red Bull“ ir „Renault“, startavo šeštas, bet pasinaudojęs varžovų nesėkme sugebėjo finišuoti trečioje vietoje. Varžybų pirmoje pusėje dėl technikos gedimo pasitraukus Maxui Verstappenui, minėtasis D. Ricciardo pakilo į penktą vietą. Už tai, kad nepaisė trasoje mojuojamų geltonų vėliavų teisėjai „Ferrari“ pilotui Kimi Raikkonenui skyrė 10 sek. „stop/go“ baudą. Tai leido D. Ricciardo pakilti dar viena pozicija aukštyn. Vėliau, kai iš trasos pasitraukė saugos automobilis, „Red Bull“ pilotas aplenkė Valtterį Bottą ir sėkmingai finišavo trečioje vietoje. „McLaren“ atstovas Fernando Alonso, vienu metu pakilęs iki septintos vietos, varžyboms įsibėgėjus ėmė ristis rikiuote žemyn. Galų gale dėl variklio gedimo sportininkas pasitraukė iš lenktynių. 3rd win in Spa ✅ 58th career victory ✅ A memorable 200th race for @LewisHamilton#BelgianGP 🇧🇪 #F1 pic.twitter.com/zJWKFE9Gx3— Formula 1 (@F1) August 27, 2017 INITIAL CLASSIFICATION (LAP 44/44): A mighty showing from @LewisHamilton 💪 #BelgianGP 🇧🇪 #F1 pic.twitter.com/H87U7OkuYK— Formula 1 (@F1) August 27, 2017 UPDATED DRIVER STANDINGS It's tight at the top after a thrilling #BelgianGP ⬇️ pic.twitter.com/4vVNuZGXqG— Formula 1 (@F1) August 27, 2017 UPDATED CONSTRUCTOR STANDINGS@MercedesAMGF1 sitting pretty at the top as they look to successfully defend their title#BelgianGP 🇧🇪 pic.twitter.com/a2zzXTs5KA 