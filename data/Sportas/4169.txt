Tradiciškai puikiai startavusi R. Meilutytė iš pradžių buvo pirmoje vietoje, tačiau distancijos eigoje ją aplenkė amerikietė Lilly King, vėliau rusė Julija Jefimova, o prieš pat finišą – ir kita JAV atstovė Katie Meili. Mūsiškės laikas finale – 30,20 sek. Nuo bronzos medalį iškovojusios K. Meili Rūtą skyrė 0,21 sek. Iš 30 sekundžių „išplaukė“ ir vicečempione tapusi J. Jefimova (29,57), kuri nusileido tik dar įspūdingiau pasirodžiusiai L. King. Ji ne tik pasidabino aukso medaliu, bet ir tapo pasaulio rekordininke – 29,40 sek. Geriausias rezultatas visoje planetoje nuo pat 2013-ųjų priklausė R. Meilutytei (29,48 sek.). Women 50m Breaststroke, Final! 🏊🏻‍♀️#Swimming #FINABudapest2017 🥇Lilly King 🇺🇸 - 29.40 WR 🥈Y. Efimova 🇷🇺 - 29.57 🥉Katie Meili 🇺🇸 - 29.99 pic.twitter.com/nMuTm2P91P— FINA (@fina1908) July 30, 2017    Šeštadienį Rūta šią distanciją plaukė dukart ir abu sykius pagerino savo asmeninį sezono rezultatą: ryte – 30,58 sek., vakare – 30,40 sek. Šios keturios plaukikė pasidalijo pirmąsias keturias vietas ir dvigubai ilgesnėje plaukimo krūtine distancijoje. Tąkart Rūta taip pat liko ketvirta, o L. King irgi pagerino pasaulio rekordą. Tik tada K. Meili prieš pat finišą dar spėjo aplenkti rusę ir finišuoti antra.