Mačas kitų metų vasario 3-4 dienomis vyks Lietuvoje. Iki šiol Lietuvos ir Estijos rinktinės buvo susitikusios šešis kartus ir visus juos laimėjo estai. Pergalės atveju, antrajame rate lietuviai žaistų su Suomijos ir Tuniso poros nugalėtoja. Nuo kitų metų keičiasi Daviso taurės turnyro formatas. Varžybos truks ne tris dienas kaip iki šiol, o dvi. Pirmąją dieną bus žaidžiami du vienetų mačai, o antrąją – dvejetų ir likę vienetų susitikimai. Jeigu rezultatas bus 3-0, tuomet antrąją dieną bus žaidžiamas tik vienas ketvirtas mačas, o penktojo nebebus. Šie pakeitimai galios tik I ir II grupėse. Elitinėje – pasaulio grupėje – taisyklės liks nepakitusios.