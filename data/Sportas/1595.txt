Lenktynininkas atskleidė, kad jo komanda naudoja ypatingą kompiuterį, kuris yra nepakeičiamas tokių ekstremalių lenktynių metu, rašoma pranešime žiniasklaidai. „Naudojame „DELL Rugged“ kompiuterį, nes tai man vienintelis patikimiausias nešiojamas kompiuteris, skirtas darbui lauko sąlygomis. Jis nebijo nei dulkių, nei vandens. Teko matyti kaip kitos komandos dirba šiuo kompiuteriu net pliaupiant lietui. Kadangi mūsų lenktyninio automobilio variklio ir kitus parametrus reguliuoti tenka būtent lauke, dažnai nenumatytomis sąlygomis, labai svarbu, kad kompiuteris, tokiais momentais veiktų patikimai. Dėl to šį kompiuterį ir naudoja dauguma Dakaro komandų. Mes neišradinėjome dviračio, pasikliovėme patikrinta patirtimi“, – savo patirtimi dalijosi A. Juknevičius. Anot elektroninių įrenginių eksperto, „ACC Distribution“ Produktų ir marketingo departamento vadovo Marijaus Miceikos, DELL pasistengė sukurti tokį kompiuterį, kuriuo būtų galima naudotis pačiomis ekstremaliausiomis sąlygomis. „Šie nešiojami kompiuteriai pritaikyti darbui lauke: spaudžiant 29 laipsniams šalčio arba kaitinant daugiau nei 60 laipsnių karščiui. Jie taip pat skirti naudoti įvairiose gamyklose, dirbtuvėse ar laboratorijose, kai žmonės privalo nuolatos mūvėti specialias pirštines. DELL gamindami „Rugged“ modelį pagalvojo apie jo atsparumą vibracijoms ir smūgiams, pasirūpino ne tik korpuso, bet ir duomenų apsauga, kartu įdiegė visas šiuolaikiškiausias technologijas, kad žmogus bet kokiomis sąlygomis galėtų produktyviai ir nepertraukiamai atlikti savo darbą“, – sakė technologijų ekspertas. M. Miceikos teigimu, šiuos kompiuterius dažniausiai įsigyja ugniagesiai, policininkai, kariškiai, kitų specialiųjų tarnybų darbuotojai.