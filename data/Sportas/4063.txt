Prabėgusį gal 40 metrų Adomo kostiumu apsivilkusį vyrą apsaugos darbuotojas vienu šuoliu mėgino sulaikyti, tačiau išsišokėliui pavyko išsisukti. Tik antru mėginimu ir jau su didesnėmis pajėgomis vyrą apsaugai pavyko pargriauti. Užvirtę ant reklaminių stendų jie užgulė nuogalių ir netrukus jau vedė tvirtai suėmę už rankų iš stadiono. Po kelių minučių startavo vyrų 100 m sprinto finalas, kur žiūrovų minia dukart liko nuvilta – Usainas Boltas neapgynė čempiono titulo likęs trečias, o nugalėtoju tapo stadione nušvilptas amerikietis Justinas Gatlinas. 