„Nėra didelio skirtumo žaisti pirmam ar antram. Galbūt tik viena kiek svarbesnė smulkmena: žaidžiant pirmam lengviau planuotis pasirengimą mačui ir apšilimą", - ištraukus burtus kalbėjo L. Grigelis. Sekmadienį vyksiančiame dvejetų susitikime turėtų susikauti L. Grigelio ir Luko Mugevičiaus duetas prieš estų K. Raismos ir Mattiaso Siimaro porą. Tačiau komandų kapitonai turi teisę keisti dvejetų sudėtis. Daviso taurės susitikimas tarp Lietuvos ir Estijos rinktinių vasario 3-4 dienomis įvyks Šiaulių teniso mokykloje. Bilietus platinančios bendrovės „TicketMarket" atstovų teigimu, paskutiniai bilietai į šio savaitgalio Daviso taurės susitikimus greičiausiai bus parduoti dar iki susitikimo tarp L. Grigelio ir J. Zoppo pradžios.