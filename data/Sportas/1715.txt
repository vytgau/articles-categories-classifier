Gruzinai sėkmingiau pradėjo rungtynes ir pirmojo kėlinio antroje pusėje pirmavo 10:7. Vis dėlto dar pirmajame kėlinyje lietuviai išsiveržė į priekį 12:11. Antroje mačo pusėje lietuviai įgijo 4 įvarčių pranašumą (19:15). Šį pranašumą šeimininkai išsaugojo iki rungtynių pabaigos. Lietuvos komandai po 4 įvarčius pelnė Laurynas Palevičius ir Mindaugas Dumčius, po 3 - Aidenas Malašinskas, Rolandas Bernatonis ir Mindaugas Urbonas, po 1 - Karolis Stropus, Skirmantas Plėta, Mindaugas Tarcijonas ir Lukas Juškėnas. Antrąją nesėkmę patyrusioje Gruzijos ekipoje 6 kartus pasižymėjo Iraklis Čikovanis. Lietuviai sekmadienį žais su Latvijos komanda. Latviai 29:28 įveikė Izraelį ir taip pat iškovojo antrąją pergalę. Į kitą pasaulio čempionato atrankos etapą pateks tik grupės nugalėtojas.