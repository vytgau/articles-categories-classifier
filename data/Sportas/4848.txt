Pergalę iškovojo olandė Annemiek van Vleuten („Orica-Scott“). Ji 122,25 km nuvažiavo per 3 val. 11 min. 51 sek. R. Leleivytė, kuri šiemet į 20-uką pateko 12-ą kartą, nuo nugalėtojos atsiliko 2 min. 37 sek. Lydere tapo Rio de Žaneiro olimpinių žaidynių ir dabartinė Europos čempionė olandė Anna van der Breggen („Boels-Dolmans“). R. Leleivytė bendroje įskaitoje iš 135-os vietos šoktelėjo į 31-ą. Ji nuo lyderės atsilieka 5 min. 14 sek. Dešimties etapų lenktynės, kurias pradėjo 168-ios dviratininkės, baigsis liepos 9-ą dieną.