Trečiadienį po triumfo Čempionų lygos aštuntfinalyje, kur „Sevilla“ svečiuose 2:1 palaužė „Manchester United“, sugrįžimas į vietines „La Liga“ peripetijas nebuvo sėkmingas. „Sevilla“ svečiuose neprilygo vos 12-ą vietą užimančiai „Leganes“ futbolininkams. Jų gretose pasižymėjo Unai Bustinza (41') ir Javieras Eraso (69'), be to, svečių šansus laidojo mačo pabaigoje už antrą geltoną kortelę pašalintas Pablo Sarabia. Paguodos įvartį svečiams iš Sevilijos pelnė Miguelis Layunas (90'). Šiuo metu „Sevilla“ lieka 45 taškais ir užima 5-ą poziciją. „Leganes“ su 36 taškais pakilo į 12-ą poziciją. Čempionate tvirtai pirmauja „Barcelona“, kuri sekmadienį namuose 2:0 (2:0) palaužė Bilbao „Athletic“ ekipą. Katalonų sąskaitoje – 75 taškai. „Barcos“ gerbėjus turėjo nudžiuginti artimiausių persekiotojų nesėkmė: Madrido „Atletico“ išvykoje 1:2 nusileido „Vilarreal“ futbolininkais, kurie iki 82 min. atsilikinėjo, tačiau tačiau per likusį laiką dukart pasižymėjo Enesas Unalas. „Atletico“ ekipoje 20 min. nuo 11 m žymos tiksliai smūgiavo Antoine Griezmannas. Į trečią poziciją pakilo Madrido „Real“ eipa, kuri vėlai vakare namuose ypač rezultatyviame mače 6:3 pranoko „Girona“ futbolininkus. Cristiano Ronaldo net keturis kartus įvarčiais nubaudė svečius (11', 47', 64', 90'). Rezultatai „Leganes“ 2 – 1 „Sevilla“ 41 min. [1:0] Unai Bustinza 69 min. [2:0] Javieras Eraso 84 min. – raudona kortelė, Pablo Sarabia („Sevilla“, antra geltona) 90 min. [2:1] Miguelis Layunas „Barcelona“ 2 – 0 Bilbao „Athletic“ 8 min. [1:0] Francisco Alcacer 30 min. [2:0] Lionelis Messi  „Celta Vigo“ 0 – 0 „Malaga“ „Villarreal“ 2 – 1 Madrido „Atletico“ 20 min. [0:1] Antoine Griezmannas (11 m baudinys) 82 min. [1:1] Enesas Unal 90 min. [2:1] Enesas Unal  Madrido „Real“ 6 – 3 „Girona 11 min. [1:0] Cristiano Ronaldo 29 min. [1:1] Cristian Stuani 47 min. [2:1] Cristiano Ronaldo 59 min. [3:1] Lucasas Vazquezas 64 min. [4:1] Cristiano Ronaldo 67 min. [4:2] Cristian Stuani 86 min. [5:2] Garethas Bale'as 88 min. [5:3] Juanpe 90 min. [6:3] Cristiano Ronaldo „La Liga“ rikiuotė (vieta, komanda, rungtynės, pergalės, lygiosios, pralaimėjimai, įvarčių santykis, taškai): 