Lietuvos tenisininkė ketvirtfinalyje susitiks su 13-mete australe Catherine Aulia (2026). Nuo antrojo rato kovas turnyre pradėjusi 18-metė Gerda Zykutė (1176) 6:4, 6:1 įveikė 16-metę japonę Miu Yabuta (2546) ir ketvirtfinalyje žais su 14-mete amerikiete Madison Sieg (be reitingo). Dvejetų varžybų pirmajame rate F. ir G. Zykutės 7:6 (7-3), 6:4 įveikė kanadietę Samanthą Horwood ir Kaimanų salų atstovę Jade Wilkinson. Izraelyje vykstančio V kategorijos jaunių turnyro „Tel Aviv Junior ITF Open“ merginų vienetų varžybų pirmajame rate 16-metė lietuvė Iveta Daujotaitė (798) 3:6, 6:3, 6:2 įveikė 16-metę Izraelio atstovę Sivan Raizman (2311) ir aštuntfinalyje kovos su 15-mete Izraelio tenisininke Anat Lakus. Dvejetų varžybose I. Daujotaitė ir rusė Marija Bondarenko 6:2, 6:0 nugalėjo Izraelio duetą – Tali Krasnopolski ir Miką Misgav – bei pateko į ketvirtfinalį. IV kategorijos jaunių turnyre „TATS Open 2017“ Suomijoje 18-metis Simonas Žukauskas (818) 7:5, 6:4 pranoko 17-metį estą Johannesą Seemaną (1154) ir aštuntfinalyje žais su 17-mečiu švedu Simonu Yitbareku (541).