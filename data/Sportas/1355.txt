23-ejų metų puolėjas iš Lietuvos jau 5-ąją min. išvedė savo ekipą į priekį, o 35-ąją min. rezultatą padvigubino. 88-ąją min. L. Spalvis buvo pakeistas. Šeimininkai atsilikimą sumažino 72-ąją min., kuomet pasižymėjo Abdullahis Suleimanas. 15 taškų po 20 rungtynių turinti „Kaiserslautern“ komanda turnyro lentelėje yra paskutinė - 18-a. Ši pergalė jai buvo tik trečioji. Iškritimo zonoje esančiam klubui iki saugios 15-osios vietos trūksta 8 taškų. Tuo metu Turkijos futbolo čempionato 20-ojo turo rungtynėse Ankaros „Osmanlispor“ komanda, kuriai atstovauja vartininkas Žydrūnas Karčemarskas, namuose 0:1 pralaimėjo „Kayserispor“ ekipai. 34-erių metų lietuvis žaidė visas rungtynes. Pergalingą įvartį 12-ąją min. pelnė 11 m baudinį realizavęs Denizas Turucas. 18 taškų turinti „Osmanlispor“ komanda turnyro lentelėje užima 16-ąją vietą. „Kayserispor“ (34 tšk.) klubas yra penktas.