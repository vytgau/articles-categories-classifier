Vienas jų buvo į čempiono Vilniaus „Žalgirio“ vartus pačiose pirmose Lietuvos futbolo A lygos sezono rungtynėse. Edvinas Baniulis pasižymėjo ir kieta kova aikštelėje. Jis per 11 mačų užsidirbo 4 geltonas ir vieną raudoną kortelę. „Kauno Žalgirio“ gretose vilnietis galės debiutuoti jau šeštadienį atsinaujinančiose A lygos kovose su „Jonava“. „Kauno Žalgiris“ turi naują vyriausiąjį trenerį „Kauno Žalgirio“ futbolininkams pirmą kartą vadovaus užsienietis. Klubas vyriausiojo trenerio postą patikėjo specialistui iš Šiaurės Airijos Johnatanui McKinstry. Sekmadienį 32-ejų metų sulaukęs J. McKinstry su Kaunu, klubu ir komanda susipažinęs jau anksčiau. Naujas komandos treneris birželio 20-ą d. pats stadione stebėjo „Kauno Žalgirio“ pergalę miesto derbyje prieš „Stumbrą“ ir kitas A lygos rungtynes. Šią savaitę treneris įsikūrė Kaune, su klubu įformino visus sutarties formalumus ir jau vadovauja komandai. „Johnathanas nors ir jaunas, bet jau nemažai patyręs treneris. Vadovavęs ir Afrikos šalių nacionalinėms rinktinėms, dirbęs ir JAV, ir futbolo akademijose Anglijoje. Imponuoja jo darbo etika ir tai, kad jis labai ambicingas ir spinduliuoja lyderio savybėmis. Tikime, kad tai jis perteiks mūsų žaidėjams ir sėkmingai kartu dirbsime ne vieną sezoną“, – apie naują komandos strategą sakė klubo direktorius Eimantas Pūras. Į Kauną J. McKinstry atvyko ne vienas. „Kauno Žalgirio“ trenerių kolektyvą papildė ir jo asistentas iš Didžiosios Britanijos Alexanderis McCarthy. Jis daugiausia bus atsakingas už savo ir varžovų komandų ir individualią žaidėjų video analizę. Pasak E. Pūro, palaipsniui naujieji specialistai perteiks savo patirtį ir Kauno futbolo mokyklai. „Dabar mums svarbiausia susikoncentruoti į artimiausią mėnesį, nes laukia daug A lygos rungtynių ir visos jos mums gyvybiškai svarbios. Bet nesame čia vien dėl šio sezono, mums visada buvo svarbus Kaune augančių futbolininkų tobulėjimas. J. McKinstry ir A. McCarthy kiek vėliau prisidės ir prie Kauno futbolo mokyklos veiklos. Neabejoju, kad futbolo mokyklos treneriai turės ko pasimokyti.“ Rungtynių su „Jonava“ pradžia Kauno S. Dariaus ir S. Girėno stadione 17.00 val.