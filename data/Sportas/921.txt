„World Open“ kategorijos suaugusiųjų klasikinių šokių grupėje Evaldas Sodeika ir Ieva Žukauskaitė (Kauno „Kaspinas“) tapo nugalėtojais. Antrą vietą užėmė italai Francesco Galuppo ir Debora Pacini, o bronzos medalius laimėjo Madis Abelis ir Aleksandra Galkina iš Estijos. Varžybose dalyvavo 55 poros. „Grand Prix“ kategorijos profesionalų lygos standartinių šokių grupėje Donatas Vėželis ir Lina Chatkevičiūtė (Kauno „Sūkurys“) laimėjo sidabro medalius. Geriausiai šioje grupėje pasirodė vokiečiai Benedetto Ferruggia ir Claudia Koehler, o trečią vietą užėmė Bjornas Bitschas ir Ahsli Williamson iš Danijos. Grupėje varžėsi 48 poros.