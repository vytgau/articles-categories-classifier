Zinedine'o Zidane auklėtiniai įvarčius pelnė net 68-eriose rungtynėse iš eilės. Ši serija ilgiausia Ispanijos, Vokietijos, Anglijos, Italijos ir Prancūzijos čempionatų istorijoje. Rekordiniu tapo Marco Asensio įvartis 4-ą minutę per Ispanijos Supertaurės antras rungtynes. „Real“ įveikė katalonų ekipą „Barcelona“ 2:0 (antrą įvartį 39-ą minutę įmušė Karimas Benzema) ir dešimtą kartą iškovojo šalies Supertaurę. Pirmą mačą Katalonijos sostinėje madridiečiai taip pat laimėjo 3:1. Z. Zidane'ui tai buvo septintas trofėjus prie „Real“ vairo. Jis su auklėtiniais yra pralaimėjęs tik septynerias rungtynes.