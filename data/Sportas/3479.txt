Pergalę Nyderlandams garantavo du Davy Proppero (7 ir 80 min.) ir kapitono Arjeno Robbeno (67) įvarčiai. Svečiams paguodos įvartį pelnė Georgis Kostadinovas (69). 2016 metų Europos čempionatą Prancūzijoje nesugebėję prasibrauti „oranžiniai“ A grupėje su 13 taškų pralenkė bulgarus (12 taškų) ir užima trečiąją vietą. Tuo metu nesnaudė ir švedai – svečiuose net 4:0 (3:0) įveikė Baltarusijos rinktinę ir iki rungtynių Prancūzija – Liuksemburgas pabaigos atsidūrė pirmoje grupės vietoje su 16 taškų. Veikiausiai spalio 10-ą dieną Nyderlandai žais su švedais dėl antrosios vietos grupėje ir kelialapio į atkrintamąsias varžybas. Sekmadienio vėlyvą vakarą paaiškės dar penkių atrankos rungtynių nugalėtojai. Priminsime, kad devynių Europos zonos atrankos grupių nugalėtojai automatiškai patenka į 2018 metų pasaulio čempionatą Rusijoje, o aštuonios geriausios antrąsias vietas užėmusios komandos atkrintamosiose varžybose kovos dėl keturių likusių bilietų į planetos pirmenybes. Sekmadienio rungtynės: Farerų salos 1 – 0 Andora 32' [1 – 0] Gili Sorensenas  Baltarusija 0 – 4 Švedija 18' [0 – 1] Emilis Forsbergas 24' [0 – 2] Christofferis Nymanas 37' [0 – 3] Marcusas Bergas 84' [0 – 4] Andreas Granqvistas (11 m b.)  Nyderlandai 3 – 1 Bulgarija 7' [1 – 0] Davy Propperas 67' [2 – 0] Arjenas Robbenas 69' [2 – 1] Georgis Kostadinovas 80' [3 – 1] Davy Propperas Ваш браузер не поддерживает iframe. Estija 1 – 0 Kipras 90+2' [1 – 0] Mattias Kaitas Ваш браузер не поддерживает iframe.