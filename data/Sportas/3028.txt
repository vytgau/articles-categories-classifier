Lemiamiems dviems atrankos mūšiams be savo lyderio Garetho Bale'o likusi Velso rinktinė bent jau pirmame nenudegė. Valai išvykoje 1:0 palaužė Gruzijos futbolininkų pasipriešinimą ir išsaugojo antrąją vietą. Paskutiniame mače Velso komandai namuose teks priimti trečioje pozicijoje besirikiuojančią Airijos rinktinę, kuri priešpaskutiniame ture savų žiūrovų akivaizdoje 2:0 įveikė Moldovą. Tuo metu D grupės lyderiai serbai išvykoje kiek nelauktai 2:3 pralaimėjo vilčių patekti į planetos pirmenybes jau nebeturinčiai Austrijai. Bilietą į Rusiją iš G grupės jau užsitikrino Ispanijos futbolininkai, kurie savų sirgalių akivaizdoje be didesnio vargo 3:0 sutriuškino Albanijos rinktinę. Duris į pasaulio čempionatą jiems atvėrė italų slystelėjimas – jie lygiosiomis 1:1 sužaidė su Makedonijos komanda. Sėkmė nusišypsojo Islandijos rinktinei, kuri pati svečiuose net 3:0 nukovė turkus, o aršiausi jų konkurentai kroatai apmaudžiai prarado du taškus kovoje su Suomija – 1:1. Labai tikėtina, kad būtent islandai ir iškovos vienintelį tiesioginį bilietą į pasaulio čempionatą, nes paskutinėse rungtynėse namuose priims Kosovo futbolininkus. Tuo metu dėl antrosios pozicijos I grupėje užvirs kova tarp kroatų ir ukrainiečių. Pastarieji penktadienį iš Kosovo išsivežė pergalę 2:0. Rezultatai: D grupė Gruzija 0 – 1 Velsas 49' [0 – 1] Tom Lawrence Austrija 3 – 2 Serbija 11' [0 – 1] Luka Milivojevič 25' [1 – 1] Guido Burgstaller 76' [2 – 1] Marko Arnautovič 83' [2 – 2] Nemanja Matič 89' [3 – 2] Louis Schaub Airija 2 – 0 Moldova 2' [1 – 0] Daryl Murphy 19' [2 – 0] Daryl Murphy 90+2' Aleksandru Gatcan (Moldova) gavo raudoną kortelę D grupės turnyro lentelė: G grupė Italija 1 – 1 Makedonija 40' [1 – 0] Giorgio Chiellini 77' [1 – 1] Aleksandar Trajkovski Lichtenšteinas 0 – 1 Izraelis 21' [0 – 1] Eitan Tibi Ispanija 3 – 0 Albanija 16' [1 – 0] Rodrigo 24' [2 – 0] Isco 27' [3 – 0] Thiago Alcantara *** – užsitikrino pirmą vietą ** – užsitikrino antrą vietą I grupė Kroatija 1 – 1 Suomija 57' [1 – 0] Mario Mandžukič 90' [1 – 1] Pyry Soiri Kosovas 0 – 2 Ukraina 60' [0 – 1] Leart Paqarada (į savus vartus) 87' [0 – 2] Andrij Jarmolenka Turkija 0 – 3 Islandija 32' [0 – 1] Johann Berg Gudmundsson 39' [0 – 2] Birkir Bjarnason 50' [0 – 3] Kari Arnason I grupės turnyro lentelė: *** – užsitikrino mažiausiai antrą vietą Europos atrankos zonoje iš viso varžosi 54 rinktinės, suskirstytos į devynias grupes. Tiesioginius kelialapius į 2018 metais Rusijoje vyksiantį pasaulio čempionatą iškovos tik grupių nugalėtojos, o 8 geriausios antrąsias vietas užėmusios komandos atkrintamosiose varžybose susigrums dėl likusių keturių bilietų.