Baudos ratų išvengusios Nadežda Skardino, Iryna Kriuko, Dzinara Alimbekava ir Darja Domračeva finišavo per 1 val. 12 min. 3,4 sek. 31-erių metų D. Domračeva tapo pirmąja biatlonininke, kuriai pavyko keturiskart tapti olimpine čempione. Baltarusė tris aukso medalius asmeninėse rungtyse pelnė prieš ketverius metus Sočio žaidynėse. Sidabro medalius pelnė švedės Linn Persson, Mona Brorsson, Anna Magnusson ir Hanna Oeberg (+10,7 sek.), o bronzos – prancūzės Anais Chevalier, Marie Dorin Habert, Justine Braisaz ir Anais Bescond (+17,6 sek.). Šios dvi komandos taip pat išvengė baudos ratų. Varžybose dalyvavo 18 komandų.