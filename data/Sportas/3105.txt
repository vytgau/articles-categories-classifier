Daugeliui esate sektinas pavyzdys. Ar pati turite žmogų, į kurį lygiuojatės? Kas Jūsų įkvėpimo šaltinis? Konkretaus vieno superherojaus neturiu. Mane įkvepia mintis, jog pati esu savo gyvenimo herojė ir galiu jį paversti tokiu, kokio noriu. Šiuo metu esu profesionali atletė ir mane tai „veža“. Nuolatinis tobulėjimas, judėjimas į priekį, sprendimų ieškojimas ir naujų žinių įgijimas – mano pagrindiniai įkvėpimo šaltiniai. Kas yra Jūsų svajonių šalis? Mano svajonių šalis yra ten, kur mano šeima ir draugai, o tai yra Lietuva. Visur gerai, bet namuose geriausia, kad ir kaip trūktų mums tos saulės rudenį ir žiemą. Nemeluosiu, jog būtent dėl oro pasvajoju, jog geografiškai Lietuva galėtų būti prie Viduržemio jūros, bet šiais laikais nėra didelė problema savaitei pabėgti į pietų šalis. Sakote, kad mėgstate kompiuterinius žaidimus. Kurie iš jų Jūsų mėgstamiausi? Man patinka kartais „užmušti laiką“ žaidimais, bet jie greitai baigiasi. Mano kantrybė išsenka, jei šeštą kartą iš eilės neįveikiu „levelio“. Anksčiau daug dažniau rasdavau laiko šiam užsiėmimui ir netgi buvau „pagavusi kablį“. Žaisdavau „Counter-Strike“, „Need for speed“, „Grand Theft Auto“ ir net „Sims“. Papasakokite savo įsimintiniausią nuotykį. Sunku išskirti vieną nuotykį, nes jų turiu tikrai nemažai. Pavyzdžiui, prieš keletą metų, atostogaudami Slovakijos kalnuose, pasiklydome ir daugiau kaip aštuonias valandas klaidžiojome, bandydami rasti kelią atgal iki automobilio. Sutemo, aplink nebuvo nė gyvos dvasios, žibintuvėlis išsikrovė, nebuvo nieko matyti – vien kalnai, miškai... Laipiojome aukštyn, žemyn ir jau su baimės nuotaika. Išnaudojome beveik visą telefono elementą keliui pasišviesti ir šiaip ne taip su GPS sugebėjome rasti automobilį. Tai buvo „stiprus“ nuotykis. Bet man patinka ekstremalios situacijos. Esate kavos mėgėja. Ar būdama profesionali sportininkė ja mėgaujatės be sąžinės graužaties? Esu didelė kavos gerbėja! Man kavos gėrimas yra mažas malonus ritualas ir bet kokios kavos man tikrai neįsiūlys. Mėgstu vidutiniškai skrudintų arabikos pupelių produkciją, labiau iš Pietų Amerikos ir Afrikos kalnuotų regionų. Rytais, prieš treniruotes, dažniausia renkuosi espreso kavą, o popiet retsykiais leidžiu sau pasimėgauti gero kapučino puodeliu. Manau, kad nedidelis kavos kiekis nekenkia – netgi gali atnešti tam tikros naudos. Aš žinau, kada ir kiek galiu išgerti kavos, o kada geriau jos vengti. Ką Jums reiškia išvaizda ir komfortas? Ar tai tarpusavyje suderinama? Išvaizda svarbi, bet neturiu omenyje makiažo ar gražių dizainerių drabužių. Man visų pirma svarbu tvarka ir estetika. Aišku, kartais norisi ir kaip raganai po namus „pasivaidenti“, bet tai, mano manymu, yra reikalinga. Aš pati išvaizdai neskiriu labai daug laiko – kasdien po truputį. Bet retsykiais tenka ir manęs palaukti, kol pasipuošiu. Turiu pripažinti, jog vienu metu suderinti išvaizdą ir komfortą man yra didelis iššūkis. Patogumas – pirmoje vietoje, tačiau komfortiškas daiktas ne visada yra išvaizdus ar atitinkantis mano kriterijus. Todėl rinkdamasi aprangą kreipiu dėmesį, ar galiu dėvėti patogius drabužius, kurie atrodo tobulai. Džiaugiuosi, būdama vieno geriausių sporto ir laisvalaikio gamintojų ambasadorė – treniruotėse atrodau ir jaučiuosi visada puikiai, kartais net pati sau pavydžiu. Kiek dėmesio skiriate sportinei aprangai? Treniruotėms visada renkuosi ne tik patogius, bet ir gražius bėgimo batelius, o aprangoje pagrindiniai akcentai – suderinta liemenėlė ir šortai. Varžyboms svarbiausi specialūs bateliai. Visais atvejais mane tiesiog varo iš proto, jei bėgimo bateliai yra bent šiek tiek nešvarūs, todėl stengiuosi juos išvalyti. Taip pat mano varžybų bei treniruočių apranga visuomet turi būti tvarkingai išlyginta. Dažniausia tai darau prieš pat išeidama į bėgimo trasą. Ar Jums svarbi sportinė liemenėlė? Kaip ją išsirenkate? Be sportinės liemenėlės neįsivaizduoju treniruotės, varžybų, net ir laisvalaikio. Esu priklausoma nuo jos ir ji turi būti patogi bei išvaizdi. Komfortą man suteikia liemenelės medžiaga – ją renkuosi minkštesnę, švelnesnę ir laidžią prakaitui. Taip pat jos petnešėlės neturėtų būti „aštrios“ ir įsirėžti į odą, nes mėgstu siauras. Na, o spalvos pasirinkimas priklauso nuo sezono ir nuotaikos. Apie liemenėlę E. Balčiūnaitė, kaip „Nike“ ambasadorė, užsiminė ne atsitiktinai – yra paskaičiuota, kad net 80 proc. sportuojančių moterų dėvi netinkamą liemenėlę. O ji sporto metu itin svarbi, nes gali apsaugoti nuo krūtinės deformacijos, raiščių patempimo ar nugaros skausmų. Kaip tik dabar (iki spalio 8 d.) moterys kviečiamos apsilankyti „Nike“ parduotuvėse ir, padedant konsultantams, išsirinkti tinkamą liemenėlę bei pasinaudoti specialiu pasiūlymu. Interviu E. Balčiūnaitė baigia palinkėjimu sportuojančioms moterims: „Labai didžiuojuosi jumis, nes esate tikros čempionės ne kažkam kitam, bet ,visų pirma, pačios sau. Todėl nesustokite ir judėkite į priekį – tai yra jūsų vidinis „varikliukas!“.  