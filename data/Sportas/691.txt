Profesionalią karjerą jis pradėjo savo šalyje, būdamas 19-mečiu. 2004-aisiais L. da Silva suraitė parašą po sutartimi su Pirasikabos „XV de Novembro“ klubu. Kelionę po Europą brazilas pradėjo nuo Lenkijos. 2006-aisiais buvo priimtas į Ščecino „Pogon“ klubą, kuriame per metus – iki 2007 m. vasaros sužaidė 9-erias rungtynes, pelnė 1 įvartį. Vėliau futbolininkas persikraustė į Vengriją, Kapošvaro „Rakoczi“ ekipą. Čia sekėsi dar geriau: sužaidė 22 mačus, pasiekė 4 įvarčius. 2008-aisiais sportinės karjeros kelias brazilą nuvedė į Tolimuosius Rytus – Vladivostoko „Luč-Energijos“ komandą. Per kiek daugiau nei pusmetį L. da Silva 19 sykių vilkėjo šio Rusijos klubo marškinėlius, pelnė 1 įvartį. 2009 m. vasarį pasirašė sutartį su Nalčiko „Spartak“. Šiame Rusijos regione rungtyniavo iki kone 2011-ųjų pabaigos. Per šį laikotarpį futbolininkas 77 kartus atstovavo Kabardos-Balkarijos autonominės respublikos sostinės ekipai, 16 sykių nuginklavo varžovų vartininkus. Nuo 2011 m. lapkričio tapo Kijevo „Arsenalo“ komandos nariu. Ukrainos sostinėje kiek daugiau nei metus žaidęs brazilas per 23 susitikimus nepelnė nė vieno įvarčio, todėl buvo paskolintas Krasnodaro „Kuban“ komandai, kuriai atstovavo vos 8 kartus. 2013-ųjų liepą L. da Silva atvyko į Žemutinio Naugardo „Volgą“, kurioje rungtyniavo iki 2016 m. kovo pabaigos. Šiame Rusijos klube brazilas žaidė 66 sykius, įmušė 5 įvarčius. Kone metus be komandos buvęs futbolininkas naują kontraktą pasirašė 2017-ųjų sausį – su Kamianskės (buv. Dnieprodzeržinsko) „Stalj“ (buv. „Metalurg“). Pusmetį Ukrainoje žaidęs gynėjas vėl tapo laisvu žaidėju. Iki atvykimo į Klaipėdą.