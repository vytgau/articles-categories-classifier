Eilinį kartą nesustabdomą puolimą pademonstravę „miestiečiai“ šeštadienio vakarą namuose 4:1 pervažiavo Londono „Tottenham“ komandą. Pepo Guardiolos auklėtinius 14-ąją minutę į priekį išvedė Ilkay‘us Gundoganas, o antrojo įvarčio teko laukti iki antrojo kėlinio vidurio. 70-ąją minutę šeimininkų persvarą padvigubino Kevinas De Bruyne, o per paskutines 10 minučių galutinai svečius parklupdė Raheemo Sterlingo dublis. Anglas pasižymėjo 80-ąją ir 90-ąją minutėmis. Paguodos įvartį svečiams per pridėtą laiką pelnė Christianas Eriksenas. Čempionate su 52 taškais pirmaujanti „Manchester City“ ekipa atotrūkį nuo artimiausių persekiotojų „Manchester United“ padidino iki 14 taškų. Kitose rungtynėse Londono „Arsenal“ namuose 1:0 pranoko „Newcastle“ futbolininkus. 23-ąją minutę vienintelį įvartį pelnė Mesutas Ozilas. Minimalią pergalę šventė ir čempionai Londono „Chelsea“, savo žiūrovų akivaizdoje 1:0 palaužę „Southampton“. Pergalingu tapo 45-ąją minutę Marcoso Alonso įmuštas įvartis. Kiti rezultatai: „Leicester City“ 0 - 3 „Crystal Palace“ „Brighton & Hove Albion“ 0 - 0 „Burnley“ „Watford“ 1 - 4 „Huddersfield Town“ „Stoke City“ 0 - 3 „West Ham United“  Turnyrinė lentelė: 