Artėjant šioms Ispanijos sostinėje Madride vyksiančioms rungtynėms 45-erių argentinietis davė interviu ispanų žiniasklaidai, kuriame buvo paklaustas apie savo galimybes kada nors ateityje stoti prie „Barcelonos“ komandos vairo. Anot M. Pochettino, tokia galimybė nėra įmanoma. Trenerio karjerą Europoje jis pradėjo vadovaudamas Barselonos „Espanyol“ klubui (2009-2012 m.), kuris yra principinis „Barcelonos“ klubo varžovas Katalonijos sostinės derbyje. Anot stratego, priėmęs „Barcelonos“ pasiūlymą jis išduotų savo paties vertybes. „Barcelonos“ komanda visą gyvenimą buvo mano varžovė. Ir aš neįsivaizduoju varianto, kad galėčiau treniruoti šią komandą. Priėmęs tokį sprendimą išduočiau pats save, savo įsitikinimus. Mano nuomone, gerbti save ir įsitikinimus yra viena iš pamatinių žmogaus vertybių“, – pažymėjo treneris, pats ilgus metus „Espanyol“ klubui atstovavęs ir savo profesionalaus futbolininko karjeros laikotarpiu (1994-2000, 2004-2006 m.). Pasiteirautas, kokia ateitis laukia „Tottenham Hotspur“ atakų lyderiu tapusio 24-erių H. Kane'o, M. Pochettino anglą palygino su Italijos futbolo legenda Francesco Totti. H. Kane'as yra įsimylėjęs „Tottenham“ klubą ir tikiuosi, kad jis čia turės panašią karjerą kaip F. Totti „AS Roma“ klube. Tai – jau subrendęs futbolininkas su savitu asmeniniu požiūriu į gyvenimą, kuris turi galimybių tapti didžiu žaidėju“, – pažymėjo F. Pochettino. „Apskritai aš esu labai susikoncentravęs į savo darbą Londono klube. Rezultatai įkvepia ir tikiuosi, kad mes toliau pratęsime savo sėkmingą žygį“, – dėstė Anglijos vicečempionų treneris. „Tottenham Hotspur“ M. Pochettino vadovauja nuo 2014-ųjų. Praėjusį sezoną Anglijos čempionate Londono komanda užėmė antrąją vietą, pastarajame „Premier“ lygos sezone komanda žengia trečia. UEFA Čempionų lygoje H grupėje „Tottenham Hotspur“, kaip ir „Real“, laimėjo abejas pirmąsias rungtynes.