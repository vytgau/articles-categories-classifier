„Vaikiną jau nokautavo sparingo kovoje“, – pareiškė J. Vargas, bet nepatikslino, iš kur gavo tokią informaciją. Jis pabrėžė, kad bokso pasaulis yra mažas, todėl jame sunku ką nors nuslėpti. Rugpjūčio 26-ą dieną C. McGrogoras ringe kausis su boksininku Floydu Mayweatheriu pagal bokso taisykles. Airio honoraras už šią kovą siekia 75 mln. JAV dolerių, o amerikiečio – 100 mln. 40-metis Floydas Mayweatheris yra turėjęs 49 kovas profesionalų ringe ir jas visas laimėjo (26 jų – nokautais). 28-erių metų C. McGregoras turėjo 24 kovas MMA ringe. Jis iškovojo 21 pergalę (18 jų – nokautais) ir patyrė 3 pralaimėjimus.