Čempionate pirmaujantis Lewisas Hamiltonas liko penktas. S. Vettelis, naudodamas ultraminkštąsias „Pirelli“ padangas, paskutinėje kvalifikacijos dalyje, pirmuoju bandymu, vieną trasos ratą įveikė per 1 min. 39,669 sek. Vėliau, neišvengęs nedidelio kontakto su apsaugine siena, vokietis pagerino savo rezultatą, 1 min. 39,491 sek., ir iškovojo „pole“ poziciją antroje vietoje likusį M. Verstappeną aplenkęs 0,323 sek. „Red Bull“ pilotas buvo greičiausias antroje kvalifikacijos dalyje. Bet paskutinėje viskas ką pavyko padaryti M. Verstappenui, tai užfiksuoti antrą rezultatą. Vos 0,022 sek. paskutiniuoju bandymu savo rezultatą pagerinęs Danielis Ricciardo tenkinosi trečia startine pozicija. Įveikdamas paskutinį greitą ratą greičiausias pirmame sektoriuje buvo Kimi Raikkonenas. Bet likusiuose dvejuose sektoriuose suomis nusileido varžovams ir užfiksavo ketvirtą rezultatą. Penktoje ir šeštoje vietose liko abu „Mercedes“ ekipos lenktynininkai – L. Hamiltonas ir Valtteri Bottas. Šiuos du sportininkus paskutinėje kvalifikacijos dalyje skyrė daugiau nei pusė sekundės. Įveikęs „McLaren“ atstovą Fernando Alonso, „Renault“ pilotas Nico Hulkenbergas iškovojo septintą startinę poziciją. Paskutines dvi vietas pirmame dešimtuke pasidalino „McLaren“ lenktynininkas Stoffelis Vandoorne‘as ir „Toro Rosso“ atstovas Carlosas Sainzas. INITIAL CLASSIFICATION, END OF Q2#SingaporeGP #F1NightRace #F1 pic.twitter.com/XTdxMix1Va— Formula 1 (@F1) September 16, 2017  Daugiau naujienų rasite F-1.lt.