Jau mačo pradžioje šeimininkai pribloškė įvarčiais svečius iš Londono. 3 min. „Barceloną“ į priekį išvedė Lionelis Messi, o 20 min. rezultatą padvigubino Ousmane'as Dembele. Po pertraukos „Chelsea“ atakavo aštriau, turėjo šansų, tačiau įvarčiu vėl džiaugėsi šeimininkai. 63 min. L. Messi darkart pasižymėjo ir iš esmės jau palaidojo bet kokias svečių viltis. Tai buvo 100-asis argentiniečio įvartis Čempionų lygoje. Tą jam pavyko padaryti per 123 rungtynes. Ankščiau greičiausiai tą buvo padaręs portugalas Cristiano Ronaldo, kuriam prireikė 137 susitikimų. Pirmasis mačas Londone baigėsi lygiosiomis 1:1. Čempionų lygos ketvirtfinalio burtai bus traukiami penktadienį. Rezultatas „Barcelona“ 3 – 0 „Chelsea“ 3 min. [1:0] Lionelis Messi 20 min. [2:0] Ousmane Dembele 63 min. [3:0] Lionelis Messi 