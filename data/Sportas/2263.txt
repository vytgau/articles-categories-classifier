Moterų grupinėse lenktynėse (20 km, 80 ratų, 8 tarpiniai finišai) penktadienį Lietuvos atstovė Olivija Baleišytė užėmė aštuntąją vietą. 19-metė panevėžietė pelnė 5 taškus. O. Baleišytė pirmajame tarpiniame finiše buvo antra (3 tšk.), o antrajame – trečia (2 tšk.). Nugalėjo britė Katie Archibald (47 tšk.). Lenktynėse iš viso dalyvavo 14 dviratininkių. Bendrojoje pasaulio taurės įskaitoje pirmauja 775 taškus surinkusi prancūzė Coralie Demay. O. Baleišytė su 275 taškais tarp 31 klasifikuotos dviratininkės yra 16-a. O. Baleišytė dar dalyvaus daugiakovės varžybose, o vyrų sprinto ir keirino rungtyse jėgas išbandys Svajūnas Jonauskas.