Sniego nuklotame „Wembley“ stadione po pirmojo kėlinio šeimininkų fanai turėjo priežasčių nerimauti – rezultatas buvo lygus 1:1. Nemažai aistrų sukėlė arbitrų sprendimas pasitelkus VAR sistemą neįskaityti jau 6 min. pelnyto šeimininkų saugo Eriko Lamelos įvarčio. Visgi po pertraukos išmušė 33-ejų ispano Fernando Llorente šlovės akimirkos. Per 12 min. aukštaūgis futbolininkas įmušė tris įvarčius ir įtvirtino „Tottenham Hotspur“ pranašumą, o galutinius taškus rungtynėse sudėliojo antrą savo įvartį įmušęs korėjietis Son Heung-Minas ir paskutinę akimirką pasižymėjęs Kyle'as Walkeris-Petersas. Fernando Llorente completes his hat-trick within just 12 minutes of the second half, after a brilliant run from Heung-Min Son.#THFC #COYSpic.twitter.com/eT7YuzFh4o— Last Word On Spurs🎙 (@LastWordOnSpurs) February 28, 2018  Pirmasis komandų tarpusavio mačas buvo pasibaigęs lygiosiomis – 2:2. Rezultatas „Tottenham Hotspur“ 6 – 1 „Rochdale“ 23' Son Heung-Minas [1-0] 28' Son Heung-Minas nerealizavo 11 m baudinio 31' Stephenas Humphrysas [1-1] 47' Fernando Llorente [2-1] 53' Fernando Llorente [3-1] 59' Fernando Llorente [4-1] 65' Son Heung-Minas [5-1] 94' Kyle'as Walkeris-Petersas [6-1] Mačą stebėjo 24 627 žiūrovai.