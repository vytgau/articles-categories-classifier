Aukštus rezultatus svarbiausiose pasaulio varžybose šiemet demonstravusi V. Andrulytė („Laser Radial“) geriausia šalies buriuotoja pripažinta trečią kartą. Tarp nominuotų buriuotojų dar buvo Milda Eidukevičiūtė („Laser Radial“) ir Deimantė Jarmalavičiūtė („Laser 4.7“). S. Pajarskas yra Lietuvoje dominuojančios „Raganosio“ jachtos kapitonas. Rinkimuose jis aplenkė Juozą Bernotą („RS:X“) ir Karolį Janulionį („Laser Standart“). Metų įgula tapo „Keturi vėjai“, metų klubu – „Gero vėjo klubas“, metų treneriu – Linas Eidukevičius, metų teisėju - Kastytis Sabas, metų įvykiu – 50-oji „Kuršių marių regata“, metų jaunuoju buriuotoju –Domantas Juškevičius, o metų debiuto kategorijoje nugalėjo Lietuvos buriavimo lyga. Nugalėtojus balsavimo būdu rinko komisija, sudaryta iš trijų Lietuvos buriuotojų sąjungos Tarybos narių, trijų buriuotojų klubų atstovų bei trijų žurnalistų. 