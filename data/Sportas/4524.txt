Lydere išliko ispanė Maria Vicente (4959 tšk.). Šeštadienį vykusiose penktoje rungtyje – šuoliuose į tolį – asmeninį rekordą pagerinusi U. Bačianskaitė (5 m 83 cm) užėmė trečiąją vietą, o B. Juškevičiūtė (5 m 26 cm) buvo 13-a. Ieties metimo rungtyje B. Juškevičiūtė (44 m 47 cm) buvo trečia, o daugiau nei 3 m savo asmeninį rekordą pagerinusi U. Bačianskaitė (42 m 45 cm) – penkta. Šeštadienį vakare merginų laukia paskutinė rungtis – 800 m bėgimas. Po šešių rungčių iš Panevėžio kilusi U. Bačianskaitė ketvirtoje pozicijoje esančią latvę Elizą Mariją Kraulę lenkia 115 taškų. Merginų 5000 m sportinio ėjimo varžybose lietuvė Austėja Kavaliauskaitė užėmė 22-ąją vietą. Lietuvės laikas – 26 min. 10,66 sek. Nugalėtoja tapo Glenda Morejon (22.32,30). Iš 26 startavusių sportininkių finišo liniją kirto 25-ios. Šeštadienio vakarą varžybose startuos dar du lietuviai. Merginų 400 m barjerinio bėgimo finale kovos Gabija Galvydytė, o vaikinų 800 m bėgime dėl medalio kausis Eduardas Rimas Survilas. Šis pasaulio jaunių čempionatas yra paskutinis, nes daugiau tokio amžiaus planetos pirmenybės nebebus organizuojamos.