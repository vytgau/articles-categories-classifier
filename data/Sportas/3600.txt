UEFA Čempionų lygos finalininkai išvykoje 4:2 palaužė „Genoa“ ekipą, nors dar pirmo kėlinio pradžioje turėjo net dviejų įvarčių deficitą. Pirmasis įvartis į „Juventus“ vartus krito nuo savo žaidėjo – nelaimėliu jau 1-ąją minutę tapo Miralemas Pjaničius. Vos už šešių minučių teisėjas į čempionų vartus paskyrė 11 metrų baudinį, kurį sėkmingai realizavo Andrejus Galabinovas. Visgi Turino komandos futbolininkai netruko atsigauti po šalto dušo: 14-ą minutę Paulo Dybala sušvelnino atsilikimą, o prieš pat pertrauką (45+4 min.), įmušęs 11 metrų baudinį, atstatė pusiausvyrą. Antrame kėlinyje prabėgus 17-ai minučių šeimininkams trečią kartą iš eilės teko traukti kamuolį iš savų vartų – juos nuginklavo Juanas Cuadrado. O antrąją teisėjo pridėto laiko minutę galutinai visus taškus ant i sudėjo „hat-trick'ą“ atlikęs jaunasis P. Dybala. Rezultatai: „Benevento“ 0 – 1 „Bologna“ „Genoa“ 2 – 4 „Juventus“ „Roma“ 1 – 3 „Inter“ Turnyro lentelė: 