Antras Baku lenktynėse finišo liniją kirto suomis Valtteri Bottas, trečias – 18-metis kanadietis Lance'as Strollas. Pastarasis tapo jauniausiu naujoku „Formulės1“ istorijoje (18 metų ir 239 dienos), užlipusiu ant prizininkų pakylos. S. Vettelis tenkinosi ketvirta vieta, o L. Hamiltonas liko penktas. Bendroje įskaitoje toliau pirmauja vokietis su 153 taškais, o britas atsilieka nuo lyderio 14 taškų. PROVISIONAL CLASSIFICATION What. A. Race.#AzerbaijanGP 🇦🇿 #F1Baku pic.twitter.com/mARZ8ype9g — Formula 1 (@F1) June 25, 2017  Azerbaidžano sostinėje Baku tik startavus lenktynėms įvyko susidūrimas rikiuotės priekyje. „Mercedes“ lenktynininkas Valtteri Bottas posūkyje stumtelėjo Kimio Raikkoneno vairuojamą „Ferrari“. Pastarasis trenkėsi į apsaugas. Daugiau pažeidimų patyręs V. Bottas nukrito į rikiuotės galą. Dėl automobilių susidūrimų po visą trasą išsibarstė daugybė detalių ir šiukšlių. Tokios situacijos pasekmes skaudžiausiai pajuto K. Raikkonenas. Pirmajame penkete važiavusio „Ferrari“ lenktynininko galinė padanga buvo pradurta ir nuvažiavęs tik 17 ratų dėl vėliau atsiradusių pažeidimų suomis buvo priverstas baigti lenktynes. RED FLAG: Race has been halted temporarily after 22 laps Close-ups of the damage to OCO and RAI 🔎⬇️#AzerbaijanGP 🇦🇿 #F1Baku pic.twitter.com/sR9Y0k2JkK — Formula 1 (@F1) June 25, 2017 Anksčiau laiko lenktynės baigėsi abiems „Force India“ komandos lenktynininkams – Estebanui Oconui ir Sergio Perezui. Kurioziška, tačiau abu nepasidalino trasa viename iš posūkių ir dėl pažeidimų toliau važiuoti negalėjo. LAP 21/51: And further down the road, after the restart, both Force Indias collide We're back behind the Safety Car again#AzerbaijanGP 🇦🇿 pic.twitter.com/grtSMo60nF — Formula 1 (@F1) June 25, 2017 Dar vienas incidentas įvyko tarp čempionato lyderių. Trasoje važiuojant paskui saugos automobilį L. Hamiltonas netikėtai pristabdė savo automobilį ir S. Vettelis trenkėsi į jį pažerdamas dar daugiau nuolaužų ant trasos. Nesusivaldęs vokietis apvažiavo britą iš kairės, iškėlė rankas ir pasukęs vairą į dešinę stuktelėjo ratais į L. Hamiltono bolidą. Pykčio protrūkis S. Vetteliui, kaip pasirodė vėliau kainavo brangiai.  Lenktynės dėl didelio pavojaus nuvažiavus 23 ratus buvo nutrauktos, lenktynininkai grįžo į techninio aptarnavimo juostą, o trasa buvo valoma nuo įvairiausių šiukšlių. Apie 20 minučių trukusi pertrauka išėjo į naudą – sutvarkyti į lenktynes grįžo K. Raikkoneno ir S. Perezo bolidai, tiesa, lenktynių abu taip ir nebaigė. L. Hamiltonas dėl nepritvirtinto galvos apsaugos elemento buvo priverstas neplanuotai sukti į techninio aptarnavimo juostą ir grįžo į lenktynes tik aštuntas. Teisėjai už S. Vettelio mėginimą savaip pamokyti L. Hamiltoną skyrė 10 sek. bausmę. Ją atlikęs vokietis vis dėlto sugebėjo grįžti į trasą prieš britą. Lenktynių pabaigoje kiek neįprastai pirmose trijose vietose išsirikiavo Danielis Ricciardo („Red Bull Racing“), iš rikiuotės galo sugebėjęs pakilti V. Bottas ir Lance'as Strollas („Williams“), kurį „Mercedes“ lenktynininkas aplenkė finišo tiesiojoje. UPDATED DRIVER STANDINGS The dust has just about settled on a crazy #AzerbaijanGP Here's how things now stand 👀⬇️ pic.twitter.com/D9wiUSQ86w — Formula 1 (@F1) June 25, 2017 Lenktynių dėl gedimų taip pat nebaigė Daniilas Kvyatas („Toro Roso“), Maxas Verstappenas („Red Bull Racing“), Jolyonas Palmeris („Renault“), Felipe Massa („Williams“), Nico Hulkenbergas („Renault“). 