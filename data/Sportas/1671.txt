„Yra daug priežasčių, kodėl nenorėjau dalintis savo istorija, tačiau dabar aš tvirtai žinau, kad tai buvo ne mano kaltė“, – teigė S. Biles. L. Nassaras JAV olimpinės rinktinės gydytojo pareigas ėjo keturis olimpinius ciklus arba 16 metų. Judėjimas, ženklinamas grotažyme #MeToo, paskatino atsiverti ir paviešinti dabar jau teisiamo vyro nusikalstamą veiklą ne tik jaunas talentingas sportininkes, bet ir elitinių varžybų aukso medalininkes. Per 140 atlečių atskleidė, kad buvo seksualiai išnaudojamos L. Nassaro, tarp jų ir tokios gimnastikos žvaigždės kaip Aly Raisman, Gabby Douglas ir McKayla Maroney, laimėjusios auksą 2012 metų olimpiadoje. Daugelis jų tvirtino, kad jos buvo priverstos tylėti dėl JAV gimnastikos federacijos ir netgi JAV sporto institucijų spaudimo. S. Biles prie JAV olimpinės rinktinės prisidėjo 2016 metais ir tapo žaidynių nugalėtoja. Jis neslėpė pasibjaurėjimo gydytoju, pasakodama apie jo elgesį. „Toks elgesys yra visiškai netoleruojamas, pasibjaurėtinas, jaučiausi išnaudojama tokio žmogaus, kuriuo man sakė pasitikėti, – kalbėjo ji. – Ilgai savęs klausiau, ar buvau pernelyg naivi? Ar tai buvo mano kaltė? Dabar žinau atsakymą. Ne. Tai nebuvo mano kaltė. Nenešiosiu kaltės savyje, kuri iš tikrųjų priklauso Larry Nassarui, federacijai ir kitiems“. Feelings... 💭 #MeToo pic.twitter.com/ICiu0FCa0n— Simone Biles (@Simone_Biles) January 15, 2018  Mičigano valstijos teisme antradienį prasidės procesas, kuriame liudyti pakviesti net 88 žmonės. Nuo 1997 iki 2016 metų Mičigano valstijos universiteto profesorius dirbo olimpinėje gimnastikos rinktinėje ir kaltinamas nusikalstama seksualine veikla, į kurią buvo įtrauktos 13-s metų nesulaukusios mergaitės. L. Nassaras savo nusikaltimus lygino su „degtuku, kuris sukėlė gaisrą miške“. Pirmadienį A. Raisman gyrė S. Biles drąsą ir džiaugėsi, kad ji stojo šalia: „Žinau, kad visos drauge mes esame pajėgios tai pereiti“. S. Biles savo žingsnį motyvavo ir tuo, kad būsimi talentai turi būti apsaugoti nuo panašių situacijų. „Turime sužinoti, kodėl tokie dalykai vyko taip ilgai ir palietė daugelio likimus. Mums reikia užtikrinti, kad tai niekada daug nepasikartos“, – sakė ji. Over 130 women and girls have accused Larry Nassar of sexual abuse. pic.twitter.com/q734T4wULA— AJ+ (@ajplus) January 15, 2018