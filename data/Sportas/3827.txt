„Velomaratono“ registracijos punktą lengvai rasite pirmame Ozo prekybos centro aukšte šalia „Sportland“ parduotuvės. Pasiekti punktą lengviausiai galima pro pagrindinį įėjimą arba iš pirmo aukšto automobilių stovėjimo aikštelės (paveiksliuke parodyta rodyklėmis). Prekybos centre Jūsų lauks nuorodos, atvedančios į registracijos punktą. Starto paketus taip pat bus galima atsiimti Seimo aikštėje Vilniuje „Velomaratono“ dieną sekmadienį (rugpjūčio 20-ą dieną) nuo 7 val. ryto. Registruotis į „Velomaratoną“ dar galima internetu velomaratonas.lt/registracija/ ir atvykus į registracijos punktą Ozo prekybos centre (ketvirtadienį-šeštadienį) arba Seimo aikštėje (sekmadienį). Rugpjūčio 20-ą d. „Velomaratonas“ vyks jau aštuntą kartą. Šįmet didžiausia Lietuvoje riedėjimo šventė dar labiau išsiplėtė. Drauge su „Toyota Sport“ ir „Toyota Semi-Sport“ vyks ERGO mėgėjų ir „Sportland“ vaikų važiavimai. Prie starto linijos pirmąsyk stos riedutininkai, riedlentininkai ir paspirtukų entuziastai.