Paskutinę varžybų dieną vyko net du sprinto etapai, kuriame vienintelė šiose varžybose startavusi Lietuvos atstovė Teklė Emilija Gvildytė paskutiniame starte iškovojo antrą vietą. Šiame etape sportininkai taip pat kovojo ir dėl reitingo taškų (WRE). Lietuvė distanciją įveikė per 15 min. 48 sek. ir nugalėtojai iš Norvegijos Lone Brochmann nusileido 4 sek. Trečią vietą paskutiniame etape buvo laimėjusi austrė Laura Ramstain. Tarp vyrų sprintą laimėjo orientacininkas iš Naujosios Zelandijos Timas Robertsonas. T. E. Gvildytė daugiadienėse varžybose dalyvavo sulaukusi vardinio kvietimo iš Tolimųjų Rytų kartu su nemažai pasaulio elito.