66 tūkst. žiūrovų akivaizdoje triumfavo čempionato šeimininkai Didžiosios Britanijos bėgikai. Ne tokį atsisveikinimą su didžiuoju sportu įsivaizdavo U. Boltas. Paskutinį kartą aukščiausio lygio varžybose dalyvavęs pasaulio rekordininkas nuleista galva ir šlubčiodamas paliko Londono stadioną. Usaino Bolto komandos draugas Yohanas Blake'as įsitikinęs, kad dėl traumos kalti čempionato organizatoriai. „Finalas vėlavo 10 minučių, be to, laukimo kambaryje mums iš viso teko laukti keturiasdešimt minučių. Turėjome daug apšilinėti ir laukti. Buvo net dvi apdovanojimų ceremonijos prieš mums įžengiant į stadioną. Jie mus per ilgai užlaikė“, – skundėsi U. Bolto komandos draugas Yohanas Blake'as. „Skaudu buvo žiūrėti tokiu būdu pirmenybes baigiančią tikrą legendą, tikrą čempioną“, – pridūrė Y. Blake'as. Usain Bolt: Delays blamed for injury at World Championships - Yohan Blake https://t.co/y32fTw4tfO— BBC World News (@bbcworldfeed) August 13, 2017  Pasaulio čempionate Londone U. Boltas iškovojo tik bronzos medalį 100 m bėgimo rungtyje.  U. Bolto medaliai svarbiausiuose startuose: 2007 m. pasaulio čempionatas – sidabras (200 m), sidabras (4x100 m estafetė). 2008 m. olimpinės žaidynės – auksas (100 m), auksas (200 m). 2009 m. pasaulio čempionatas – auksas (100 m), auksas (200 m), auksas (4x100 m estafetė). 2011 m. pasaulio čempionatas – auksas (200 m), auksas (4x100 m estafetė). 2012 m. olimpinės žaidynės – auksas (100 m), auksas (200 m), auksas (4x100 m estafetė). 2013 m. pasaulio čempionatas – auksas (100 m), auksas (200 m), auksas (4x100 m estafetė). 2015 m. pasaulio čempionatas – auksas (100 m), auksas (200 m), auksas (4x100 m estafetė). 2016 m. olimpinės žaidynės – auksas (100 m), auksas (200 m), auksas (4x100 m estafetė). 2017 m. pasaulio čempionatas – bronza (100 m).