Tiesa, „Dinamo“ ekipai negalėjo padėti geriausias praėjusių metų Lietuvos futbolininkas Fiodoras Černychas. Klubas „Twitter“ žinute informavo prieš rungtynes, kad lietuvis serga. Dėl vietos kito sezono aukščiausioje lygoje kovojanti „Dinamo“ ekipa pasiekė gyvybiškai svarbią pergalę ir su 30 taškų pakilo į 10-ą vietą. Komandą nuo iškritimo zonos ir 13-os pozicijos šiuo metu skiria 3 taškai. Du įvarčius pelnė Aleksandras Tašajevas (11' ir 49'), o rezultatą sušvelnino Fiodoras Chalovas. CSKA ekipa su 44 taškais – trečia. Lygoje pirmauja Maskvos „Lokomotiv“ ekipa – 52 taškai, antroje vietoje – dar vienas sostinės klubas „Spartak“ (50 t.). Žiemą į Rusiją persikėlęs F. Černychas „Premier“ lygoje žaidė trejose rungtynėse bei pelnė 1 įvartį. Rezultatas CSKA 1 – 2 „Dinamo“ 11 min. [0:1] Aleksandras Tašajevas 49 min. [0:2] Aleksandras Tašajevas 60 min. [1:2] Fiodoras Chalovas