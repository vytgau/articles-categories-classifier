Pirmose Ispanijos „Copa del Rey“ taurės aštuntfinalio rungtynėse „Barcelona“ pralaimėjo Katalonijos derbį – varžovų aikštėje 0:1 nusileido kitai miesto ekipai „Espanyol“. Vienintelį įvartį 88 min. pelnė Oscaras Melendo. „Barcelonos“ superžvaigždė Lionelis Messi 62 min. nerealizavo 11 m baudinio. „Barcai“ tai buvo pirmas pralaimėjimas per visus turnyrus nuo praėjusio metų rugpjūčio mėnesio.  Pirmose ketvirtfinalio rungtynėse suklupo ir Madrido „Atletico“ futbolininkai, namie 1:2 pralaimėję „Sevilla“ komandai. Šeimininkai pirmavo po Diego Costos įvarčio 73 min., tačiau 81 min. kamuolį į savo vartus nukreipė „Atletico“ Miguelis Angelis Moya (1:1), o 88 min. pergalingą įvartį svečiams pelnė Joaquinas Correa. Dar vienos ketvirtfinalio rungtynės vyko Valensijoje, kur vietos „Valencia“ futbolininkai 2:1 įveikė „Alaves“. Atsakomieji mačai vyks sausio 23-24 d. Tuo metu Prancūzijos čempionate išskirtinę pergalę iškovojo „Paris Saint Germain“ futbolininkai, namuose 8:0 (4:0) sutriuškinę „Dijon“. 4 įvarčius šeimininkams pelnė Neymaras, pasižymėjęs 42, 57, 73 ir 83 min. Du kartus pasižymėjo Angelis Di MAria po kartą – Edinsonas Cavani ir Kylianas Mbappe. Urugvajietis E. Cavani rezultatyviausių Paryžiaus klubo žaidėjų sąraše pasivijo švedą Zlataną Ibrahimovičių. Abu PSG gretose yra pasižymėję po 156 kartus. 8⃣ for Paris 4⃣ for Neymar No1⃣5⃣6⃣ for Cavani, equalling club record of @Ibra_official pic.twitter.com/vWRp6Iuhff— UEFA Champions League (@ChampionsLeague) January 17, 2018  Po 21 turo PSG turi 56 taškus ir užtikrintai pirmauja Prancūzijos čempionato turnyro lentelėje.