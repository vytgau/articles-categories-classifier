Lietuvos jaunučių komanda, kurią sudaro Emilija ir Kornelija Riliškytės, pirmajame susitikime 3-0 nugalėjo Maltos ekipą, o antrajame - 3-1 pranoko Velso stalo tenisininkes. Mūsiškės grupėje dar žais su Slovakijos ir Kipro rinktinėmis. Pergalingai čempionatą pradėjo ir Lietuvos jaunučiai vaikinai (Eligijus Klarenbekas (Klarenbeek) ir Vilius Samakaljevas). Mūsiškiai F grupėje penktadienį 3-2 nugalėjo San Mariną ir 3-0 - Liuksemburgą. Grupės etapą lietuviai baigs akistata su Norvegijos ekipa. Jaunimo merginų turnyro G grupėje Lietuvos rinktinė (Augustė Melaikaitė, Kornelija Ščiglaitė, Aistė Dervinytė) pirmajame mače 0-3 nusileido ukrainietėms, bet antrajame 3-0 įveikė Kipro atstoves. Šeštadienį mūsiškės žais su Portugalijos komanda. Lietuvos jaunių vaikinų rinktinė pasirodymą Europos čempionate pradės šeštadienį. Ji E grupėje žais su Švedijos ir Ukrainos stalo tenisininkais.