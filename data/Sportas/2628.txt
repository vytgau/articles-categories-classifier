Svečiai iš Liverpulio dėka Mohamedo Salaho ir Joelio Matipo įvarčių 21-ą ir 24-ą minutėmis jau po pirmo kėlinio turėjo solidžią persvarą. Ir nors po pertraukos Manuelis Lanzini sugebėjo sušvelninti rezultatą, „Liverpool“ pergalę garantavo dar tu tikslūs smūgiai: 56-ą minutę pasižymėjo Alexas Oxlade'as-Chamberlainas, o 75-ąją dublį atliko M. Salahas. Tris taškus į savo kraitį įsidėjusi J. Kloppo kariauna išsaugojo šeštą vietą turnyro lentelėje ir toliau bando minti ant kulnų Europos turnyrų zonoje žygiuojančioms komandoms. Tuo metu Prancūzijos „Ligue-1“ pirmenybėse ir toliau niekas nesustabdo „Paris Saint Germain“ įvarčių mašinos. Vienvaldžiai čempionato lyderiai išvykoje net 5:0 nepasigailėjo „Angers“ futbolininkų. Po du įvarčius nugalėtojams pelnė Kylianas Mbappe ir Edinsonas Cavani, vieną tikslų smūgį pridėjo Julianas Draxleris. Vienas PSG lyderių E. Cavani iš Urugvajaus pateko į elitinių puolėjų klubą – jis vos trečiasis žaidėjas, dvejose Europos TOP-5 lygose įmušęs bent 100 įvarčių. Welcome to the 💯 club, Edinson Cavani! pic.twitter.com/hQoRO9Qy9O— B/R Football (@brfootball) November 4, 2017  Rezultatai: Anglijos „Premier“ lyga „Stoke City“ 2 – 2 „Leicester City“ „Huddersfield Town“ 1 – 0 „West Bromwich Albion“ „Newcastle United“ 0 – 1 „AFC Bournemouth“ „Southampton“ 0 – 1 „Burnley“ „Swansea City“ 0 – 1 „Brighton & Hove Albion“ „West Ham United“ 1 – 4 „Liverpool“ Turnyro lentelė: Prancūzijos „Ligue-1“ pirmenybės „Angers“ 0 – 5 „Paris Saint Germain“ „Monaco“ 6 – 0 „Guingamp“ „Montpellier“ 1 – 1 „Amiens“ „Nantes“ 2 – 1 „Toulouse“ „Troyes“ 3 – 0 „Strasbourg“ 