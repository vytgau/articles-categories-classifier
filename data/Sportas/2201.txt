Šiam atrankos etapui Lietuvos rinktinė sau kelia tik vieną užduotį – užimti pirmąją vietą ir taip priartėti prie Danijoje bei Vokietijoje vyksiančio pasaulio rankinio čempionato. Tik grupės nugalėtojas tęs kovą dėl patekimo į planetos pirmenybes. Pirmąją varžybų dieną lietuvių lauks kova su Izraeliu, tuomet susitiksime su Gruzija, o paskutinėje akistatoje suremsime ginklus su kaimynais iš Latvijos. Lietuvos rinktinė šioje atrankoje turės tvirtą sirgalių užnugarį, kadangi Lietuvai pavyko išsikovoti šio atrankos turnyro šeimininkės teises. Rungtynėms pasirinkta jau pasiteisinusi Klaipėdos „Švyturio“ arena, kurioje Lietuvos rankinio rinktinė priėmė pasaulio čempionus prancūzus. Tuomet tūkstantinė sirgalių minia išvydo fantastišką reginį, o lietuvaičiai tituluočiausiai pasaulio rinktinei nusileido vos vieno įvarčio skirtumu. Nuo praėjusios atrankos į Europos čempionatą, didelių pokyčių rinktinės sudėtyje neįvyko. Būtent prieš praėjusią atranką buvo akcentuojama, jog Lietuvos rinktinė išgyvena kartų kaitą ir pagrindinių rezultatų iš mūsų rinktinės tikimąsi iki 2020 – ųjų metų olimpinių žaidynių. Vis dėl to, vyriausiasis komandos treneris Artūras Juškėnas ir prieš šią atranką išmėgins keletą oficialių varžybų su rinktinės apranga dar nežaidusių rankininkų. Į stovyklą Klaipėdoje pakviesta 23 rankininkai, iš kurių vėliau bus atrinkta pagrindinė komandos sudėtis, atstovausianti Lietuvai pasaulio čempionato atrankoje. Stovykla prasidės sausio 3 dieną ir tęsis iki pat pirmųjų varžybų su Izraelio rinktine.  Kviečiamų žaidėjų sąrašas: Lukas Gurskis (Vartininkas) – „Granitas – Karys“; Vilius Rašimas (Vartininkas) – „Limoges“ (Prancūzija); Giedrius Morkūnas (Vartininkas) – „Cocks“ (Suomija); Skirmantas Plėta (Kairys kraštas) – „Caen“ (Prancūzija); Mindaugas Urbonas (Kairys kraštas) – „Granitas – Karys“; Jonas Truchanovičius (Kairys p. Kraštas) – „Montpellier“ (Prancūzija); Lukas Simėnas (Kairys p. Kraštas) – „Dragūnas“; Gabrielius Virbauskas ( Dešinys p. Kraštas) – „Dragūnas“; Mindaugas Dumčius (Dešinys p. Kraštas) – „EHV“ (Vokietija); Gerdas Babarskas (Dešinys p. Kraštas) – „Bietigheim“ (Vokietija); Valdas Drabavičius (Dešinys kraštas) – „Šviesa“; Ignas Grigas (Dešinys kraštas) – „KTU“; Tadas Stankevičius (Linija) – „Dicken“ (Suomija); Gintaras Cibulskis (Linija) – „Dragūnas“; Aidenas Malašinskas (Centras) – „Motor“ (Ukraina); Benas Petreikis (Centras) – „EHV“ (Vokietija); Laurynas Palevičius (Dešinys kraštas) – „Dragūnas“; Lukas Juškėnas (Kairys kraštas/centras) – „Dragūnas“; Benas Butkus (Linija) – „Dragūnas“; Benas Vaicekauskas (Vartininkas) – „Dragūnas“; Rolandas Bernatonis (Kairys p. Kraštas) – „Granollers (Ispanija); Karolis Stropus (Kairys p. Kraštas) – „Akureyri (Islandija); Mindaugas Tarcijonas (Linija) – „Gwardia“ (Lenkija).