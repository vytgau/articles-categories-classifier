Lietuviai distanciją įveikė per 6 min. 13,59 sek., o kartu su jais į finalą pateko Prancūzijos (6.13,82) ir Olandijos (6.17) komandos. Pirmajame pusfinalyje geriausiai pasirodė ir į lemiamą kovą prasimušė britai (6.15,68), belgai (6.19,34) ir kroatai (6.20,89). Kitos Lietuvos įgulos šeštadienį jau išsiaiškino savo galutines vietas pasaulio čempionate. B finale startavo ir taip pat tvirtai jį laimėjo vaikinų keturvietė be vairininko, kurią irklavo Mantas Juškevičius, Povilas Stankūnas, Giedrius Bieliauskas ir Saulius Ilonis. Lietuviai 2 km nuirklavo per 6 min. 4,68 sek. ir antrojoje vietoje likusius vokiečius aplenkė daugiau nei 2 sek. Merginų porinių dviviečių C finale Viktorija Vareikaitė distanciją įveikė per 7 min. 17,67 sek., finiašvo pirmos ir galutinėje įskaitoje užėmė 13-ąją vietą. Taip pat C finale dalyvavusi vienvietę irkluojanti Agnė Ginevičiūtė finišą pasiekė ketvirta (7.58,22), tad bendrojoje įskaitoje užėmė 16-ąją poziciją. Tuo mtu Artūras Muravjovas šiandien startavo D finale, 2 km nuirklavo per 7 min. 13,08 sek. ir užėmė 3-ąją vietą (21 vieta bendrojoje įskaitoje).