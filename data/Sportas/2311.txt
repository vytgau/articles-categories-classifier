Buvusi sportininkė dvejus metus nedirbo, apsimetė serganti bei pasinaudojo sufalsifikuota gydytojo pažyma ir medicininiais įrašais, kad gautų lengvatų iš darbdavio - vėžio aukas remiančios labdaros organizacijos „Redkite“. Tiesa buvo atskleista, kai darbdaviams kilo įtarimas ir jie pasamdė tyrėjus patikrinti sportininkės teiginius. Sidnėjaus teismas antradienį 32-ejų metų K. Hubble pripažino kalta, nubaudė ją 2600 Australijos dolerių bauda ir skyrė 12 mėnesių gero elgesio bandomąjį laikotarpį. „Redkite“ vertinimu, K. Hubble apgavystė kompanijai kainavo daugiau nei 47 tūkst. dolerių. K. Hubble atstovavo Australijos žolės riedulio rinktinei kaip atsarginė vartininkė 2010-2011 metais.