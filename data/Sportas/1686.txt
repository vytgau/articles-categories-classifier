„Dabar sulūžo sankaba ir vietiniai meistrai sako, kad užtruksime ilgam, – perdavė komandos narė Marija Dubickienė. – Kitos komandos jau išvyko iš Tupisos į Argentiną, o mes įstrigome.“ Motociklininkas B. Bardauskas į Argentinoje esančią Saltą važiuoja atskirai nuo komandos ramiu režimu, nes Dakaro ralio organizatoriai atšaukė devintąjį lenktynių etapą. „Nežinau, kas laukia toliau. Galbūt mėginsime išsinuomoti tralą (techninės pagalbos automobilį)“, – sakė M. Dubickienė. Aukštikalnės stipriau nei prognozuota paveikė ir komandos „Perkūnas Team“ vadovo argentiniečio Carloso Brebbios savijautą. Tai apsunkina Bolivijoje įstrigusiai lietuvių komandai galimybę išsikrapštyti iš šios šalies. „Bet mes susitvarkysime. Jei Balys sugebėjo tokiomis sudėtingomis sąlygomis įveikti jau daugiau kaip pusę Dakaro ralio, tai ir mes kaip nors pasieksime Saltą“, – pabrėžė M. Dubickienė. Visą „Perkūnas Team“ ekipą sudaro penki asmenys. Be jau minėtųjų ją sudaro ir lenktynininkas Aurelijus Petraitis bei sostinės verslininkas Kęstutis Banikonis.