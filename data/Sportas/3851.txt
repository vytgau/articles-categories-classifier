Mūsų šalies sportininkai surinko 1387 taškus. Lietuviai plaukimo rungtyje buvo 12-i, fechtavimo –penkti, jojimo – 13-i, o bėgimo ir šaudymo – ketvirti. Pasaulio čempionais tapo Rusijos penkiakovininkai Ksenija Fralcova ir Nikolajus Matvejevas (1466 tšk.), sidabro medalius iškovojo Vengrijos duetas (1424 tšk.), o bronzos – Prancūzijos penkiakovininkai (1422 tšk.). Europos jaunių (iki 19 metų) šiuolaikinės penkiakovės čempionate Portugalijoje, kuris tuo pačiu buvo ir atrankos varžybos į 2018 metų jaunimo olimpines žaidynes Argentinoje, Lietuvos atstovams užimti aukštų vietų ir prasimušti į žaidynes nepavyko. Merginų varžybose Elžbieta Adomaitytė (935 tšk.) užėmė 19-ąją vietą, o Monika Rėkutė (859 tšk.) –29-ąją. Vaikinų varžybose Aivaras Kazlas (1064 tšk.) liko 20-as, o Tomašas Maksimovičius (1040 tšk.) – 25-as.