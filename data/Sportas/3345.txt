Moterų lenktynėse startuos Justina Jovaišytė, Rasa Leleivytė ir Daiva Tušlaitė (treneris – Valerijus Konovalovas), o vyrų – Ignatas Konovalovas (treneris – Artūras Kasputis). Jaunių merginų komandoje (treneriai – Vytautas Indreliūnas ir Vitalija Breivienė) – Justė Juškevičiūtė, Greta Karasiovaitė, Gintarė Kiupelytė ir Regina Stegvilaitė, o jaunių vaikinų (treneriai – Artūras Šiugždinis ir Gintautas Volungevičius) – Mantas Januškevičius, Kęstutis Vaitaitis ir Romas Zubrickas. Į čempionatą vyksta ir masažuotojas Paulius Katinas bei mechanikai Mindaugas Gončaras ir Saulius Ališauskas. „Daugiausiai tikimės iš daug patirties turinčių Ignato Konovalovo, Rasos Leleivytės ir Daivos Tušlaitės, – sakė Lietuvos dviračių sporto federacijos (LDSF) generalinė sekretorė-direktorė Rasa Ališauskienė. – Lauksime gerų rezultatų ir iš mūsų jaunųjų dviratininkų. Jaunių rezultatai pasaulio čempionate bus įtraukti į specialų reitingą, pagal kurį šalims bus dalijami kelialapiai į kitų metų spalį Buenos Airėse (Argentina) vyksiančias trečiąsias jaunimo vasaros olimpines žaidynes." Pernai planetos pirmenybėse Dohoje (Kataras) dalyvavo šeši Lietuvos dviratininkai. Geriausiai pasirodė Rasa Leleivytė ir Aidis Kruopis. Jie moterų ir vyrų grupinėse lenktynėse užėmė atitinkamai 19-ą ir 27-ą vietas. Pasaulio pirmenybės Norvegijoje vyks antrą kartą. Pirmąsyk geriausi pasaulio dviratininkai šioje šalyje (Osle) rinkosi 1993 metais. Rugsėjo 21 dieną Bergene vyks Tarptautinės dviračių sporto sąjungos (UCI) kongresas, kuriame bus renkamas organizacijos prezidentas ketverių metų kadencijai. Kongrese dalyvaus bei UCI vadovą rinks ir LDSF prezidentas Romualdas Bakutis. Lietuvos dviratininkų startai pasaulio čempionate (Lietuvos laiku): rugsėjo 18 d. (pirmadienis) 11.35 - 12.50 val. jaunių merginų pavienio starto lenktynės (16,1 km) – Justė Juškevičiūtė ir Regina Stegvilaitė rugsėjo 19 d. (antradienis) 12.35 - 14.15 val. jaunių vaikinų pavienio starto lenktynės (21,1 km) – Kęstutis Vaitaitis ir Romas Zubrickas 16.35 - 18.15 val. moterų pavienio starto lenktynės (21,1 km) – Justina Jovaišytė ir Daiva Tušlaitė rugsėjo 20 d. (trečiadienis) 14.05 - 18.25 val. vyrų pavienio starto lenktynės (31 km) – Ignatas Konovalovas rugsėjo 22 d. (penktadienis) 11.05 - 13.15 val. jaunių merginų grupinės lenktynės (76,4 km) – Justė Juškevičiūtė, Greta Karasiovaitė, Gintarė Kiupelytė ir Regina Stegvilaitė rugsėjo 23 d. (šeštadienis) 10.30 - 13.45 val. jaunių vaikinų grupinės lenktynės (133,8 km) – Mantas Januškevičius, Kęstutis Vaitaitis ir Romas Zubrickas 14.30 - 18.30 val. moterų grupinės lenktynės (152,8 km) – Justina Jovaišytė, Rasa Leleivytė ir Daiva Tušlaitė rugsėjo 24 d. (sekmadienis) 11.05 - 17.45 val. vyrų grupinės lenktynės (267,5 km) – Ignatas Konovalovas.