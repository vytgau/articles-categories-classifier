Siūlai, raštai ir virbalai – štai tokiomis priemonėmis nervus ramina ir prieš svarbias varžybas Pjongčange kaupiasi atletai iš Suomijos. Snieglenčių sporto treneris Antti Koskinenas pastebėtas mezgantis ir per treniruotes. Spaudos konferencijos metu sportininkai taip pat nepaleido iš rankų virbalų ir čia pat matant žurnalistams mezgė keisčiausius dalykus. A. Koskinenas sako, kad per šias žiemos olimpines mezga kone pusė iš visos 102 narių Suomijos sportininkų delegacijos. Mezgimą kaip puikią priemonę nuraminti nervus ir susikoncentruoti Suomijos sportininkai atrado per žiemos olimpines žaidynes Sočyje. Praėjus dviem metams siūlai ir virbalai puikiai savo darbą atliko ir per vasaros olimpines žaidynes Rio de Žaneire.