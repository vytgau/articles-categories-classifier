Pirmą kartą į „US Open“ pusfinalį iškopusi S. Stephens dėl kelialapio į finalą kovos su 37-erių metų amerikiete Venus Williams (9). 2000 ir 2001 metais „US Open“ turnyre triumfavusi V. Williams ketvirtfinalyje po 2 val. 34 min. trukusios kovos 6:3, 3:6, 7:6 (7-2) įveikė 27-erių metų čekę Petrą Kvitovą (14). Tai jau 23-iasis 37-erių metų V. Williams Didžiojo kirčio turnyrų pusfinalis per visą jos karjerą. „Jaučiau visų sirgalių palaikymą. Kiekvieno iš 23 tūkst.“, – dėkojo amerikietė. Vyrų vienetų varžybų ketvirtfinalyje 26-erių metų ispanas Pablo Carreno Busta (19) 6:4, 6:4, 6:2 nugalėjo 25-erių metų argentinietį Diego Schwartzmaną (33), o 31-erių metų Pietų Afrikos Respublikos (PAR) atstovas Kevinas Andersonas (32) 7:6 (7-5), 6:7 (9-11), 6:3, 7:6 (9-7) įveikė 29-erių metų amerikietį Samą Querrey (21). „US Open“ turnyro prizų fondą sudaro 50,4 mln. JAV dolerių.