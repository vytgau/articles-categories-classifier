Kauno savivaldybės skaičiavimu, būtent tiek žiūrovų galės stebėti futbolo ar lengvosios atletikos varžybas, o per koncertus stadiono talpa išaugs dukart – iki 30 tūkst. Pinigų turi Techniniame projekte apskaičiuota kaina – 25 mln. eurų. Tiesa, skelbiant rangovų konkursus tikimasi, kad kaina bus mažesnė. Planuojama, kad 5 mln. Eurų rekonstrukcijai skirs ES. Likusią dalį lygiomis dalimis pasidalins savivaldybė ir valstybė – 10 mln. eurų bus skiriama iš savivaldybės biudžeto. Tiek pat bus pridėta iš Valstybės investicijų programos. „Šiemet didelių pinigų dar nereiks. ES pinigus jau skyrė. Miestas savo dalį tikrai skirs. Tai ne tik Kaunui, o visai Lietuvai svarbus objektas, tad tikimės, kad prisidės ir Vyriausybė“, - teigė Kauno savivaldybės administracijos direktorius Gintaras Petrauskas. Savivaldybė planuoja, kad rekonstrukcija bus pradėta dar šių metų pabaigoje, o darbus baigti planuojama iki 2019 metų vidurio. Dominuos medis Rekonstrukcijos metu planuojama įrengti šildomą dangą su laistymo ir drenažo sistemomis. Šis sprendimas leistų aikštės naudojimą pratęsti 4 mėnesiais. Taip pat bus pastatytas stogas virš visų tribūnų, naujos stadiono konstrukcijos, nauja VIP tribūna, rekonstruotos potribūninės erdvės. Stadiono eksterjeras taip pat visiškai pasikeis. Numatyta, kad išskirtinis fasado bruožas bus medinės apdailos detalės. Projekto eiga 2016 m. rugsėjis – patvirtintas detalusis planas 2016 m. lapkritis – techninio projekto rengimo pradžia 2017 m. balandis – užbaigtas techninis rekonstrukcijos projektas 2017 m. gegužė – techninio projekto ekspertizė 2017 m. rugpjūtis – gautas statybos leidimas 2017 m. pabaiga – statybos darbų konkursas ir statybų pradžia 2019 m. I-II ketvirtis – stadiono atidarymas. 