27-ojo turo rungtynėse šeštadienį jonaviškiai išvykoje 2:1 palaužė Utenos „Utenį“ ir tapo nebepavejami septintąją vietą užimančiam Kauno „Stumbrui“. Jonavos komandai žaidimas ilgai nesiklijavo, jiems sunkiai sekėsi įveikti aktyvų „Utenio“ futbolininkų spaudimą. Vis tik svečiai blyktselėjo antroje pirmojo kėlinio dalyje. 29 minutę į greitą ataką pabėgęs Klaudijus Upstas perdavė kamuolį Maksimui Marusičiui, bet ukrainietis būdamas laisvas baudos aikštelėje „šovė“ virš vartų. M. Marusičius netrukus atsitiesė po šio nesėkmingo epizodo. „Jonavos“ puolėjas baudos aikštelėje išprovokavo Aleksandro Levšino pražangą. 11 m baudinį realizavo pats M. Marusičius – 0:1. 39 minutę M. Marusičius dešiniame krašte gražiai suklaidino Jesusą Villalobosą, atliko perdavimą prie vartų, o ten kamuolį iš kelių metrų į vartus pasiuntė Tomas Salamanavičus - 0:2. Utenos komandos viltys atgijo 59 minutę. Tuomet jonaviškiai apmaudžiai prarado kamuolį netoli savų vartų ir netrukus prasižengė. O baudos smūgį maždaug iš 20 metrų realizavo Johnas Hernandezas - futbolininkas iš Kolumbijos nukreipė kamuolį į vartus nuo virpsto - 1:2. „Utenis“ bandė spausti toliau, o „Jonava“ atsakydavo pavojingomis kontratakomis. Jų metu du kartus galimybę įtvirtinti saviškių persvarą turėjo M. Marusičius. Tačiau iš pradžių ukrainiečio smūgį neutralizavo vartininkas Lukas Paukštė, o vėliau puolėjas nepataikė į vartus. Rungtynių pabaigoje aikštėje vietoje M. Marusičiaus pasirodęs Laurynas Stonkus galėjo padėti tašką, bet jo galva smūgiuotas kamuolys pralėkė greta virpsto ir skersinio sandūros. Paskutinėse „Utenio“ atakose į priekį ėjo net vartininkas L. Paukštė, bet „Jonavos“ futbolininkai atsilaikė ir triumfavo. Rezultatas: „Utenis“ 1 – 2 „Jonava“ 8‘ [0 – 1] Maksimas Marusičius (11m. baudinys) 31‘ [0 – 2] Tomas Salamanavičius 59‘ [1 – 2] Joshas Hernandezas Įvarčiai:  Turnyrinė lentelė: 