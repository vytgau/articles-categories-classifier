Paskutinę grupių etapo rungtynių dieną I-oje grupėje dar nė viena ekipa nebuvo užsitikrinusi garantuotos teisės žaisti pusfinalyje. Vis tik geriausius šansus turėjo iki tol nesuklupę prancūzai. Baltarusijos ir Serbijos ekipos žaidė tarpusavyje jau tik dėl garbės ir tą susitikimą mūsų kaimynai laimėjo 32:27. Norvegijos ir Švedijos rinktinės jau realiai kovojo dėl vietos pusfinalyje ir nors pergalę pasiekė norvegai 28:25, tačiau tokios pergalės jiems buvo maža. Norvegijos rinktinei reikėjo pergalės bent 4 įvarčių skirtumu. Toks Norvegijos ir Švedijos mačo rezultatas vietą pusfinalyje garantavo prancūzams. Paskutinėse vakaro rungtynėse čempionato šeimininkams kroatams reikėjo bent lygiųjų prieš prancūzus, tačiau tokio rezultato pasiekti jiems nepavyko. Nors Kroatijos rinktinė iki pat paskutinių minučių priešinosi visai neseniai Lietuvoje viešėjusiems prancūzams, tačiau pastarieji šventė pergalę 30:27. Seventh and last day of the main round, here is the standings chart for Group I, in Zagreb. @HRStwitt @hlandslaget @rssrbije @FRAHandball @NORhandball#hypnoticgame #ehfeuro2018 pic.twitter.com/LeRzF4D0Xt— EHF EURO (@EHFEURO) January 24, 2018  Kitoje grupėje situacija prieš paskutinį turą taip pat buvo gana kebli. Viskas kur kas paprasčiau tapo po slovėnų ir čekų lygiųjų 26:26. Taip abi rinktinės viena kitai nepaliko net teorinių šansų galvoti apie pusfinalį. Kadangi danai jau buvo užsitikrinę vietą pusfinalyje, antrosios vietos grupėje klausimas sprendėsi rungtynėse tarp Europos čempionų titulą gynusių vokiečių ir ispanų. Antrajame kėlinyje varžovų klaidomis pasinaudoję ispanai sugebėjo atitrūkti ir išsaugoti saugią persvarą iki pat rungtynių pabaigos. Ispanijos rinktinė pergalę šventė rezultatu 31:27 ir žengė į pirmenybių pusfinalį. Seventh and last day of the main round, here is the standings chart for Group II, in Varazdin. @DHB_Teams @rfmhandball @rzs_si @RFEBalonmano @dhf_haandbold#ehfeuro2018 #HypnoticGame pic.twitter.com/LcAYuyNFdr— EHF EURO (@EHFEURO) January 24, 2018  Abu pusfinaliai Zagrebe vyks penktadienį. Pirmajame susitiks Prancūzijos ir Ispanijos rinktinės, o antrajame Danijos ir Švedijos nacionalinės komandos. Varžybų mažasis bei didysis finalai sausio 28 dieną sekmadienį. Prieš tai šeštadienį bus ištraukti 2019 metų pasaulio čempionato paskutinio etapo atrankos burtai. Ten savuosius varžovus sužinos ir Lietuvos nacionalinė rinktinė.