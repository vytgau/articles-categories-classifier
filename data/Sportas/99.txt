Pasaulio čempionas diską numetė 68 m 98 cm. Šįmet pasaulyje toliau metė tik jamaikietis Fedrickas Dacresas (69 m 83 cm). Antrąją vietą užėmė Domantas Poška (61 m 48 cm). 50 m ribą įveikė Simonas Martišius (53 m 12 cm), Rokas Jakimavičius (51 m 46 cm – asmeninis rekordas) ir Lukas Laima (51 m 2 cm). Jaunimo grupėje nugalėjo Martynas Alekna (57 m 55 cm), o jaunių – jo jaunesnis brolis Mykolas (50 m 54 cm). Agnės Jonkutės mestas diskas nuskriejo 47 m 17 cm (asmeninis rekordas). Ietį toliausiai metė Modestas Masteika (63 m 65 cm) ir Lina Surgelaitė (38 m 42 cm).