Mačas truko 2 val. ir 17 min. Rezultatas: 2-Novak Djokovič (Serbija, ATP-4) – Adrian Mannarino (Prancūzija, ATP-51) – 6:2, 7:6 (7:5), 6:4. Ketvirtfinalyje N. Djokovičius žais su 11-u pagal skirstymą Vimbldone 31-erių metų čeku Tomašu Berdychu (ATP-15). N. Džokovičius Vimbldono turnyrą yra laimėjęs triskart (2011, 2014 ir 2015 metais). Antradienį buvo dar suplanuoti moterų turnyro ketvirtfinalio keturi susitikimai. Trys jų baigėsi laiku, o vienas sustabdytas dėl lietaus ir vėliau pratęstas po stogu. 23-ejų metų ispanė Garbine Muguruza nugalėjo 7-ą turnyro raketę 32-ejų rusę Svetlaną Kuznecovą rezultatu 6:3, 6:4 ir tapo pusfinalio dalyve. G. Muguruza yra 2015 metų šio turnyro finalininkė. 20-metės Latvijos atstovės Jelenos Ostapenko žygį Vimbldone ties pusfinalio riba sustabdė JAV teniso veteranė 37-erių metų Venus Williams. 10-a turnyre skirstyta V. Williams eliminavo 13-ą pasaulio ir varžybų raketę iš mūsų kaimyninės Latvijos po dviejų setų kovos 6:3, 7:5 ir taip pat žais pusfinalyje. Mačas truko 1 val. ir 13 min. V. Williams Vimbldono turnyrą laimėjo net penkis kartus (2000, 2001, 2005, 2007 ir 2008 metais). Antra Vimbdlono raketė 25-erių metų rumunė Simona Halep pralaimėjo šeštą reitingą turinčiai 26-erių britei Johannai Kontai 7:6 (7:2), 6:7 (5:7), 4:6. J. Konta, kuri į pusfinalį šiame turnyre pateko pirmą kartą karjeroje, gali tapti pirma brite nuo 1977 metų, kuri triumfuos Vimbldone. Flying the flag.@JoKonta91 beats Simona Halep 6-7(2), 7-6(5), 6-4 to continue her bid to become Britain's first female champion since 1977 pic.twitter.com/HH9NMUScyT — Wimbledon (@Wimbledon) 11 July 2017  Neskirstyta 28-erių metų žaidėja Magdalena Rybarikova iš Slovakijos dėl lietaus po stogu perkeltame mače eliminavo 24-ą pagal pajėgumą Londone 25-erių amerikietę Coco Vandeweghe po dviejų setų kovos 6:3, 6:3. M. Rybarikovai tai bus pirmas Vimbldono pusfinalis karjeroje. J. Konta varžovė pusfinalyje bus V. Williams, o G. Muguruza jėgas išbandys su M. Rybarikova. Moterų ketvirtfinalio rezultatai: 14-Garbine Muguruza (Ispanija, WTA-15) – 7-Svetlana Kuznecova (Rusija, WTA-8) – 6:3, 6:4; 10-Venus Williams (JAV, WTA-11) - 13-Jelena Ostapenko (Latvija, WTA-13) – 6:3, 7:5; 6-Johanna Konta (D. Britanija, WTA-7) – 2-Simona Halep (Rumunija, WTA-2) – 6:7 (2:7), 7:6 (7:5), 6:4; Magdalena Rybarikova (Slovakija, WTA-87) – 24-Coco Vandeweghe (JAV, WTA-25) – 6:3, 6:3. Moterų pusfinalio poros: 6-Johanna Konta (D. Britanija, WTA-7) – 10-Venus Williams (JAV, WTA-11); 14-Garbine Muguruza (Ispanija, WTA-15) – Magdalena Rybarikova (Slovakija, WTA-87). Vimbldono turnyro prizų fondą sudaro 31,6 mln. svarų sterlingų.