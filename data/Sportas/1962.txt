Dar praėjusią vasarą „Liverpool“ žūtbūt norėjo persivilioti V. van Dijką, tačiau tuomet „Southampton“ apie tai nė kalbėti nenorėjo. Tačiau po pusės metų vis dėlto „raudoniesiems“ tai pavyko. Anot britų žiniasklaidos, už olandą sumokėta 84,5 mln. eurų išpirka – didžiausia futbolo istorijoje, kai kalba eina apie gynėjus. Liverpool Football Club can confirm they have reached an agreement with Southampton for the transfer of Virgil van Dijk. Full story: https://t.co/tJy9vsGOen pic.twitter.com/L17A7UwqaU — Liverpool FC (@LFC) December 27, 2017  „Nepaprastai džiaugiuosi ir esu pagerbtas, kad tapsiu „Liverpool“ šeimos nariu, – „Twitter“ socialiniame tinkle rašė Nyderlandų rinktinės žaidėjas. – Šia diena didžiuojuosi aš ir mano šeima. Pereinu į vieną didžiausių klubų pasaulyje.“ „Nekantrauju užsivilkti garsiuosius raudonuosius marškinėlius. Darysiu viską, kad tik padėčiau šiai komandai ateinančias metais pasiekti kažką ypatinga“, – pridūrė V. van Dijkas. Kokios trukmės sutartis, klubas informacijos nesuteikė. Gynėjas gaus marškinėlius, pažymėtus numeriu 4. pic.twitter.com/OTcziKsHFl — Virgil van Dijk (@VirgilvDijk) December 27, 2017 Pakeisti klubą pats futbolininkas norą pareiškė dar vasarą ir nuo to laiko nuolat darė spaudimą „Southampton“ komandai. Pastaroji net skundėsi Anglijos futbolo federacijai, kad už nugarų „Liverpool“ derasi su olandu. „Raudonieji“ mandagiai atsiprašė. Tiesa, išeidamas V. van Dijkas surado gražių žodžių savo buvusiai komandai: „Visuomet liksiu skolingas klubui, kuris suteikė man galimybę žaisti „Premier“ lygoje. Nepaisant sunkių pastarųjų mėnesių, mėgavausi laiku čia ir radau daug draugų visam gyvenimui“. V. van Dijkas 2015 metų vasarą už 15,7 mln. eurų perėjo į „Southampton“ iš Glazgo „Celtic“. Sutartis su klubu dar turėjo galioti iki 2022 metų.