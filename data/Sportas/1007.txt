Kišo saloje mūsiškiai aštuntfinalyje 2:0 (21:18, 21:16) nugalėjo latvius Haraldą Regžą ir Kristapą Šmitą. H. Regža su kitu latviu Martinu Plaviniu 2015 metais tapo Europos žaidynių Baku (Azerbaidžanas) čempionais. Deja, ketvirtfinalyje lietuviai 0:2 (11:21, 16:21) pralaimėjo Latvijos duetui – 2012 metų olimpinių žaidynių prizininkui Martiniui Plaviniui ir Edgarui Točui. M. Plavinis su E. Toču šiais metais triumfavo FIVB keturių žvaigždučių turnyre Olandijoje, o „Masters“ serijos turnyre Čekijoje iškovojo bronzą. 108-ąją vietą pasaulio reitinge užimantys lietuviai Irane iškovojo tris pergales ir pelnė 360 pasaulio reitingo taškų. Pagrindinėse varžybose dalyvauja 32 poros.