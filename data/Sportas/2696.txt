Kaip aiškino laidos kūrėjai, nei Neymaras, nei jo artimieji nesijaučia gerai Paryžiuje, gyvenimas Barselonoje buvo kur kas geresnis. Televizijos kanalas taip pat tikino, kad futbolininkas nėra patenkintas PSG treneriu Unai Emery ir jo darbo metodais. Praėjusią vasarą Neymaras už rekordinę 222 mln. eurų sumą persikėlė iš „Barcelonos“ į PSG klubą. Neabejojama, kad taip puolėjas norėjo išlįsti iš „Barcos“ dievuko Lionelio Messio šešėlio. Tačiau nuo 25-erių metų futbolininko atvykimo į Paryžių jį lydi skandalai. Pirmiausiai viešumoje buvo daug diskutuota apie Neymaro nesutarimus su kita PSG žvaigžde Edinsonu Cavani. Atrodo, iki dabar jie iki galo neišspręsti. Vėliau Neymaras demonstravo savo nepasitenkinimą, kai gavo dvi geltonąsias ir raudonąją korteles rungtynėse su „Marseille“ ekipa. Tuomet iš tribūnos dvikovos baigtį stebėjęs brazilas skundėsi, kad jo išvarymas iš aikštės buvo neteisingas, o teisėjas „persistengė“. Tiesa, ar brangiausias planetos futbolininkas išties ilgisi „Barcelonos“, lieka neaišku – Neymaras apie tai tiesiai šviesiai nekalbėjo. Tačiau sekmadienį savo „Instagram“ paskyroje paviešino nuotrauką kartu su savo „broliais“ L. Messi ir Luisu Suarezu. Así eran nuestros dias, yo contando las noticias 🤣😂 @leomessi @luissuarez9 me alegro verlos hermanos A post shared by Nj 🇧🇷 👻 neymarjr (@neymarjr) on Oct 29, 2017 at 7:19am PDT