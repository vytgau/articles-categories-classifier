Nugalėjo be klaidų šaudęs norvegas Henrikas L'Abee-Lundas – 26 min. 10,3 sek. Antrą vietą užėmė kitas norvegas Johannesas Thingnesas Boe (+6,1 sek.; 1 baudos ratas), o trečią – prancūzas Martinas Fourkace'as (+6,9 sek.; 0). Baudos ratų išvengęs 25-erių metų V. Strolia nugalėtojui pralaimėjo 1 min. 54,1 sek. 26-erių metų Lietuvos atstovas Karolis Dombrovskis (+3.52,9; 2) užėmė 93-ią vietą, o 27-erių metų Rokas Suslavičius (+7.26,2; 5) liko 103-ias. Lenktynėse startavo 104 biatlonininkai. 60 geriausiai pasirodžiusių sportininkų startuos 12,5 km persekiojimo lenktynėse. Bendrojoje pasaulio taurės įskaitoje po 18 lenktynių pirmauja 936 taškus turintis M. Fourcade'as. Antrąją vietą užima J. T. Boe (899 tšk.), trečiąją – rusas Antonas Šipulinas (591 tšk.). 3 taškus turintis V. Strolia tarp 96 klasifikuotų sportininkų yra 94-as.