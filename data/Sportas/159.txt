Moterų 50 metrų plaukimo laisvuoju stiliumi atrankoje R. Meilutytė užėmė 12-ąją vietą ir pateko tik į B finalą. 21-erių metų plaukikė, atstovaujanti „Flamengo“ (Brazilija) klubui, nuotolį įveikė per 26,37 sek. Greičiausiai atrankoje plaukė brazilė Lorrane Cristina Ferreira (25,26 sek.). B finale kovojama dėl 9-16 pozicijų. 200 metrų plaukimo krūtine atrankoje R. Meilutytė užėmė vos 19-ąją vietą tarp 23 dalyvių. Jos laikas buvo 2 min. 43,66 sek. Praėjusiais metais R. Meilutytės pasiektas Lietuvos rekordas šioje rungtyje yra 2 min. 25,62 sek. R. Meilutytė Brazilijoje antradienį triumfavo 100 metrų plaukimo krūtine rungtyje, o ketvirtadienį iškovojo sidabro medalį 50 metrų distancijoje.