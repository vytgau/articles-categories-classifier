Britas kaltino vokietį, jog pastarasis tyčia stabdė, o po to bandė važiuoti greitai trasoje vis dar esant saugos automobiliui. „Taisyklėse rašoma, kad trasoje esant saugos automobiliui tu negali įsibėgėti, stabdyti, įsibėgėti ir vėl stabdyti“, - sakė L. Hamiltonas. „Taisyklės tokioje situacijoje draudžia spausti akceleratoriaus pedalą, o po to staiga stabdyti. Taisyklės draudžia apgaudinėti iš paskos važiuojančius sportininkus. Jei tokios taisyklės nebūtų, visi taip elgtųsi. Taisyklės tai draudžia. Taisyklės leidžia keisti važiavimo krypti, bet draudžia staiga įsibėgėti ir po to staiga stabdyti.“ „Pernai, kai keturis kartus teko pakartoti startą, aš nė karto taip nepasielgiau. Australijoje Sebastianas nusprendė staiga įsibėgėti ir po to staiga stabdyti. Vos neatsitrenkiau į jo bolido galą. Šiandien jis taip pasielgė keturis kartus.“ F-1 lenktynių direktorius Charlie Whitingas S. Vettelio veiksmuose neįžvelgė nieko blogo bei teigė, kad ne vien tik vokietis taip elgėsi. Reaguodamas į tokius komentarus L. Hamiltonas sakė, kad tokiose situacijose sportininkų veiksmai priklauso nuo to, kaip elgiasi lyderis. „Teisėjai pasakė, kad visi taip elgėsi. Bet mes reaguojame į tai, kaip elgiasi lyderis. Tai lyg domino efektas - kaip elgiasi priekyje važiuojantis pilotas, taip elgiasi visi važiuojantys už jo.“ Daugiau F-1 naujienų skaitykite čia.