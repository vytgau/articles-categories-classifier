Antrajame kėlinyje per penkias minutes tris įvarčius pelnę kroatai pirmavo 3:1, bet japonai sugebėjo dar iki lemiamo kėlinio sumažinti atsilikimą, o per paskutines 17 min. pelnyti du lemiamus įvarčius. Nugalėtojų gretose du kartus pasižymėjo Ryo Hashimoto (16 ir 53 min.), po vieną – Makuru Furuhashi (37) bei Hiroto Sato (43). Kroatijos rinktinei du įvarčius pelnė Borna Renduličius (23 ir 25), vieną – Josipas Jazbecas (28). Japonai savo sąskaitoje turi 5 taškus, o kroatai lieka be taškų. Kitose jau pasibaigusiose rungtynėse Estijos rinktinė netikėtai 2:0 (2:0, 0:0, 0:0) įveikė iš aukštesnio diviziono pernai iškritusią Ukrainą. Lietuvos rinktinė savo antrąsias rungtynes 19.30 val. žaidžia su Rumunija. Turnyro nugalėtoja iškovos kelialapį į I diviziono A grupę, o paskutinę vietą užimsianti ekipa iškris į žemesnį divizioną. 