„Mes siūlome, kad UFC ir klubo „Achmat“ sportininkai susitiktų turnyre. Ir pažiūrėsime, kurie kovotojai bus stipresni. Manau, kad tai bus labai įspūdingas reginys. Jie kovos iki pabaigos. Tai bus kova iki mirties (rusų k.: „Это будет бой насмерть“). Anksčiau ar vėliau mes įrodysime, kad mūsų sportininkai yra pajėgesni“, – pareiškė R. Kadyrovas. Liepos 11-ą dieną Čečėnijos vadovas apkaltino tarptautinių varžybų teisėjus, kad jie turi išankstinį neigiamą požiūrį į klubo „Achmat“ kovotojus ir paragino čečėnų sportininkus visas kovas baigti ankščiau laiko – nokautais. UFC – tai organizacija, rengianti mišrių kovos menų (MMA) susitikimus. Čečėnijos sporto klubas „Achmat“ vienija Rusijos ir užsienio sportininkus. Jam atstovauja ir buvęs UFC čempionas Fabricio Verdumas.  Neseniai R. Kadyrovo nurodymu ir Grozno futbolo klubas „Terek“ buvo pervadintas „Achmat“. Rusijos Dūmos komiteto pirmininkas Michailas Degteriovas apdovanojo R. Kadyrovą garbės raštu „Už didžiulį indėlį į Rusijos federacijos fizinės kultūros, sporto, turizmo ir jaunimo politikos plėtrą“.