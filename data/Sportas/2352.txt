26-erių metų M. E. Barshimas šį sezoną laimėjo visas 11 varžybų, kuriose dalyvavo. Jis šiemet tapo pasaulio čempionu bei triumfavo „Deimantinės lygos“ varžybose. Jam apdovanojimą įteikė IAAF prezidentas Sebastianas Coe. Pernai „Kylančios žvaigždės“ apdovanojimą pelniusi Rio de Žaneiro olimpinių žaidynių čempionė 23-ejų metų N. Thiam šiemet buvo geriausia Europos uždarų patalpų čempionate, o vėliau buvo nepralenkiama ir planetos pirmenybėse. Belgei geriausios pasaulio lengvaatletės prizą įteikė IAAF garbės prezidentas Monako princas Albertas II. „Kylančių žvaigždžių“ apdovanojimai atiteko Norvegijos bėgikui Karstenui Warholmui ir Venesuelos trišuolininkei Yulimar Rojas, Prezidento apdovanojimas – karjerą baigusiam Jamaikos sprinteriui Usainui Boltui.