Mačas truko 1 val. 41 min. 2010 ir 2013 metų „US Open“ čempionas R. Nadalis ketvirtfinalyje žais su 19-mečiu rusu Andrejumi Rublevu (53). Rusijos tenisininkas 7:5, 7:6 (7-5), 6:3 nugalėjo 26-erių metų belgą Davidą Goffiną (14). Penkiskart „US Open“ nugalėtojas (2004-2008 m.) 36-erių metų šveicaras Rogeris Federeris (3) be didesnio vargo 6:4, 6:2, 7:5 įveikė 33-ejų metų vokietį Philippą Kohlschreiberį (37). Kitas R. Federerio varžovas - 28-erių metų argentinietis Juanas Martinas del Potro (28). 2009 metų „US Open“ turnyro laimėtojas Argentinos tenisininkas pirmadienį po atkaklios kovos 1:6, 2:6, 6:1, 7:6 (7-1), 6:4 nugalėjo 23-ejų metų austrą Dominicą Thiemą (8). Moterų vienetų varžybų aštuntfinalyje pirmoji pasaulio raketė 25-erių metų čekė Karolina Pliškova per 46 min. 6:1, 6:0 nugalėjo 22-ejų metų amerikietę Jennifer Brady (91). Ketvirtfinalyje K. Pliškova žais su 25-erių metų amerikiete CoCo Vandeweghe (22). JAV tenisininkė pirmadienį 6:4, 7:6 (7-2) įveikė 30-metę čekę Lucie Safarovą (37). 32-ejų metų estė Kaia Kanepi (418) aštuntfinalyje 6:4, 6:4 nugalėjo 20-metę rusę Dariją Kasatkiną (38). Estijos tenisininkė į „US Open“ ketvirtfinalį pateko antrą kartą karjeroje. Dėl patekimo į pusfinalį K. Kanepi kovos su 22-ejų metų amerikiete Madison Keys (16), kuri aštuntfinalyje 7:6 (7-2), 1:6, 6:4 įveikė ketvirtąją planetos raketę 22-ejų metų ukrainietę Eliną Svitoliną. „US Open“ turnyro prizų fondą sudaro 50,4 mln. JAV dolerių.