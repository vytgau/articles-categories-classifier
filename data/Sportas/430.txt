Užtikrintai čempionate pirmaujantys „Manchester City“ futbolininkai svečiuose 3:1 nugalėjo Liverpulio „Everton“ ir dar labiau sutvirtino lyderių poziciją. Per pirmąjį kėlinį reikalus sutvarkiusios Mančesterio komandos gretose pasižymėjo Leroy'us Sane, Gabrielis Jesusas ir Raheemas Sterlingas. „Irisams“ paguodos įvartį 63-ąją minutę pelnė Yannickas Bolasie. „Manchester City“ tapo vos trečiuoju klubu „Premier“ lygos istorijoje, per vieną sezoną sugebėjusiu laimėti prieš visas likusias lygos komandas. Pepo Guardiolos auklėtiniai prieš artimiausius persekiotojus „Manchester United“ turi 16 taškų persvarą, todėl pergalė kitame ture vyksiančiame miesto derbyje leistų „miestiečiams“ kelti į viršų čempionų trofėjų. „Manchester United“ šį šeštadienį namuose 2:0 pranoko „Swansea“ futbolininkus. 5-ąją ir 20-ąją minutėmis įvarčius pelnė Romelu Lukaku bei Alexis Sanchezas. Kiti šeštadienio rezultatai Anglijos „Premier“ lygoje: „Crystal Palace“ 1 – 2 „Liverpool“ „Brighton & Hove Albion“ 0 – 2 „Leicester City“ „Newcastle United“ 1 – 0 „Huddersfield Town“ „Watford“ 2 – 2 „AFC Bournemouth“ „West Bromwich Albion“ 1 – 2 „Burnley“ „West Ham United“ 3 – 0 „Southampton“ Turnyrinė lentelė: (vieta, komanda, rungtynės, pergalės, lygiosios, pralaimėjimai, įv. santykis, taškai) 