Antroje pagal pajėgumą lygoje („Championship“) rungtyniaujanti „Nottingham Forest“ namuose 4:2 įveikė Arsene'o Wengero auklėtinius ir pateikė bene didžiausią staigmeną taurės turnyre. Be lyderių žaidę „kanonieriai“ pirmi praleido įvartį, 20 min. šeimininkus į priekį išvedė Ericas Lichajas, bet po 3 min. lygybę atstatė Peras Mertesackeris (1:1). Prieš pertrauką tas pats E. Lichajas pelnė antrą įvartį ir vėl Notingamo klubas atsidūrė priekyje (2:1). Po pertraukos 64 min. nuo 11 m žymos tiksliai baudinį realizavo Benas Breretonas ir šeimininkai pateikė rimtą paraišką pergalei. 79 min. rezultatą sušvelnino Danny Welbeckas, bet klydę gynyboje „Arsenal“ futbolininkai užsidirbo 11 m baudinį. Jį tiksliai realizavo Kieranas Dowellas ir rezultatas tapo 4:2. Svečiai iš Londono per likusias minutes stebuklo nesukūrė ir bilietu į kitą taurės etapą džiaugėsi „Nottingham Forest“ ekipa. „Championship“ čempionate Notingamo klubas užima 14-tą vietą. Kitose rungtynėse Harry Kane'o dublis (63', 65') antro kėlinio viduryje paklojo pamatus „Tottenham Hotspur“ pergalei prieš AFC „Wimbledon“ ekipą. Tašką mače padėjo Janas Vertonghenas, pasižymėjęs 71 min. (3:0). „West Ham United“ neįveikė „Shrewsbury Town“ kllubo, tad šioje poroje prireiks papildomų rungtynių „West Ham United“ namų arenoje. Sekmadienio Anglijos taurės („FA Cup“) III etapo rezultatai (lygiosiomis sužaidusios komandos žais atsakomąsias rungtynes varžovų aikštėse): „Newport County“ 2 - 1 „Leeds United“ 9 min. [0:1] Gaetano Berardi 76 min. [1:1] Conor Shaughnessy (į savo vartus) 89 min. [2:1] Shawn McCoulsky „Shrewsbury Town“ 0 - 0 „West Ham United“ „Tottenham Hotspur“ 3 - 0 AFC „Wimbledon“ 63 min. [1:0] Harry Kane 65 min. [2:0] Harry Kane 71 min. [3:0] Jan Vertonghen „Nottingham Forest“ 4 - 2 Londono „Arsenal“ 20 min. [1:0] Eric Lichaj 23 min. [1:1] Per Mertesacker 44 min. [2:1] Eric Lichaj 64 min. [3:1] Ben Brereton 79 min. [3:2] Danny Welbeck 85 min. [4:2] Kieran Dowell 89 min. – raudona kortelė Joe Worrallas („Nottingham Forest“) 