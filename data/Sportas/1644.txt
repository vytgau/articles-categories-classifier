Iki Dakaro pabaigos lieka 3 dienos. Preliminariais duomenimis, bendroje įskaitoje Antanas Juknevičius užima jau 15-ą vietą, Vaidotas Žala – 19-ąją, o Benediktas Vanagas – 32-ąją. Motociklininkas Balys Bardauskas – 82-as. 11-tame etape patikslintais duomenimis A. Juknevičius užėmė 17-ą vietą, techninių problemų vėl neišvengęs B. Vanagas – 24-ąją, beveik keturias valandas trasoje prastovėjęs V. Žala – 37-ąją, o B. Bardauskas finišavo 77-as. 06.43: Trumpas V. Žalos komentaras apie etapo nuotykius: „Šiandien sportas baigėsi, rytoj prasideda išgyvenimas. Greičio ruožo pradžioje viskas klostėsi gerai, tačiau vėliau lūžo vairo traukė, dėl ko praradome ir pusašį bei nutraukėme stabdžių šlangelę. Kol susitvarkėme, užtrukome keletą valandų. Lieka trys dienos, kovosim iki finišo.“ 01.57: DELFI reporteris iš Argentinos Paulius Garkauskas praneša, kad anot „Agrorodeo“ mechanikų, ekipažui buvo lūžusi vairo traukė ir pusašis. 01.18: Paskutinis Lietuvos ekipažas jau finiše! Didelių problemų turėję V. Žala ir S. Jurgelėnas tęsia kovą 2018 metų Dakaro ralyje. 00.10: V. Žala ir S. Jurgelėnas kirtę paskutinįjį kontrolės punktą bei artėja finišo link.   23.43: „Agrorodeo“ ekipažas jau neutralizacijos zonoje. Preliminariais duomenimis, komanda rikiuojasi 35-oje vietoje. 23.28: V. Žalos ir S. Jurgelėno ekipažas pasiekia tarpinį finišą. 22.38: B. Bardauskas jau finiše! Motociklininkas šiandien demonstravo geriausius asmeninius rezultatus per visą Dakarą ir etapą baigė 61-oje vietoje. Motociklininkas savo feibuko paskyroje dėkojo už palaikymą. „Tiesiog ačiū už palaikymą. Dėkui visiems. Rytoj nauja diena” 22.20: 24-oje pozicijoje finišą pasiekia B. Vanago ekipažas. Kaip sakė A. Juknevičius, jo ekipažas buvo sustojęs padėti V. Žalai, tačiau „Agrorodeo“ komanda atsisakė pagalbos motyvuodama tuo, kad jiems padėti tiesiog neįmanoma. 21.39: A. Juknevičius jau kirtęs finišo liniją. Sportininkas užima 17-ąją vietą. B. Vanagas ir B. Bardauskas artėja link finišo. 21.22: B. Vanagas pasiekia devintąjį patikros punktą bei rikiuojasi 22-oje vietoje. 21.12: 61-oje vietoje paskutinį kontrolės punktą pasiekia B. Bardauskas. Iki finišo sportininkui lieka visai nedaug. 21.04: Apie lietuvių pasirodymus: 20.54: DELFI reporteris iš Dakaro praneša, kad V. Žalos ekipažas dėl techninių problemų sustojęs ir kol kas nejuda. 20.44: A. Juknevičius (17) pasiekia paskutinį kontrolės punktą ir artėja link vinišo. B. Vanagas (21) neutralizacijos zonoje. V. Žala ir toliau nekirtęs šeštojo patikros taško. 20.23: B. Bardauskas po tarpinio finišo rikiuojasi 68-oje vietoje. B. Vanagas taip pat pasiekęs tarpinį finišą bei užima 21-ą poziciją. 20.08: Patikslinta: V. Žala vis dar nepasiekęs šeštojo kontrolės punkto. Atrodo, kad „Agrorodeo“ ekipažui kilo problemų. 20.03: Tarpinį finišą pasiekia A. Juknevičiaus ir D. Vaičiulio ekipažas. Lietuviai rikiuojasi 17-oje vietoje. 19.41: Pasiekus šeštąjį kontrolės punktą Lietuvos ekipažai žengia koja kojon. A. Juknevičius rikiuojasi 17-oje, B. Vanagas 18-oje, o V. Žala 19-oje vietoje. 19.22: Kol kas ir toliau sėkmingai važiuoja B. Bardauskas. Motociklininkas po ketvirtojo patikros punkto fiksuoja 67-ą geriausią laiką. 19.02: Po penkto greičio ruožo taško V. Žala - 16, A. Juknevičius - 19, B. Vanagas - 20. 18.40: Motociklų klasėje lyderiai kerta finišo liniją. Geriausią laiką užfiksuoja Australijos atstovas T. Price'as, nuo jo 1 min. ir 38 sek. atsiliko argentinietis K. Benavidesas. B. Bardauskas ir toliau stebina. Po ketvirtojo patiktos punkto lietuvis kyla į 69-ąją vietą. 18.28: V. Žala po ketvirtojo patikros punkto krenta iki 16-os vietos, A. Juknevičius ir B. Vanagas kilsteli po vieną poziciją aukštyn ir atitinkamai rikiuojasi 19-oje ir 20-oje vietose. Keturračių klasėje lyderiauja argentinietis C. Navigliasso, antras - I. Casale'as iš Čilės. 18.19: Sunkvežimių klasėje E. Nikolaevo atsilikimas nuo lyderio sumažėjo iki 37 minučių, tačiau F. Villagra jau pasiekęs neutralizacijos zoną, kai tuo tarpu rusas kol kas užstrigęs šeštajame greičio ruožo punkte. 18.01: Po trečiojo kontrolės punkto V. Žala krenta vienu laipteliu žemyn ir rikiuojasi 15-as, A. Juknevičius kylą į 20-ąją vietą, B. Vanagas - 21-as. Motociklininkas B. Bardauskas kyla net į 74-ąją vietą. 17.31: Olandas B. Ten Brinke su „Toyota“ sugebėjo atlaikyti „Peugeot“ bolidų spaudimą ir laimėjo vienuoliktojo etapo automobilių įskaitoje. Preliminariai antras finišavo C. Despres, trečias – C. Sainzas, o iškart įkandin jam – S. Peterhanselis. Tai reiškia, kad kovoje dėl bendrosios įskaitos lyderio pozicijos pirmaujantis C. Sainzas ir S. Peterhanselis išsaugojo status quo. 17.06: V. Žala nemažina apsukų – antrajame kontrolės punkte jis kyla į 14-ą poziciją. B. Vanagas kol kas klasifikuojamas 20-as, A. Juknevičius važiuoja 23-as. 17.03: Tuo metu tikra drama verda sunkvežimių lenktynėse. Vietos herojus ir etape pirmaujantis F. Villagra susikrovė jau 53 min. 54 sek. persvarą prieš kažkokių problemų trasoje turintį E. Nikolajevą. Tai reiškia, kad argentinietis aplenkė Rusijos atstovą bendroje įskaitoje ir tapo virtualiu sunkvežimių klasės lyderiu! 16.54: Juan Barredos Borto problemos šiame Dakare nesibaigia. Antrą vietą bendroje įskaitoje užimantis motociklininkas pasiklydo ir praras daug brangių minučių. Netrukus organizatoriai pranešė, kad traumos kankinamas ir išsekęs ispanas traukiasi iš varžybų. Šioje klasėje ir po penktojo kontrolės punkto pirmauja T. Price'as. Dėl antrosios pozicijos atkakliai kaunasi A. Meo ir K. Benavidesas. Taip pat skelbiama, kad aštuntą vietą bendroje įskaitoje po vakarykščio etapo užėmęs S. Svitko šiandien nebestartavo. Slovėnas praeitame etape krito ir patyrė traumų. 16.44: Energingai startavęs V. Žala pirmąją atkarpą įveikė 17-as, o B. Vanagas užfiksavo 23-ąjį laiką. Prasčiau etapas prasidėjo A. Juknevičiui, kuris smuko į 32-ą poziciją. 16.05: B. Bardauskas jau antrame kontrolės punkte ir vis dar 76-oje vietoje! 15.55: Motociklininkų įskaitoje toliau pirmojo dešimtuko rezultatus perrašo iš paskos atvažiuojantys sportininkai. Trečiajame kontrolės punkte vėl pirmas T. Price'as, jam įkandin dabar seka K. Benavidesas ir A. Meo. 15.42: A. Juknevičius, V. Žala ir B. Vanagas taip pat jau startavo, tad greičio ruože – jau visi lietuviai! Tuo metu automobilių pirmasis dešimtukas pasiekė penktąjį kontrolės punktą ir jame tebepirmauja B. Ten Brinke. Antras važiuoja N. Al-Attiyah į trečią poziciją pasinaudojęs M. Hirvoneno nesėkme pakilo C. Sainzas. Panašu, kad Suomijos lenktynininkas vėl apgadino savo „Mini“ bolidą ir stovi vietoje. 15.40: Preliminariai B. Bardauskas pirmąjį kontrolės punktą kerta pakilęs į 76-ą vietą. 15.34: Pirmajam sunkvežimių penketukui pasiekus antrąjį kontrolės punktą lyderių tvarka nesikeičia: F. Villagra, S. Viazovičius ir T. Van Genugtenas. Tuo metu E. Nikolajevas lyderiui pralaimi jau dešimt minučių. 15.15: Startavo ir B. Bardauskas. Palinkėkime lietuviui sėkmės. 15.13: Pasiekus trečiąjį kontrolės punktą B. Ten Brinke sugebėjo aplenkti M. Hirvoneną, o trečiąją poziciją išsaugojo N. Al-Attiyah. Tuo metu S. Peterhanselis sulėtėjo ir jau smuktelėjo į septintą vietą. 15.03: Vienas motociklininkų lyderių P. Quintanilla priverstas sustoti 109 GR kilometre dėl kol kas nežinomo motociklo gedimo. Čilietis gaišta brangias minutes. 14.50: Į trasą kiek vėluodami pasipylė daugiau motociklininkų ir pripažinti favoritai, turėję vakar problemų, iškart ėmėsi gerinti šios dienos lyderių laiką. Tokiu būdu pirmojo kontrolės punkto geriausias rezultatas dabar priklauso australui T. Price'ui, antrąjį fiksuoja prancūzas A. Meo, o J. Aubert'as krentą į trečią vietą. 14.27: Sunkvežimių įskaitos top penketuke į priekį šauna bendroje įskaitoje antrą vietą užimantis argentinietis F. Villagra. Jam įkandin seka baltarusis S. Viazovičius ir vakarykščio etapo nugalėtojas olandas T. Van Genugtenas. Varžybų lyderis iš Rusijos E. Nikolajevas jau pirmame kontrolės punkte „degina“ beveik trečdalį savo persvaros prieš F. Villagrą bendroje įskaitoje, atsilikdamas 8 min. 47 sek. 14.22: Automobilių lyderių grupėje niekas kol kas nepaveja suomio M. Hirvoneno, kuris greičiausias ir antrame kontrolės punkte. 11 sekundžių jam pralaimi B. Ten Brinke, o trečioje pozicijoje tebevažiuoja vos 25 sek. nuo lyderio atsiliekantis N. Al-Attiyah. Tuo metu C. Sainzas aplenkia S. Peterhanselį ir pakyla į ketvirtą vietą. 14.17: Antrame kontrolės punkte į lyderius motociklininkų grupėje veržiasi P. Quintanilla, aplenkęs J. Aubert'ą. Trečias stabiliai važiuoja M. Walkneris. Primename, kad B. Bardauskas startuos 14.40 val. 13.53: A. Juknevičius sako, kad jam patinka šiandienos etapas. 13.45: Motociklininkų lyderiu po pirmojo įskaitos punkto tapo prancūzas J. Aubert'as. Jis lenkia antruoju startavusį čilietį P. Quintanillą, savo ruožtu aplenkusį vakar triumfavusį ir bendroje įskaitoje lyderiu tapusį austrą M. Walknerį. Tuo metu automobilių įskaitoje tempą kiek netikėtai diktuoja M. Hirvonenas, lenkiantis B. Ten Brinkę ir N. Al-Attyiah. Lyderių trijulei įkandin važiuoja du „Peugeot“ – S. Peterhanselis ir C. Sainzas. 13.07: Po miksuoto starto toliau gyvenimas tekės įprasta tvarka: startuos likę motociklininkai, jiems įkandin išvažiuos likę automobiliai ir savo laiko sulauks likę sunkvežimiai. 12.51: Pirmieji motociklininkai, automobiliai ir sunkvežimiai jau lekia greičio ruože. Primename, kad šiandienos etape organizatoriai taiko išskirtinę starto tvarką, iš pradžių išleisdami pramaišiui po 10 greičiausių motociklininkų ir automobilių ekipažų ir tada dar 5 sunkvežimius jiems pavymui. Rezultatai Automobilių klasėje vyko tikra kova, tačiau nugalėtoju tapo olandas B. Ten Brinke, nuo jo 4 min. ir 35 sek. Atsiliko prancūzas C. Despres, trečias – penkiomis sekundėmis nuo lyderio atsilikęs bendroje įskaitoje laimintis ispanas C. Sainzas. „Misterio Dakaro“ S. Peterhanselio šansai pakovoti dėl titulo gerokai sumenko. Prancūzas finišą ketvirtas ir bendroje įskaitoje nuo C. Sainzo atsilieka keik daugiau nei viena valanda. 11-ojo etapo automobilių klasė: Bendra automobilių įskaita: Motociklų klasėje taip pat netrūko veiksmo. Arši kova vyko tarp T. Price'o iš Australijos ir K. Benavideso iš Argentinos, tačiau galiausiai australas pademonstravo savo sugebėjimus ir argentinietį paliko už nugaros. Trečias finišą pasiekė prancūzas A. Meo. 11-ojo etapo motociklų klasė: Bendra motociklų įskaita: Keturračių grupėje šį kartą pirmąją vietą užėmė N. Cavigliasso, tačiau nuo lyderio I. Casale'so, kuris finišavo antras, argentinietis atsilieka 1 val. ir 34 sek. Trečioji vieta atiteko D. Shilovui iš Kazachstano. 11-ojo etapo keturračių klasė: Bendra keturračių įskaita: Sunkvežimių klasėje kritinė rokiruotė. Ilgą laiką bendros įskaitos lyderiu buvęs rusas E. Nikolaevas turėjo rimtų gedimo problemų, todėl finišą pasiekė vos 7-as. Tuo pasinaudojo F. Villagra iš Argentinos, kuris užėmė antrąją vietą bei išstūmė rusą iš lyderio pozicijos. Greičiausias šiame etape buvo S. Viazovichius iš Baltarusijos. 11-ojo etapo sunkvežimių klasė: Bendra sunkvežimių įskaita: Apie vienuoliktąjį etapą Anot organizatorių, lenktynininkų laukė karščio ir smėlio išbandymai. „Jau nuo pirmojo Dakaro etapo, surengto Pietų Amerikoje, Fiambalos apylinkės pagarsėjo kaip pragariška vieta, kurioje neįmanoma nieko prognozuoti“, – analizavo B. Bardausko komandos „Perkūnas Team“ vadovas Carlosas Brebbia. Trečiadienio etapo išskirtinumas – netradicinė starto tvarka. Šį kartą organizatoriai nuo 12.30 val. Lietuvos laiku pirmuosius išleido sumaišytus greičiausius 25 automobilius, motociklus ir sunkvežimius. Pirmoje grupėje skirtingais laiko intervalais greičio ruožą pradėjo praeito etapo automobilių lyderių dešimtukas, motociklininkų dešimtukas ir penki sunkvežimiai.  Tada į trasą išvažiavo likę motociklai ir Balys Bardauskas tarp jų, kurio startas buvo numatytas iš 85 vietos 14 val. 40 min. Lietuvos laiku. Po jų nuo 15.15 val. startavo likę automobilių ekipažai. Antanui Juknevičiui su Dariumi Vaičiuliu numatytas startas iš 19-os pozicijos 15.31 val., Vaidotui Žalai ir Sauliui Jurgelėnui – iš 22-osios 15.35 val., o Benediktas Vanagas su Sebastianu Rozwadowskiu pajudėjo į greičio ruožą būdami 24-ti 15.38 val. Likę sunkvežimiai varžytis pradėjo nuo 16.14 val. Motociklininkai ir keturračių vairuotojai po šio etapo savo transporto priemones turėjo palikti atskirame bivuake – jiems trečiadienis yra pirmoji maratoninio etapo dalis, po kurios mechanikų pagalba negalima. Varžybas tęsė jau tik 93 motociklai, 34 keturračiai, 52 automobilių ekipažai, 9 bagiai ir 30 sunkvežimių. Apie dvyliktąjį etapą: Dvyliktajame etape iš Fiambalos ir Čilesito į San Chuaną ketvirtadienį Dakaro karavanas nuvažiuos 791 kilometrą, o sportininkams numatytas net 522 km ilgio greičio ruožas. Dakaro ralis sausio 20-ąją finišuos Kordoboje (Argentina).