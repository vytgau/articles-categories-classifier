Paskutinius 200 m olimpinė čempionė iš Kenijos Faith Kipyegon kartu su olande Sifan Hassan pradėjo spurtą, o joms ant kulnų lipo L. Muir. Netrukus olimpinė bronzos medalininkė amerikietė Jenny Simpson „sužaidė“ taktiškai ir per vidinę bėgimo pusę išsiveržė į antrą vietą. Tuo metu C. Semenya įjungė šeštą pavarą, aplenkė tempo neatlaikiusią S. Hassan ir paskutinę akimirką ties finišo linija paliko L. Muir prizininkų pakylos papėdėje. S. Hassan užėmė 5-ą vietą. What an incredible race, one of the highlights of the #IAAFworlds so far. Kipyegon wins the 1500 ahead of Simpson and Semenya. Enjoy! pic.twitter.com/Zdlr5JAmlP— IAAF (@iaaforg) August 7, 2017  „Tikrai džiaugiuosi bronza. Akivaizdu, kad ne viskas man pavyko, 1500 m yra taktinis bėgimas, o aš sunkiai sugebėjau rasti sau vietą. Tikėjausi geresnio rezultato, tačiau esu laiminga“, – kalbėjo C. Semenya. Dėl lyties ir testosterono kiekio organizme ne vieną skandalą išgyvenusios 2016 metų 800 m bėgimo olimpinė čempionės Londone dar laukia startas jos stipriausioje rungtyje ketvirtadienį. Tuo metu britei liko tik braukti apmaudo ašaras: „Žinote, ketvirta vieta, ką galiu pasakyti. Atidaviau viską, tačiau likus 50 m jau visiškai neturėjau energijos. O juk buvau taip arti medalio“. Sidabrą iškovojusi J. Simpson atskleidė savo sėkmės receptą: „Mano trenerė visą diena kartojo: „Turi norėti bėgti taip, kad tavo visas skrandžio turinys iškristų. Tuomet bus šaunu“. Galima sakyti taip ir nutiko – per paskutinius 300 m baigiau pamesti vidurius, bet tai atsipirko“. Pasaulio čempionė F. Kipyegon džiaugėsi tokiu finalu Londone. „Žinojau, kad jis bus greitas, bet kad toks greitas... Nekantrauju atšvęsti auksą su savo šeima“, – sakė ji.