Netradicinėje 150 m distancijoje vyrų vienviečių kanojų varžybose trečiąją vietą užėmė Henrikas Žustautas. Kitas Lietuvos atstovas Vadimas Korobovas šioje rungtyje liko penktas. Vyrų vienviečių baidarių absoliučioje kategorijoje (150 m ir 1500 m distancijų bendra įskaita) Andrejus Olijnikas iškovojo bronzos medalį. Moterų vienviečių kanojų 150 m distancijoje penktoje pozicijoje liko Rūta Dagytė. Vyrų vienviečių baidarių 150 distancijos varžybose ketvirtąją vietą užėmė Ignas Navakauskas, penktąją – Aurimas Lankas.