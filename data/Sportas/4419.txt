Latvijos sostinėje Rygoje vyko burtų traukimo ceremonija, po kurios paaiškėjo, kad I. Dumbauskaitė ir M. Povilaitytė pateko į D grupę. Joje mūsiškių varžovėmis bus šveicarės Tanja Huberli ir Nina Betschart, austrės Katharina Schutzenhofer ir Stefanie Schwaiger bei latvės Marta Ozolina ir Alise Lece. Grupės favoritėmis turėtų būti šveicarės, kurios pasaulio reitinge užima 7-ą vietą. Austrijos paplūdimio tinklininkės FIVB reitinge yra 39-os, lietuvės - 72-os, o latvės - 87-os. 25-ame Europos paplūdimio tinklinio čempionate iš viso dalyvaus 32-i moterų komandos iš 15-os valstybių ir 32-i vyrų ekipos iš 17-os šalių. Komandos yra suskirstytos į aštuonias grupes po keturias. Varžybų prizų fondą sudarys 200 tūkst. eurų. Europos čempionų titulus gins italai Daniele Lupo ir Paolo Nicolai bei vokietės Laura Ludwig ir Kira Walkenhorst.