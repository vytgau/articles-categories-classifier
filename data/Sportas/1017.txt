Pirmasis rungtynių kėlinys klostėsi apylygiai ir 23-iąją minutę rezultatas dar buvo lygus 11:11, tačiau Kauno klubas puikiai sužaidė kėlinio pabaigą ir prieš pertrauką pirmavo 19:14. Per pirmąsias 10 antrojo kėlinio minučių „Granitas-Karys“ padidino savo persvarą iki dviženklės ir likęs rungtynių laikas tebuvo formalumas. Kauniečiai šalies pirmenybėse dar nepralaimėjo nei karto. Kauno komandai Mindaugas Urbonas pelnė 7 įvarčius, Vaidas Drevinskas ir Modestas Štarolis – po 6, Manvydas Lazauskas – 4, Tadas Bučinskas – 3, Paulius Šarkauskas, Paulius Zėringis ir Mindaugas Barzdenis – po 2, Karolis Grigas ir Mantas Reinys – po 1. Vilniaus ekipoje Karolis Antanavičius pasižymėjo 8 kartus, Valdas Drabavičius ir Tadas Rasakevičius – po 6, Artūras Švilpa ir Kristupas Goštautas – po 2, Jovydas Jurašius, Rosvaldas Ramunis ir Tomas Bernatavičius – po 1.  Čempiono titulą ginantis Klaipėdos „Dragūnas“ savo aikštėje 32:29 įveikė Šiaulių SM „Dubysą-Guberniją“. Po 30 žaidimo minučių rezultatas buvo lygus. Toli savo varžovų į priekį šiauliečiai nepaleido ir antrajame kėlinyje, tačiau jo antroje pusėje „Dragūnui“ pavyko susikurti kelių įvarčių pranašumą ir jį išsaugoti. Klaipėdos komandai Žanas Gabrielius Virbauskas pelnė 7 įvarčius, Laurynas Simonavičius – 5, Benas Butkus, Alain Romeo Eyebe ir Lukas Vanagas – po 4, Šarūnas Ugianskis – 3, Laurynas Palevičius ir Modestas Vaitiekūnas – po 2, Arvydas Bučius – 1. Šiaulių ekipai Deivydas Virbauskas pelnė 10 įvarčių, Arminas Milaknis, Paulius Morkūnas, Arūnas Tribė ir Tomas Baliutavičius – po 4, Aivaras Budrys – 3. Kauno KTU komanda namuose net 35:16 (19:6) pranoko Varėnos „Ūlos“ ekipą. Nugalėtojų gretose Vilius Juozaitis pasižymėjo 7 kartus, Deividas Jovaišas – 6, Arminas Stankūnas – 4, Vilius Rūškys, Darius Katinas, Karolis Jankauskas – po 3, Edvinas Balčiūnas, Darius Talačka, Lukas Sutkus, Paulius Variakojis – po 2, Aurimas Balčiūnas – 1. Varėnos ekipai Donatas Leknickas ir Tomas Valentukevičius pelnė po 4 įvarčius, Taurintas Markiavičius, Kęstutis Ikasala, Rolandas Bliznevičius – po 2, Rimantas Palevičius ir Lukas Sužiedėlis – po 1.