„Dienas leidžiu apsuptas įvairiausio tipo sportininkų, dauguma jų – ištvermės sporto atstovai. Tad natūralu, kad stebint iš šalies, bendraujant ir diskutuojant, aiškėja bendras vaizdas ir tam tikros tendencijos. Pripažįstu, kad visuma žavi ir kelia daug teigiamų emocijų, bet yra ir tamsių šešėlių, kuriuos noriu trumpai aptarti“, – savo tinklaraštyje rašo D. Pavliukovičius. Pateikiame jo pastebėjimus. Kuo daugiau juodo darbo padarysiu, tuo kietesnis būsiu Deja, tai vyraujanti tendencija. Žinoma, be juodo darbo, rezultatas nebus pasiektas, bet reikia nepamiršti vieno elementaraus dalyko: kietumas priklauso ne nuo padaryto juodo darbo, o nuo to, kaip organizmas sugeba atsigauti po krūvio. Traumos – didelės motyvacijos ir laiko trūkumo padarinys Kartais net skauda žiūrint į žmonių draskymąsi sveikatos sąskaita. Čia didelės mistikos nėra, žmogaus kūnas privalo būti pasiruošęs darbui, jeigu to nebus, faktas, kad kažką darysite blogai, o tai tiesioginis kelias į traumas. To išvengti galima labai paprastai: bendras fizinis ir tempimo pratimai bei šiek tiek vitaminų, kad organizmas nebūtų alinimas. Atrodytų, reikia visai nedaug, bet... Beje, jeigu jau darote bendro arba specialius fizinio pratimus, išsiaiškinkite kaip juos atlikti teisingai. Pavyzdžiui, jeigu žmogus nesugeba atlikti elementaraus pritūpimo, kokia kalba gali būti apie pliometriką (sprogstamosios raumenų galios didinimą). Elementari bėgimo technika arba jos nebuvimas Čia nėra nieko mistiško. Keletas taisyklių ir viskas. Šiek tiek sustiprinę raumenis, „parinkę“ kilometrų ir, galvodami apie techniškai teisingą judesį, jūs bėgsite n kartų geriau nei dabar. Nelyginkite savęs su profesionalais Tik vienas mažas pastebėjimas, kad jūs dažniausiai skaitote straipsnius, blogus, dienoraščius apie pasaulio elitą. Vargu, ar tai yra tinkamas sprendimas. Nevalgysi – nebėgsi Siekdami ambicingų tikslų nepamirškite, kad mityba ir poilsis yra lygiai taip pat svarbu, kaip ir treniruotės. Nesutinkate? Galime ginčytis. Sveikata svarbiausia – saugokite ją Kartais atrodo, kad tai yra pamirštama. Trumpas patarimas – saugokite save ir siekite savo tikslų sistemingai. Ištvermės sportas reikalauja laiko.