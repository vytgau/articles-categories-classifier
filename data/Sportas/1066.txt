Sukhee Shim, Minjeong Choi, Yejin Kim ir Alang Kim finale finišavo per 4 min. 7,361 sek. Pietų Korėjos rinktinė triumfavo ir 2014 metų Sočio olimpinėse žaidynėse. Sidabro medalius iškovojo Italijos ekipa (Arianna Fontana, Lucia Peretti, Cecilia Maffei ir Martina Valcepina, +8,54 sek.). Finale čiuožusios Kanados ir Kinijos komandos buvo diskvalifikuotos, todėl bronzos medaliai atiteko B finalo nugalėtojoms. B finale triumfavo Olandijos rinktinė (Suzanne Schulting, Yara van Kerkhof, Lara van Ruijven ir Jorie Ter Mors). Jos rezultatas – 4 min. 3,471 sek. – yra naujas pasaulio rekordas, kuris nuo 2016 metų priklausė Pietų Korėjos ekipai (4.04,222). Varžybose dalyvavo aštuonios komandos.