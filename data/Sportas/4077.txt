Šis plakatas buvo išskleistas per trečiadienio Čempiono lygos atrankos rungtynes su Kazachstano klubu „Astana“. „Legia“ sirgaliai siekė priminti 1944 metus Varšuvoje, kai Lenkijos kovotojai bandė išlaikyti miesto dalis, bet buvo sutriuškinti Vokietijos karinių pajėgų. „Per Varšuvos sukilimą vokiečiai nužudė 160 tūkst. žmonių. Tūkstančiai iš jų buvo vaikai“, – buvo parašyta ant plakato, o jame vaizduojamas Vokietijos kareivis laiko ginklą vaikui prie veido. UEFA dažnai baudžia klubus dėl politinių simbolių per rungtynes. Ir šįkart Europos futbolą valdanti organizacija pranešė, jog „Legia“ lauks viena bausmė dėl plakato, o kita – dėl stadione užtvertų laiptų. Legia Warsaw charged by UEFA for banner honouring Nazi victims https://t.co/VRSFj8DNbt #soccer #ESPN pic.twitter.com/HtSgcgOCl5— Vanessa Giertz (@VanessaGiertz) August 4, 2017  Legia Warsaw display provocative banner ahead of #UCL clash - here's why https://t.co/5JynMmVWeG pic.twitter.com/IblvQTXQJz— The Sun Football ⚽ (@TheSunFootball) August 4, 2017 Bauda gali būti didesnė nei įprasta, nes „Legia“ ne pirmą kartą baudžiama dėl sirgalių elgesio. 2014 metais vienu dideliu plakatu fanai buvo paskelbę, jog UEFA pinigus vertina labiau nei futbolą. Tuomet Čempionų lygos trečiojo atrankos etapo atsakomųjų rungtynių pradžioje Varšuvos „Legia“ turėjo trijų įvarčių pranašumą prieš Glazgo „Celtic“, nes pirmąsias rungtynes buvo laimėjusi 4:1. Lenkai išvykoje dar kartą 2:0 įveikė škotus, tačiau buvo priversti palikti turnyrą dėl apmaudaus taisyklių pažeidimo – likus žaisti 4 min. į aikštę žengė futbolininkas, kuris dėl diskvalifikacijos neturėjo teisės žaisti. Nesunkiai galime prisiminti ir Varšuvos „Legia“ ultrų „nuotykius“ Vilniuje prieš dešimtmetį: UEFA Intertoto taurės varžybose kovoję Vilniaus „Vėtros“ futbolininkai sužaidė vos kėlinį – per pertrauką kilo riaušės, kurias sukėlė „Legia“ klubo aršiausieji sirgaliai, ir mačas buvo nutrauktas. „Legia“ futbolininkai nusileido „Astana“ (Kazachstanas) klubui bendru rezultatu 2:3 ir iškrito iš Čempionų lygos atrankos varžybų į Eurolygos lygą, kurioje žais su Moldovos ekipa „Šerif“.