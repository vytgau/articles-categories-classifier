Mačas truko vos 1 valandą 35 minutes. 2010 ir 2013 metų „US Open“ čempionas R. Nadalis pusfinalyje susitiks su šveicaro Roger Federerio (ATP 3) ir argentiniečio Juano Martino del Potro (ATP 28) poros nugalėtoju. 36-erių metų R. Federeris „US Open“ turnyre triumfavo penkis kartus (2004-2008 m.), o 28-erių metų Ch. M. del Potro šį turnyrą laimėjo 2009 metais. Moterų vienetų varžybų ketvirtfinalyje pirmoji pasaulio raketė 25-erių metų čekė Karolina Pliškova po 1 val. 34 min. trukusios kovos 6:7 (4:7), 3:6 pralaimėjo 25-erių metų amerikietei Coco Vandeweghei (WTA 22). JAV tenisininkė „US Open“ turnyro pusfinalyje žais pirmą kartą. Dėl paskutinio kelialapio į geriausių ketvertą kovoja 32-ejų metų estė Kaia Kanepi (WTA 418) ir 22-ejų metų amerikietė Madison Keys (WTA 16). „US Open“ turnyro prizų fondą sudaro 50,4 mln. JAV dolerių.