Teismas panaikino Paryžiaus Apeliacinio teismo sprendimą ir grąžino bylą pakartotiniam svarstymui. K. Benzema advokatas Sylvainas Cormier teigė, kad jo ginamasis džiaugėsi tokiu teismo sprendimu ir jie sieks galutinio K. Benzema išteisinimo. Skandalas kilo, kai M. Valbueną ėmė šantažuoti grupė žmonių ir grasino paviešinti Stambulo klubui „Fenerbahče“ atstovaujančio saugo intymaus gyvenimo vaizdo medžiagą. K. Benzema buvo pateikti kaltinimai dėl šantažo ir dalyvavimo kriminalinėje veikloje, o visa ši veikla buvo nukreipta prieš M. Valbueną. Teigiama, jog K. Benzema ir jo bendrininkai šantažavo kolegą teigdami, jog turi vaizdo įrašą, kuriame futbolininkas užsiima seksu su mergina. Pats „Real“ klubo puolėjas K. Benzema šiuos kaltinimus neigia. Per savo karjerą K. Benzema, kuris dėl šantažo skandalo buvo pašalintas iš Prancūzijos rinktinės, nacionalinės komandos marškinėlius vilkėjo 80 kartų ir pelnė 25 įvarčius.