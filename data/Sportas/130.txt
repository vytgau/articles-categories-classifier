Svarbią pergalę iškovojo „Napoli“ klubas, kuris išvykoje dramatiškai 1-0 palaužė lygoje pirmaujančią Turino „Juventus“ ekipą. Pergalę svečiams padovanojo 90-ąją minutę Gianluigi Buffoną smūgiu galva po kampinio nuginklavęs senegalietis Kalidou Koulibaly. Iki čempionato pabaigos likus keturiems turams, „Napoli“ sumažino atsilikimą nuo „Juventus“ iki 1 taško. Neapolio ekipai šį sezoną „Seria A“ pirmenybėse liko rungtynės su „Fiorentina“, „Torino“, „Sampdoria“ ir „Crotone“. Tuo metu „Juventus“ dar žais su Milano „Inter“, „Bologna“, „Roma“ bei „Hellas“ ekipomis. Kitose sekmadienio rungtynes pergales šventė ir trečioje vietoje žengiančios „AS Roma“ komandos nepaleidžiantys Milano „Inter“ bei Romos „Lazio“ klubai. Pirmasis 2-1 pranoko Veronos „Chievo“. Tuo metu sostinės klubas 4-0 pervažiavo Genujos „Sampdoria“ ekipą. Svarbią pergalę iškovojo ir „Atalanta“ klubas, kuris 2-1 palaužė „Torino“ ir iš UEFA Europos lygos futbolą kitam sezonui garantuojančios šeštosios vietos išstūmė „AC Milan“. Kiti sekmadienio rezultatai: „Cagliari“ 0 – 0 „Bologna“ „Udinese“ 1 – 2 „Crotone“ Turnyrinė lentelė: (vieta, komanda, rungtynės, pergalės, lygiosios, pralaimėjimai, įvarčių santykis, taškai)  