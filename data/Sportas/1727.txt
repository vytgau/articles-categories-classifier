Artimiausią persekiotoją – „Schalke“ klubą – 14 taškų lenkiantiems trenerio Juppo Heynckeso auklėtiniams pergalę nukalė Javi Martinezo (32 min.), Francko Ribery (59 min.) ir Jameso Rodriguezo (90+1 min.) įvarčiai. Paguodos įvartį varžovams 71-ą min. pelnė Kevinas Vollandas. „Bayern“ pergalę Lėverkuzene iškovojo pirmą kartą per penkerius metus. Net 14 rungtynių iš eilės „Bayer“ komandai pavyko išvengti pralaimėjimo savo aikštėje. Tačiau tik iki šio penktadienio, kur į sausakimšą stadioną susirinko net per 30 tūkst. sirgalių. Be Roberto Lewandowskio ir Matso Hummelso žaidę Vokietijos čempionai šioje dvikovoje pasveikino antrą kartą karjeroje su „Bayern“ marškinėliais debiutavusį puolėją Sandro Wagnerį. Paskutinį kartą prieš 3785 dienas, kaip suskaičiavo vokiečių žiniasklaida, Miuncheno ekipai atstovavęs futbolininkas antrame kėlinyje pakeitė F. Ribery.