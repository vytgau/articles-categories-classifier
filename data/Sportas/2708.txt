Šeimos galės patekti į trijų pagrindinių šalies miestų i Rijado, Džidos ir Damamo – stadionus. Tai – dar vienas žingsnis suteikiant daugiau laisvių Saudo Arabijos moterims, kurios susiduria su griežtomis lyčių segregacijos taisyklėmis. Naujausias leidimas paskelbtas po neseniai joms suteikto leidimo vairuoti. Šie žingsniai žengti princo Mohammed bin Salmano, siekiančio modernizuoti šalies visuomenę ir suteikti impulsą jos ekonomikai, iniciatyva. Saudo Arabijos sporto agentūra pranešė, kad trijuose minėtų miestų stadionuose netrukus prasidės parengiamieji darbai, kurie leis užtikrinti, jog juose šeimos galės pradėti lankytis nuo 2018 metų pradžios. Kad šeimoms būtų patogiau, stadionuose ketinama atidaryti kavinių ir restoranų bei įrengti ekranus, skirtus stebėti rungtynes, pridūrė agentūra. Iki šiol Saudo Arabijos stadionai buvo skirti tik vyrams.