Olimpinių sportininkų palaikymo komandos iš Šiaurės Korėjos merginos antradienį, vasario 13 dieną, visai šalia Gangneung ledo arenos kartu su orkestru surengė specialų pasirodymą. Palaikymo komandos merginos, kurias įsiminė visas pasaulis, dalyvavo pajėgas suvienijusių Šiaurės ir Pietų Korėjos moterų ledo ritulio atkrentamosiose varžybose vasario 10 ir 12 dienomis. Deja, palaikymas pergalės pasiekti nepadėjo. Antradienį palaikymo komandos merginos ilsėjosi: apsilankė netoliese esančiame paplūdimyje, pietavo vietos restorane ir padovanojo valandos trukmės pasirodymą visiems norintiems. Norėdami merginas apsaugoti nuo pernelyg didelio smalsuolių ir žurnalistų dėmesio, jas apsupo šimtai policijos pareigūnų, kurie nesitraukė nė per žingsnį.