Dviem pralaimėjimais startavęs „Kauno Žalgiris“ svečiuose kiek netikėtai 1:0 (1:0) palaužė uostamiesčio komandą. Pergalę lėmė 11 min. Simono Pauliaus ir Ernesto Mickevičiaus sėkminga kombinacija: S. Paulius perdavimu sugebėjo perkelti kamuolį per gynėją, o tuo pasinaudojęs E. Mickevičius akistatoje su vartininku buvo tikslus. Šiuo metu „Atlanto“ sąskaitoje – 4 taškai, o „Kauno Žalgiris“ iškovojo pirmuosius tris taškus.    Tiesa, „Kauno Žalgirio“ taškų kraitis gali padvigubėti. Vilniaus „Žalgiris“ po pirmo turo buvo nubaustas techniniu pralaimėjimu, nes sostinės ekipoje per neapdairumą mače su „Kauno Žalgiriu“ rungtyniavo praėjusį sezoną su raudona kortele baigęs legionierius Diego Oyarzunas. „Žalgiris“ apskundė sprendimą Apeliaciniam komitetui, tad sprendimas nėra galutinis ir pokyčių turnyro lentelėje kol kas nėra. Kitose trečiadienio A lygos rungtynėse „Trakai“ Vilniaus „Sportimos“ manieže sužaidė lygiosiomis 1:1 (1:0) su Kauno „Stumbro“ ekipa. „Trakai“ pirmavo po 26-ąją min. Modesto Vorobjovo pelnyto įvarčio, o 89-ąją min. rezultatą išlygino Nasro Boucharebas. „Trakai“ (4 tšk.) turnyro lentelėje užima ketvirtąją vietą, o „Stumbras“ (2 tšk.) yra septintas. A lygos rikiuotė (vieta, komanda, rungtynės, pergalės, lygiosios, pralaimėjimai, įvarčių santykis, taškai): 