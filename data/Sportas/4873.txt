Šiltus santykius Lionelis ir Antonella puoselėja jau nuo 2008 metų. Pora augina du sūnus: ketverių Thiango ir beveik dvejų Mateo.  Šventėje dalyvavo 260 svečių, tarp kurių buvo jaunikio garsūs kolegos klube ir rinktinėje: Neymaras, Luisas Suarezas, Gerardas Pique, Cescas Fabregasas, Gonzalo Higuainas, Sergio Aguero, Angelis Di Maria, Ezequielis Lavezzi ir kiti. Iškilmių vietą saugojo 350 policininkų ir privačios saugos firmos darbuotojų. L. Messi kvietė visus pakviestuosius į vestuves pinigus aukoti jo vardo fondui, kuris remia vaikus, neturinčius pakankamai lėšų sveikatai, išsilavinimui ir sportui.  Po privačios ceremonijos pora, žengdama raudonu viešbučio ir kazino komplekso kilimu priešais šimtus žurnalistų, atrodė laiminga ir atsipalaidavusi. A. Roccuzzo vilkėjo prigludusią, „undinėlės“ silueto suknelę, kurią sukūrė ispanų dizainerė Rosa Clara. Poros vaikai Thiago ir Mateo per ceremoniją sėdėjo pirmoje eilėje. Argentinos žiniasklaida tai vadino „šimtmečio vestuvėmis“ Rosarijui – atšiauriam uostamiesčiui šalies šiaurėje, kur L. Messi sutiko savo dabar 29-erių metų nuotaką. Puota turėjo būti atokvėpis L. Messi nuo teisinių problemų. Ispanijos teismas praėjusį mėnesį atmetė jo apeliaciją dėl mokestinio sukčiavimo nuosprendžio. Tamsiaplaukės A. Roccuzzo suknelė pabrėžė figūros linkius, buvo su gilia iškirpte. Dizainerė R. Clara yra rengusi tokias žvaigždes kaip aktorės Eva Longoria ir Sofia Vergara, taip pat Ispanijos karalienę Letizią. Vestuvės buvo surengtos 22 val. Grinvičo (šeštadienį 1 val. Lietuvos) laiku, kazino „City Center“, esančio visai šalia nusikalstamumu garsėjančio ir narkotikų gaujų valdomo lūšnyno. Civilinės santuokos ceremonija ir pobūvis turėjo vykti komplekso viduje, svečiai taip pat buvo ten apgyvendinti. Pranešta, kad per puotą turėjo būti patiekta tokių argentinietiškų delikatesų kaip kepti skrandukai. Koncertuoti buvo pakviestos Urugvajaus popgrupės „Rombai“ ir „Marama“, dainininkė ir S. Aguero širdies draugė Karina. ¡Emocionante! Abel Pintos le cantó a Leo Messi y Anto Rocuzzo mientras daban el sí A post shared by TN La Viola (@tnlaviola) on Jun 30, 2017 at 7:17pm PDT  Taip pat sklandė gandai, kad dainuos Kolumbijos deivė Shakira, kuri neseniai turėjo neigti kalbas, kad nedalyvaus vestuvėse dėl ginčo su A. Roccuzzo. Jorge Messi (Leo's father): "This (wedding) is the most important game in Leo's life." pic.twitter.com/aU4tDp75gK — Leo Messi (@messi10stats) July 1, 2017 That moment when Messi and Antonella got officially married ❤️❤️ pic.twitter.com/VaVeroIy7C — Leo Messi (@messi10stats) July 1, 2017 Messi, Thiago and Antonella ❤️💙 pic.twitter.com/p0Vhc5zIkQ — Leo Messi (@messi10stats) July 1, 2017 Messi and Roccuzzo family ❤️💙 pic.twitter.com/ifSsijHqbU — Leo Messi (@messi10stats) July 1, 2017 Congratulations on getting married, Lionel and Antonella Messi ❤️ pic.twitter.com/tfYe4Otzhy — Leo Messi (@messi10stats) July 1, 2017 Happy married life Messi and Antonella.. pic.twitter.com/d0rlguhR1F — Leo Messi (@messi10stats) July 1, 2017