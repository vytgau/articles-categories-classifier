„World Open” kategorijos suaugusiųjų Lotynų Amerikos šokių grupės varžybose Jokūbas Venckus ir Miglė Klupšaitė (Vilniaus „Ratuto”) pateko į finalą ir užėmė šeštą vietą. Šioje grupėje geriausiai pasirodė vokiečiai Marius Andrei Balanas ir Khrystyna Moshenska, sidabro medalius laimėjo Rusijos atstovai Antonas Aldaevas ir Natalia Polukhina, o trečią vietą užėmė Arturas Balandinas ir Anna Salita, taip pat iš Vokietijos. Grupėje varžėsi 92 poros. Senjorų I standartinių šokių grupės varžybose Tomas Rimkus ir Nerija Surblytė – Rimkienė užėmė šeštą vietą. Aukso medalius šioje grupėje laimėjo italai Ignazio Grignanis ir Ilaria Gianfranchi iš Italijos, antra vieta atiteko Austrijos atstovams Ronaldui Puxui ir Sabinei Pux, o trečią vietą užėmė Luca Bandettini ir Margherita Petrocchi, taip pat iš Italijos. Grupėje varžėsi 93 poros.