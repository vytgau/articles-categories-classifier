Aukščiausias Islandijos rankininkų pasiekimas – 2008 metų Pekino olimpinėse žaidynėse iškovoti sidabro medaliai. Lietuvos rinktinės vyriausiasis treneris Artūras Juškėnas po burtų išliko pozityvus: „Bet kuri komanda, kurią galėjome gauti buvo galinga, ir Islandija – ne išimtis. Be abejo, skųstis tikrai negalime – vis tik šiame čempionate islandai iš visų šių komandų užėmė žemiausią vietą, tačiau rankinio tradicijos šioje šalyje labai gilios. Rankinis Islandijoje pagal populiarumą varžosi su futbolu, o ir pati šalis yra mažos sportuojančios šalies pavyzdys. Aišku tai, kad dabar mums patiems reikia susikoncentruoti į savo žaidimą – surinkti, ką turime geriausio ir tikrai galime „kabintis“. Kitaip tariant burtai mūsų tikrai nenužudė.“ SRB 🇷🇸 vs POR 🇵🇹 LTU 🇱🇹 vs ISL 🇮🇸 CZE 🇨🇿 vs RUS 🇷🇺 SLO 🇸🇮 vs HUN 🇭🇺 BLR 🇧🇾 vs AUT 🇦🇹 MKD 🇲🇰 vs ROU 🇷🇴 NED 🇳🇱 vs Silver Medal winner🥈 NOR 🇳🇴 vs BIH/SUI CRO 🇭🇷 vs MNE 🇲🇪 #EHFEuro2018 pic.twitter.com/m0Uv90kSg0— EHF EURO (@EHFEURO) 27 January 2018  Klaipėdoje surengtame atrankos etape lietuviai įveikė Gruzijos, Latvijos ir Izraelio nacionalines komandas bei tapo nugalėtojais. Be Lietuvos rinktinės, šį atrankos etapą įveikė Olandija, Portugalija, Rumunija ir Rusija, tačiau nei viena iš šių rinktinių mūsiškių varžovais lemiame etape būti nebegalėjo. Visos planetos pirmenybių paskutiniojo atrankos etapo komandos buvo suskirstytos į du krepšelius. Vietą čempionate jau turi užsitikrinę šeimininkų danų ir vokiečių rinktinės bei pasaulio čempionai prancūzai. Be kovos į planetos pirmenybes keliaus ir šiuo metu Zagrebe vykstančio Europos čempionato nugalėtoja. Paskutiniame atrankos etape žaidžiama dvejų rungtynių serija. Namų rungtynes Lietuvos vyrų rankinio rinktinė birželio mėnesį žais Vilniaus „Siemens“ arenoje. Praėjusioje atrankoje į 2017 metų pasaulio čempionatą Lietuvos rinktinė neįveikė pirmojo atrankos etapo, o paskutinį kart taip arti planetos pirmenybių buvo 2015 metų atrankoje, kuomet susitiko su Rusijos rankininkais ir dviejų rungtynių seriją jiems pralaimėjo 30:22 bei 22:33, o Į 2013 metų pasaulio čempionatą lietuviams kelią pastojo lenkai. Vienintelį kartą pasaulio čempionate Lietuvos rinktinė žaidė 1998 metais ir užėmė 9 vietą.