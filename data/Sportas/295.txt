Į simbolinį moterų septynetą pateko Ieva Kazūraitytė (Kauno „Kaunas-ASU“), Aliona Bernatovič (Alytaus „Prekyba-Parama“), Ugnė Lokytė („Kaunas-ASU“), Gabrija Kasperavičiūtė (Jonavos „Achema-KKSC“), Karolina Uvarovaitė („Kaunas-ASU“), Hana Važynska („Kaunas-ASU“), Viktorija Jemialjančiuk („Prekyba-Parama“). Geriausia čempionato žaidėjai tapo H. Važynska. Į vyrų simbolinį septynetą pateko Gilbertas Kerpė (Raseinių „Norvelita“), Olegas Čebialis (Marijampolės „Sūduva“), Artūras Vasiljevas („Sūduva“), Karolis Šlimas („Norvelita“), Mantas Grinevičius (Kelmės „Etovis“), Arnas Rumševičius (Šiaulių „Elga-Master Idea-SM Dubysa“) ir Lukas Každailis („Sūduva“). Geriausiu čempionato žaidėjų pripažintas A. Vasiljevas. Lietuvos vyrų čempionate antrą kartą istorijoje triumfavo „Sūduva“, sidabro medalius iškovojo „Etovis“, bronzos – „Norvelita“. Moterų pirmenybių nugalėtojų titulą apgynė „Kauno-Asu“ tinklininkės. Sidabras atiteko „Prekybai-Paramai“, bronza – „Achemai-KKSC“.