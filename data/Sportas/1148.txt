2010 metų Vankuverio ir 2014 metų Sočio olimpinių žaidynių vicečempionui 33-ejų metų Martiniui Dukurui iki bronzos medalio pritrūko 0,11 sek. 36-erių metų Tomas Dukuras savo jaunesniajam broliui pralaimėjo 0,43 sek. ir turėjo tenkintis penktąja vieta. Olimpiniu čempionu tapo 23-ejų metų Pietų Korėjos atstovas Yun Sungbinas. Jo bendras keturių važiavimų laikas – 3 min. 20,55 sek. Iki šiol olimpinėse bobslėjaus, rogučių ir skeletono varžybose medalius pelnydavo tik Europos arba Šiaurės Amerikos atstovai. Antrąją vietą užėmė 23-ejų metų rusas Nikita Tregubovas. Jis olimpiniam čempionui pralaimėjo net 1,63 sek. Vos 0,02 sek. rusui pralaimėjo bronzą iškovojęs 30-metis britas Domas Parsonsas . Tai pirmasis Didžiosios Britanijos medalis Pjongčango žaidynėse. Pjongčango žiemos olimpinių žaidynių vyrų kalnų slidinėjimo didžiausiojo slalomo rungtį penktadienį laimėjo 27-erių metų austras Matthiasas Mayeris. Alpine Skiing - Men's Super-G | #2018평창 알파인 스키 - 남자 슈퍼대회전 🥇Gold MAYER Matthias / #AUT 🥈Silver FEUZ Beat / #SUI 🥉Bronze JANSRUD Kjetil / #NOR Congratulations. 축하합니다!🎉#PyeongChang2018 #AlpineSkiing pic.twitter.com/nBgJcrei3N — PyeongChang 2018 (@pyeongchang2018) February 16, 2018  Sočio olimpinių žaidynių greitojo nusileidimo rungties čempionas penktadienį trasą įveikė per 1 min. 24,44 sek. M. Mayeris tapo pirmuoju nuo 1998 metų žaidynių Nagane ne Norvegijos atstovu, laimėjusiu olimpines didžiausiojo slalomo varžybas. Prieš 20 metų tai pavyko padaryti kitam austrui Hermannui Maieriui. Antrąją vietą užėmė 31-erių metų šveicaras Beatas Feuzas (+0,13 sek.), o trečiąją – Sočio žaidynių didžiausiojo slalomo rungties nugalėtojas 32-ejų metų norvegas Kjetilis Jansrudas (+0,18 sek.). Pastarasis savo sąskaitoje turi jau penkis olimpinius medalius ir atsilieka tik nuo savo tėvynainio Kjetilio Andre Aamodto (8 medaliai) ir JAV kalnų slidininko Bodes Millerio (6). Greitojo nusileidimo rungtyje ketvirtadienį triumfavęs norvegas Akselis Lundas Svindalas (+0,49 sek.) didžiausiame slalome liko penktas. Varžybose dalyvavo 61 kalnų slidininkas. Pjongčango žiemos olimpinių žaidynių moterų snieglenčių kroso varžybas penktadienį laimėjo italė Michela Moioli. Snowboard - Ladies’ Snowboard Cross 스노보드 - 여자 스노보드 크로스 🥇Gold MOIOLI Michela / ITA🇮🇹 🥈Silver PEREIRA de SOUSA MABILEAU Julia / FRA🇫🇷 🥉Bronze SAMKOVA Eva / CZE🇨🇿 Congratulations.🎉축하합니다! pic.twitter.com/J7E5SdUuS8 — PyeongChang 2018 (@pyeongchang2018) February 16, 2018 Tai pirmasis olimpinis snieglenčių varžybų auksas Italijos istorijoje. 22-ejų metų M. Moioli, kuri 2015 ir 2017 metų pasaulio čempionatuose iškovojo bronzą, finale pranoko penkias varžoves ir iškovojo didžiausią pergalę savo karjeroje. Antrąją vietą užėmė 16-metė prancūzė Julia Pereira de Sousa Mabileau, o bronzą pelnė Sočio olimpinių žaidynių čempionė 24-erių metų čekė Eva Samkova. Penkiskart pasaulio čempionė 32-ejų metų amerikietė Lindsey Jacobellis liko ketvirta. Varžybose dalyvavo 24 sportininkės.