Lietuvis 7:6 (9-7), 6:7 (6-8), 5:7 pralaimėjo 211 cm ūgio amerikiečiui Reilly Opelkai (229-oji pasaulio raketė). Mačas truko 2 val. 29 min. 27-erių metų R. Berankis, kuris pasaulio reitinge yra 136-as, šiame susitikime atliko šešis neatremiamus padavimus, o 20-metis amerikietis - net 25. Lietuvis padarė keturias dvigubas klaidas, o jo varžovas - tris. Už dalyvavimą vienetų varžybose R. Berankiui atiteko 780 JAV dolerių. R. Berankis dar tęsia kovą dvejetų varžybose. Turnyro prizų fondą sudaro 75 tūkst. JAV dolerių.