Geriausias Lietuvos tenisininkas 6:3, 6:3 nugalėjo 30-metį estą Jurgeną Zoppą (147-oji pasaulio raketė). Mačas truko 1 val. 9 min. 27-erių metų Lietuvos tenisininkas, kuris pasaulio reitinge yra 103-ias, finale susitiks su 25-erių metų prancūzu Constant'u Lestienne'u (234). Prancūzijos tenisininkas pusfinalyje eliminavo pirmąją turnyro raketę 32-ejų metų Kipro atstovą Marcosą Baghdadį (82). Patekdamas į finalą, R. Berankis užsitikrino 48 ATP reitingo taškus ir 3650 eurų premiją. Turnyro prizų fondą sudaro 43 tūkst. eurų.