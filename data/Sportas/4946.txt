Sidabro medalis atiteko Leonui Molotokui (102+43 tšk.). Jis yra buvęs Sidnėjaus olimpinių žaidynių čempionės Dainos Gudzinevičiūtės treneris, o šiuo metu dirba treneriu Jungtinėse Arabų Emyratuose (JAE), Dubajuje. L. Molotokas treniruoja JAE šaulių rinktinę. Bronza tenkinosi Rio de Žaneiro olimpinių žaidynių dalyvis Ronaldas Račinskas (116+35). Šaudymo varžybose tranšėjinėje aikštėje triumfavo Rytis Sventickas. Sidabras atiteko Švedijoje studijuojančiam Kristijonui Žemaičiui, bronza Pauliui Kamarauskui. R. Sventickas, A. Bogdanova, R. Račinskas, Donatas Blaškevičius ir Aleksejus Zareckis ruošiasi Europos čempionatui, kuris liepos 20-rugpjūčio 3 dienomis vyks Baku (Azerbaidžanas).