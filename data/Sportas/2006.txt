PSG įvarčių sąskaitą po Kyliano Mbappe perdavimo 21 min. atidarė Edinsonas Cavani, po pertraukos tas pats K. Mbappe 57 min. padvigubino PSG pranašumą, o pergalę 81 min. įtvirtino ispanas Yuri Berchiche. Paguodos įvartį svečiams nuo 11 m žymos 90 min. pelnė Ivanas Santini.  Po pergalės PSG sąskaitoje – 50 taškų, artimiausias persekiotojas – „Monaco“ ir „Lyon“ ekipas – lenkia 9-iais taškais. „Monaco“ trečiadienį namuose 2:1 įveikė „Rennes“ futbolininkus. Šeimininkus į priekį 20 min, išvedė Radamelas Falcao, po pertraukos 59 min. rezultatą išlygino Wahbi Khazri. Pergalę „Monaco“ ekipai 81 min. išplėšė Balde Keita. „Monaco“ ir „Lyon“ po 19 rungtynių turi po 41 tašką. Rezultatai „Amiens“ 0 – 1 „Nantes“ „Angers“ 2 – 1 „Dijon“ „Bordeaux“ 0 – 2 „Montpellier“ „Guingamp“ 2 – 1 „Saint-Etienne“ „Lille“ 1 – 1 „Nice“ „Marseille“ 3 – 1 „Troyes“ „Metz“ 3 – 0 „Strasbourg“ „Monaco“ 2 – 1 „Rennes“ „Paris Saint Germain“ 3 – 1 „Caen“ „Toulouse“ 1 – 2 „Lyon“ D19 - Full-time scores pic.twitter.com/2qY4RdoJOK— Ligue1 English (@Ligue1_ENG) December 20, 2017  „Ligue 1“ pirmenybių turnyro lentelė (vieta, komanda, rungtynės, pergalės, lygiosios, pralaimėjimai, įmušti, praleisti įvarčiai, įvarčių santykis, taškai):  Trečiadienį Ispanijoje „La Liga“ pirmenybių 17-ame ture sužaisti du susitikimai, trečiame ture iš eilės nelaimėjo „Sevilla“, kuri San Sebastiane 1:3 (1:1) nusileido „Real Sociedad“ futbolininkams. „Sevilla“ su 29 taškais rikiuojasi 5-oje pozicijoje, „Real Sociedad“ futbolininkai – 8-ti (23 taškai). Kitose rungtynėse „Getafe“ namuose 2:0 (2:0) įveikė absoliučią čempionato autsaiderę „Las Palmas“ ekipą. „Getafe“ su 23 taškais užima 7-tą vietą, „Las Palmas“ su 11 taškų – paskutinė 20-ta. Pirmauja „Barcelona“ – 42 taškai (po 16 rungtynių), Madrido „Atletico“ žengia antroje pozicijoje (36 t.), trečia – „Valencia“ (34 t.).