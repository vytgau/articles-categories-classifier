Moterų porinių dviviečių finale Milda Valčiukaitė ir Ieva Adomavičiūtė distanciją įveikė per 6 min. 59,1 sek. ir beveik minute aplenkė antrą vietą užėmusias Ugnę Juzėnaitę ir Kamilę Žilionytę. „Per iki pasaulio čempionato likusį mėnėsį dar šlifuosime techniką, gerinsime greičio savybes, – po finišo sakė M. Valčiukaitė. – Apie tikslus negalvoju, bet pasaulio taurės etape buvome penktos, tad norėtųsi ir šį kartą patekti į finalą.“ „Jaučiasi, kad patobulėjome, bet tobulumui nėra, mums niekada negana, norisi vis geriau, – apie vis geresnį tarpusavio supratimą su M. Valčiukaite kalbėjo I. Adomavičiūtė. – Pasaulio čempionate, kaip minėjo Milda, norėtųsi būti finale. Taurės etape ten patekome, tad žemiau atsidurti nesinori.“ Taip pat tvirtai savo rungties finalą laimėjo ir vyrų porinė keturvietė, kurią irkluoja Dovydas Nemeravičius, Martynas Džiaugys, Rolandas Maščinskas ir Aurimas Adomavičius. Šiemet visas varžybas, kuriose dalyvavo, laimėję irkluotojai Lietuvos čempionato finale 2 km įveikė per 5 min. 45,7 sek., o antrą vietą užėmusi komanda trasoje sugaišo 6 min. 18 sek. „Sportinę formą dar geriname, o Lietuvos čempionatas mums buvo kaip gera treniruotė, – savo komandos rezultatą komentavo A. Adomavičius. – Turėjome laiko, ieškojome geriausios komandos sudėties ir, manau, ją radome. Bus stipri komanda. Pasaulio čempionate stengsimės išsaugoti savo lygį ir būti tarp prizininkų.“ Į rugsėjo paskutinę savaitę JAV vyksiantį pasaulio čempionatą taip pat vyks porinę dvivietę irkluojantys Mindaugas Griškonis ir Saulius Ritteris bei pavienio irklo keturvietė, kurią Trakuose šeštadienį irklavo Povilas Stankūnas, Saulius Ilonis, Giedrius Bieliauskas ir Dominykas Jančionis. „Sunku dabar vertinti mūsų komandų pasirodymą, nes Lietuvos vidiniame čempionate joms trūksta konkurencijos, – po varžybų kalbėjo Lietuvos rinktinės vyriausiasis treneris Mykolas Masilionis. – Pamatysime viską pasaulio čempionate. Tai bus sudėtingos varžybos, nes laukia tolima kelionė, adaptacija. Stengsimės viską padaryti kiek galima geriau, o tikslas – atvežti kuo daugiau medalių.“ Lietuvos čempionato sekmadienio varžybų prizininkai W1x Agnė GINEVIČIŪTĖ 8:07.9 Eglė BEZZUBOVAITĖ 8:12.6 Diana LIACHOVIČIŪTĖ 8:20.4 W2- Kamilė KRALIKAITĖ, Vytautė URBONAITĖ 7:43.1 Kornelija MULAJEVAITĖ, Aušrinė KALAKAUSKAITĖ 8:49.7 W2x Milda VALČIUKAITĖ, Ieva ADOMAVIČIŪTĖ 6:59.1 Ugnė JUZĖNAITĖ, Kamilė ŽILIONYTĖ 7:53.3 Ugnė VOBOLEVIČIŪTĖ, Saulė AUKŠTUOLYTĖ 8:16.8 W4- Agneta JAKAITĖ, Patricija MATEKONIS, Dovilė RIMKUTĖ, Danielė TALAČKAITĖ 7:48.5 Gabija VOGULYTĖ, Patricija KEMTĖ, Viktorija JARMONTAVIČIŪTĖ, Vidmantė PUTNAITĖ 8:02.7 M4x Dovydas NEMERAVIČIUS, Martynas DŽIAUGYS, Rolandas MAŠČINSKAS, Aurimas ADOMAVIČIUS 5:45.7 Titas MAŠANAUSKAS, Paulius ČERNEVIČIUS, Karolis KAMARAUSKAS, Artūras MURAVJOVAS 6:18.0 Paulius VALEIKIS, Rapolas MICHALIOVAS, Virgilijus PRUŠINSKAS, Domantas MAROČKA 6:28.8 M8+ 1. Mantas JUŠKEVIČIUS, Giedrius BIELIAUSKAS, Armandas KELMELIS, Žygimantas GALIŠANSKIS, Saulius ILONIS, Povilas STANKŪNAS, Dovydas STANKŪNAS, Domantas STANKŪNAS, Juozas GUDELIŪNAS 5:55.2 2. Valdas VENCKUS, Augustinas JANKEVIČIUS, Tautvydas VAITKŪNAS, Žilvinas VASILIAUSKAS, Artūras BENDŽIUS, Tomas PLAUŠKA, Rokas BENDŽIUS, Domantas KRASAUSKAS, Povilas RUBINAS 6:05.4 3. Deividas KLUONIS, Virgilijus PRUŠINSKAS, Paulius ANTANAVIČIUS, Gvidas NIENIUS, Matas JAKUBAUSKAS, Adomas KLIMANTAVIČIUS, Džiugas NIENIUS, Titas MAŠANAUSKAS, Edgaras SAVICKIS 6:11.5 LW1x Raminta MORKŪNAITĖ 8:19.7 Monika DAUGIRDAITĖ 8:31.2 Gabrielė MICHAILOVA 8:40.7 LM2- Žygimantas TUBIS, Tomas PLAUŠKA 7:57.9 Saulius AUSBIKAVIČIUS, Mantas GUDUKAS 8:22.6 LM2x Deivis STULPINAS, Deividas KLUONIS 6:59.9 Artūras NEŠČERENKA, Ričardas ŠLIMANAVIČIUS 7:21.3 Algirdas ČERNIUS, Eigirdas ČERNIUS 7:34.6