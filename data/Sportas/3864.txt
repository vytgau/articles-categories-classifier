Tačiau pergalės džiaugsmą aptemdė vieno ekipos lyderio Arvydo Novikovo trauma. 26-erių futbolininkas, pajutęs kirkšnies skausmus, 41 min. buvo priverstas palikti aikštę. „Truputį įplyšo kirkšnis. Tikiuosi, kad iki artimiausio rinktinės mačo būsiu sveikas. Darysiu viską, kad galėčiau žaisti“, – po pirmadienį atliktų tyrimų portalui DELFI teigė A. Novikovas. Pasak futbolininko, skausmus kirkšnyje pajuto atlikęs greitą, ilgą spurtą, iškart po šio epizodo A. Novikovas pasiprašė keitimo. Puikią sportinę formą demonstruojantis saugas šiame sezone „Jagos“ gretose pelnė du įvarčius, tad Lietuvos rinktinės vyriausiajam treneriui Edgarui Jankauskui būtų didžiulis nuostolis prarasti kūrybingą saugą artimiausiose pasaulio futbolo čempionato atrankos rungtynėse. Rugsėjo 1 d. Lietuva namuose priims Škotijos futbolininkus, rugsėjo 4 dieną mūsiškiai išvykoje susitiks su Slovėnijos nacionaline komanda. Fiodoras Černychas Kelcuose žaidė visą mačą ir atliko rezultatyvų perdavimą. 6 min. „Jagiellonia“ į priekį išvedė Martinas Pospisilas, 23 min. rezultatas tapo lygus po Nabilo Aankouro įvarčio. Antrajame kėlinyje 57 min. vėl svečiai pirmavo: iš krašto į baudos aikštelę tikslų perdavimą atliko F. Černychas, kurį „uždarė“ Cillianas Sheridanas.  Bet 63 min. lygybę atstatė Bartoszas Rymaniakas. 90 min. „Jagiellonia“ pergalę lėmė Keno Kallaste'o įvartis į savo vartus – 3:2.  Rezultatas Kelcų „Korona“ 2 – 3 Balstogės „Jagiellonia“ 6 min. [0:1] Martinas Pospisilas 23 min. [1:1] Nabilas Aankouras 57 min. [1:2] Cillianas Sheridanas (F. Černycho rezultatyvus perdavimas) 63 min. [2:2] Bartoszas Rymaniakas 90 min. [2:3] Kenas Kallaste (į savo vartus) Po penkių turų Balstogės klubas su Krokuvos „Wisla“ dalinasi 1-2 vietomis, abi ekipos savo sąskaitose turi po 12 taškų (4 pergalės, 1 nesėkmė). ⬆️⬇️ Tabela po niedzielnych meczach 5.kolejki LOTTO #Ekstraklasa Na czele @WislaKrakowSA , przed @Jagiellonia1920 i @ZaglebieLubin#OSHEE pic.twitter.com/TGbsarvvAS— LOTTO Ekstraklasa (@_Ekstraklasa_) August 13, 2017 