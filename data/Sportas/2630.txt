Šeštadienį vykusiame finale turnyro favoritas 26-erių metų L. Grigelis 4:6, 6:2, 7:5 nugalėjo 32-ejų metų marokietį Lamine'ą Ouahabą (513-oji pasaulio raketė). Mačas truko 2 val. 2 min. Tai buvo 17-asis L. Grigelio laimėtas „Futures“ turnyras karjeroje ir antrasis šiais metais. Už pergalę turnyre Lietuvos tenisininkui atiteko 18 Teniso profesionalų asociacijos (ATP) reitingo taškų. Turnyro prizų fondą sudaro 15 tūkst. JAV dolerių.