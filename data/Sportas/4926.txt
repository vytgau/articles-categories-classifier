Abu FIFA Konfederacijų taurės debiutantai prieš tai buvo susigrūmę tris kartus. La Roja atstovai vis dar nė karto nėra įveikę Selecao Portuguesa – dukart pergalę šventė portugalai, o vienos rungtynės baigėsi lygiosiomis. Geriausias planetos futbolininkas Cristiano Ronaldo yra turnyro rezultatyviausias futbolininkas su dviem įvarčiais ir rezultatyviu perdavimu. Kaip ir visa Portugalijos rinktinė, rezultatyviausios dalyvės statusą besidalijanti su Vokietija (abi po 7 įvarčius). Iš visų pusfinalio dalyvių Čilė pelnė mažiausiai įvarčių turnyre – 4. Futbolo apžvalgininkas Marco Monteiro rašo, kad Čilės futbolininkai vis dar gali jausti paskutinės dvikovos su Australija pasekmes ir jų žaidimas nebus toks intensyvus kaip įprastai. Portugalija turėjo papildomą laisvą dieną, tačiau rungtynėse su Naująja Zelandija treneris Fernando Santosas negailėjo savo lyderių. Nepaisant ilgo klubinio sezono aikštėje grūmėsi C. Ronaldo, Joao Moutinho, Andre Gomesas ir Bernardo Silva. Dėl gautų geltonųjų kortelių pusfinalyje negalės žaisti Pepe. Kitas futbolo apžvalgininkas Diego Zandrino tvirtino, kad po blankios dvikovos su Australija čiliečių nusiteikimas abejonių nekels – laukia itin intensyvi ir kieta kova. Galimos starto sudėtys: Portugalija: Rui Patricio; Raphaelis Guerreiro, Bruno Alvesas, Jose Fonte, Cedricas; Andre Gomesas, Williamas Carvalho, Adrienas Silva, Gelsonas Martinsas, Cristiano Ronaldo, Nani. Čilė: Claudio Bravo; Mauricio Isla, Gary Medelis, Gonzalo Jara, Jeanas Beausejour; Pablo Hernandezas, Marcelo Diazas, Charlesas Aranguizas, Arturo Vidalis; Eduardo Vargas, Alexis Sanchezas. Kazan Arena 😍 🇵🇹🆚🇨🇱#ConfedCup semi-final ⌚️21:00 (local time)#PORCHI 👉 https://t.co/cgkLvQfJB9 pic.twitter.com/Mmhcga8DeR— #ConfedCup (@FIFAcom) June 28, 2017 Komentarai Bruno Alvesas, Portugalijos rinktinės gynėjas: „Didžiuojuosi, kad atstovavau Portugalijai ir žaidžiau daugelyje turnyrų. Šis – dar vienas labai svarbus man turnyras. Atiduosiu visas jėgas, kad savo šaliai padovanočiau dar vieną gražią pergalę. Negali nejausti džiaugsmo gindamas Seleção Portuguesa garbę. Esu apsuptas geriausių žaidėjų. Pusfinalyje turime pademonstruoti stiprų žaidimą – prireiks tiek individualių, tiek komandos pastangų. Žaisti turnyro finale Sankt Peterburge man būtų svajonės išsipildymas, tačiau neskubėkime, ženkime po žingsnį. Pirmiausiai mūsų laukia Čilė“. Mauricio Isla, Čilės rinktinės gynėjas: „Nemanau, kad C. Ronaldo galvoja, kaip prasiveržti pro mane ar kitus komandos draugus. Manau, jie ruošiasi dvikovai su visa Čilės komanda. Taip pat ir mes neplanuojame žaisti su C. Ronaldo – kovosime su visa Portugalijos rinktine. Jie taip pat turi Ricardo Quaresmą, Nani ir Andre Gomesą. Žaidžiau su Bruno Alvesu ir žinau, koks grėsmingas jis yra gynėjas. Žinoma, kad ir koks tai būtų mačas, oficialus ar draugiškas, vis tiek jaudulys ima. Mes mėgaujamės šiuo nuostabiu etapu – iškovojome skambias pergales, tokias kaip prieš Argentiną ir Braziliją, norime savo fanams padovanoti ir dar vieną laimėjimą. O ar būtų geresnė dovana jiems nei pergalė prieš Portugaliją?“