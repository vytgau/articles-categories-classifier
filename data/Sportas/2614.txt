Finale 22-ą vietą pasaulio reitinge užimantis JAV tenisininkas per 1 val. 58 min. 5:7, 6:4, 6:1 įveikė 25-erių metų serbą Filipą Krajinovičių (77-oji pasaulio raketė). Tai buvo pirmasis 25-erių metų J. Socko laimėtas „World Tour 1000“ serijos turnyras. Už pergalę turnyre amerikiečiui atiteko 1000 ATP reitingo taškų ir 853,43 tūkst. eurų. Turnyro prizų fondą sudarė 4,274 mln. eurų. Naujame ATP reitinge J. Sockas pakils į devintą vietą, suteikiančią progą dalyvauti baigiamajame ATP metų turnyre. Jame žais aštuoni stipriausi tenisininkai, bet traumą patyrus šveicarui Stanui Wawrinkai (7), paskutinė vieta atiteks būtent Paryžiuje triumfavusiam JAV atstovui.