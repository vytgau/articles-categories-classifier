Svečiams įvarčius pelnė Edgaras Rybakovas (9 min.) ir Mindaugas Kieras (18). Abi komandos atliko po 17 metimų bei „užsidirbo“ po 12 baudos minučių. Antrosios rungtynės bus žaidžiamos kovo 13 dieną Vilniuje. Bendžiaus įvarčio pergalei prieš favoritus nepakako 25-erių metų Lietuvos rinktinės kandidatas Aivaras Bendžius pelnė vienintelį komandos įvartį, tačiau to neužteko, kad jo atstovaujama Neimegeno „Devils“ ekipa pergalingai pradėtų Jungtinės Olandijos ir Belgijos lygos („BeNe League“) pusfinalį. Ketvirtfinalio lemiamose rungtynėse pergalingą baudinį įmušęs A. Bendžius šį kartą pasižymėjo išnaudodamas kiekybinę persvarą (54 min.), tačiau „Devils“ svečiuose 1:6 (0:2, 0:2, 1:2) pripažino pirmą vietą reguliariame sezone užėmusios „Hijs Hokij Den Haag“ komandos pranašumą. Net penkis iš šešių įvarčių A. Bendžiaus komandos varžovai pelnė žaisdami daugumoje. Šiose rungtynėse „Devils“ užsidirbo 41 baudos minutę, tuo metu „Hijs Hokij Den Haag“ – 22. A. Bendžius per 25 reguliariojo sezono rungtynes buvo įmušęs 22 įvarčius ir atlikęs 16 rezultatyvių perdavimų. Ketvirtfinalyje A. Bendžius viso įmušė tris įvarčius. Kitas pusfinalio serijos rungtynes „Devils“ ir „Hijs Hokij Den Haag“ žais sekmadienį