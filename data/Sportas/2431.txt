„Manchester United“ žaisdami su „Newcastle“ namuose 14-ąją minutę praleido įvartį pirmieji, tačiau Anthony Martialio, Chriso Smallingo, Paulo Pogbos ir Romelu Lukaku įvarčių dėka sugebėjo rungtynes laimėti 4:1. 77-ąją minutę į aikštelę išbėgo Zlatanas Ibrahimovičius, kuris dėl sunkios kelio traumos negalėjo „raudoniesiems velniams“ padėti nuo balandžio vidurio. Po traumos į aikštelę šiame mače sugrįžo ir įvarčiu pasižymėjęs P. Pogba, nežaidęs nuo rugsėjo. Įspūdingą pergalių seriją pratęsė „Manchester City“ futbolininkai, kurie išvykoje 2:0 nukovė „Leicester City“. Taškų nebarstančių ir nuo persekiotojų atitolusių Pepo Guardiolos auklėtinių gretose pasižymėjo Gabrielis Jesusas bei Kevinas de Bruyne. Čempionų titulą ginantys Londono „Chelsea“ futbolininkai svečiuose 4:0 pervažiavo „West Brom“. Du įvarčius mušė saugas Edenas Hazardas, o po vieną pridėjo ispanai Alvaro Morata ir Marco Alonso. Varžovus triuškino ir įsibėgėjusi „Liverpool“ ekipa, kuri namuose 3:0 patiesė „Southampton“. Pirmą kartą per dvejus metus nugalėti „šventuosius“ šeimininkams leido Mohamedo Salah dublis pirmajame kėlinyje bei Philippe‘o Coutinho tikslūs smūgis 68-ąją minutę. Rezultatai: „Arsenal“ 2 – 0 „Tottenham“ „Liverpool“ 3 – 0 „Southampton“ „West Brom“ 0 – 4 „Chelsea“ „Manchester United“ 4 – 1 „Newcastle“ „Leicester City“ 0 – 2 „Manchester City“ „Crystal Palace“ 2 – 2 „Everton“ „Bournemoth“ 4 – 0 „Huddersfield Town“ „Burnley“ 2 – 0 „Swansea City“ Turnyrinė lentelė: (vieta, komanda, pergalės, lygiosios, pralaimėjimai, įvarčių santykis, taškai) 