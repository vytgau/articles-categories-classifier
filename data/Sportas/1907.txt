Čempionato lyderių sąskaitoje – 62 taškai, ir antroje vietoje esančią „Manchester United“ lenkia 15-ka taškų. „Tottenham Hotspur“ išvykoje 2:0 (1:0) įveikė „Swansea City“ futbolininkus. Rezultatyviausias lygos futbolininkas Harry Kane'as įrodė, kad ne tik sėkmingai moka taranuoti varžovų vartus, bet ir pats komandos draugams gali sukurti puikias progas įvarčiams. 89 min. jo tolimas perdavimas į priekį leido Dele Alli atsidurti vienam prieš vartininką ir jį pakartotiniu smūgiu nuginkluoti. Pirmą įvartį 12 min. svečiams pelnė Fernando Llorente. Šiame ture dar savo rungtynių nesužaidė trečioje vietoje esanti „Chelsea“ ekipa (44 taškai), kurią namuose trečiadienį priims Londono „Arsenal“ komanda (38). Antradienio „Premier“ lygos rezultatai: „Southampton“ 1 – 2 „Crystal Palace“ 17 min. [1:0] Shane Long 69 min. [1:1] Jamesas McArthuras 80 min. [1:2] Luka Milivojevičius „Swansea City“ 0 – 2 „Tottenham Hotspur“ 12 min. [0:1] Fernando Llorente 89 min. [0:2] Dele Alli „West Ham United“ 2 – 1 „West Bromwich Albion“ 30 min. [0:1] Jamesas McCleanas 59 min. [1:1] Andy Carrollas 90 min. [2:1] Andy Carrollas „Manchester City“ 3 – 1 „Watford“ 1 min. [1:0] Raheemas Sterlingas 13 min. [2:0] Christian Kabasele (į savo vartus) 63 min. [3:0] Sergio Aguero 82 min. [3:1] Andre Gray Some of those results have a big impact at the bottom of the table... #PL pic.twitter.com/OVqtdPYPGW— Premier League (@premierleague) January 2, 2018 