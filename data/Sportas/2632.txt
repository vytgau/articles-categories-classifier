Du įvarčius Saulės miesto komanda įmušė Zenatha Coleman, po vieną pridėjo Simona Veličkaitė ir Paulina Potapova. „Gintra-Universitetas“ šiame sezone iškovojo 19 pergalių, patyrė 1 nesėkmę ir surinko 57 taškus. Čempionių sąskaitoje iš viso 175 pelnyti įvarčiai, o į šiauliečių vartus varžovėms pavyko pasižymėti 7 kartus. Rezultatyviausia A lygos žaidėja tapo visų laikų rekordą pagerinusi Z. Coleman, kuri tiksliai smūgiavo net 59 kartus. „Gintros-Universiteto“ dar laukia vienas svarbiausių iššūkių šiame sezone UEFA moterų Čempionių lygoje. Aštuntfinalyje Rimanto Viktoravičiaus auklėtinės susitiks su Barselonos „FC Barcelona“. Pirmoji akistata vyks jau ateinantį trečiadienį 18 val. Šiaulių miesto savivaldybės centriniame stadione.