Etapą laimėjo ir lenktynių lyderiu tapo ispanas Juanas Jose Lobato („LottoNL-Jumbo“). Jis 141,1 km nuvažiavo per 3 val. 11 min. 10 sek. Nugalėtojo laikas įskaitytas 2-71 vietas užėmusiems dviratininkams. Prologo laimėtojas prancūzas Johanas Le Bonas (FDJ) trečiadienį finišavo 39-as. E. Šiškevičius (+20 sek.) bendroje įskaitoje iš 40-os vietos pakilo į 33-ią. Iš viso klasifikuotas 101-as dviratininkas. Lenktynės, kurias sudaro prologas ir keturi etapai, baigsis šeštadienį. A. Kruopis lenktynių Olandijoje trečiame etape - 62-as Olandijoje vykstančių 13-ų daugiadienių dviračių lenktynių „BinckBank Tour“ trečiame etape trečiadienį lietuvis Aidis Kruopis („Veranda's Willems Crelan“) užėmė 62-ą vietą, o Gediminas Bagdonas („AG2R La Mondiale“) - 106-ą. Nugalėjo slovakas Peteris Saganas („Bora-hansgrohe“). Jis 186 km nuvažiavo per 4 val. 14 min. 1 sek. Nugalėtojo laikas įskaitytas 2-108 vietas užėmusiems dviratininkams. Lenktynių lyderiu išliko šveicaras Stefanas Kuengas (BMC). Jis trečiame etape finišavo 42-as. Bendroje įskaitoje G. Bagdonas (+0,43 sek.) užima 59-ą vietą, o A. Kruopis (+1,14) - 125-ą. Iš viso klasifikuoti 174-uri dviratininkai. Septynių etapų lenktynės baigsis sekmadienį.