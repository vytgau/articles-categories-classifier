Po du įvarčius nugalėtojams pelnė Rene Bourque (3 ir 25 min) bei Wojtekas Wolskis (26 ir 55), vieną – Maximas Noreau (8). Šveicarijos ekipoje pasižymėjo Simonas Moseras (48). Kitose grupės rungtynėse Čekijos rinktinė 2:1 (2:1, 0:0, 0:0) įveikė šeimininkę Pietų Korėjos komandą. C grupėje olimpinė vicečempionė Švedija 4:0 (2:0, 0:0, 2:0) įveikė Norvegijos komandą, o Sočio olimpinių žaidynių bronzos medalių laimėtojai Suomijos ledo ritulininkai 5:2 (2:1, 2:0, 1:1) įrodė pranašumą prieš vokiečius. Olimpiniame vyrų ledo ritulio turnyre dalyvauja 12 komandų. Olimpinėse žaidynėse nedalyvauja Šiaurės Amerikos Nacionalinės ledo ritulio lygos (NHL) žaidėjai. Moterų ledo ritulio turnyro A grupės lyderių akistatoje olimpinės čempionės kanadietės 2:1 (0:0, 2:0, 0:1) įveikė JAV ekipą ir iškovojo trečiąją pergalę iš eilės. Kitame grupės mače suomės 5:1 (1:0, 2:0, 2:1) nugalėjo Olimpinių atletų iš Rusijos ekipą. JAV ir Kanados komandos iškart pateko į pusfinalį. Ketvirtfinalyje Švedija žais su Suomija, o Šveicarija – su Olimpinių atletų iš Rusijos ekipa.