24-erių metų Vokietijos biatlonininkė, kuri šeštadienį buvo greičiausia 7,5 km sprinto lenktynėse, šaudykloje suklydo vieną kartą ir finišavo per 30 min. 35,3 sek. L. Dahlmeier tapo pirmąja biatlonininke, kuriai pavyko olimpinėse žaidynėse laimėti ir sprintą, ir persekiojimo lenktynes. Dukart olimpinė čempionė Slovakijai atstovaujanti 33-ejų metų rusė Anastasija Kuzmina pelnė sidabro medalį. Net keturis baudos ratus turėjusi įveikti sportininkė nugalėtojai pralaimėjo 29,4 sek. Trečia finišo liniją kirto 30-metė prancūzė Anais Bescond (+29,6 sek.; 1 baudos ratas). Lenktynėse dalyvavo 58 biatlonininkės. Jos startavo pagal sprinto lenktynių rezultatus. Lietuvos atstovė Diana Rasimovičiūtė sprinte buvo 65-a, o Natalija Kočergina liko 80-a.