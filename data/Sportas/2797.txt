Dešimt stipruolių iš įvairių šalių suvažiavo į Jordanijos sostinę, kur dalyvavo pirmą kartą Artimųjų Rytų istorijoje surengtose tarptautinėse vilkikų vilkimo varžybose. Kaip teigia organizatoriai, tokios sunkiasvorės transporto priemonės sveria 21 toną. Stipruolis iš Jordanijos Er Ramto miesto ir Stipriausias Jordanijos žmogus Achmefas Abu Radzhohas mano, kad tokie renginiai labai svarbūs ir reikalingi. Vienas iš varžybų dalyvių – amerikietis Bryanas Shaw, kuris net keturis kartus iškovojo Stipriausio planetos žmogaus titulą. Atleto ūgis – 2 metrai ir 3 centimetrai. Jis sveria 192 kilogramus. Sportininkas sako, kad visos pergalės ir titulai yra kasdieninio sunkaus darbo rezultatas. Šį kartą B. Shaw užėmė antrąją vietą ir gavo 5 tūkst. dolerių piniginį prizą. Pačiu stipriausiu pripažintas olandas Kelvinas de Ruiteris. Jis namo grįžo su 10 tūkst. dolerių prizu.