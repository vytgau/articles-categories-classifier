Dvikovoje aikštės šeimininkai sukūrė daugiau pavojingų progų ir diktavo rungtynių tempą. Pirmajame kėlinyje „Arsenal“ į priekį išvedė A. Lacazette'as. Prancūzas įtvirtino Londono komandos pergalę antrajame kėlinyje tiksliai realizuodamas 11 m baudinį. Šios rungtynės buvo ypatingos 36-ių metų „Albion“ saugui Garethui Barry. Futbolininkas tapo rekordininku pagal sužaistas rungtynes anglų „Premier“ lygoje. Dvikova su „Arsenal“ G. Barry buvo 633-ia. Pagal šį rodiklį jis pralenkė R. Giggsą, visą karjerą vilkėjusį „Manchester United“ marškinėlius. „Raudonų velnių“ ekipoje pastarasis ir baigė karjerą būdamas 40-ies metų bei sužaidęs 22 sezonus „Premier“ lygoje. “It’s a massive achievement” Ryan Giggs pays tribute to Gareth Barry… pic.twitter.com/HA88KTqkAw— Premier League (@premierleague) September 25, 2017  G. Barry – šiuo metu vienintelis aktyvus „Premier“ lygos futbolininkas, sužaidęs daugiau nei 500 rungtynių. Anksčiau jis gynė „Aston Villos“, „Manchester City“ ir „Everton“ klubų garbę. Congratulations, Gareth Barry! A #PL record-breaker… pic.twitter.com/dnXlTDCJOR— Premier League (@premierleague) September 25, 2017 Po trečiosios pergalės šį sezoną Arsene'o Wengero auklėtiniai „Premier“ turnyro lentelėje iš 12-os vietos šoktelėjo į 7-ą, o antrą pralaimėjimą patyręs „Albion“ – iš 10-osios smuktelėjo į 12-ą poziciją. Londono „Arsenal“ 0 – 0 Vest Bromičo „Albion“ 20' [1 – 0] Alexandre'as Lacazette 67' [2 – 0] Alexandre'as Lacazette (11 m b.) 