Kanados olimpinis komitetas patvirtino, kad incidentą tiria policija, bet nuo detalesnių komentarų susilaikė. Kaip skelbia Pietų Korėjos policija, R. Raine'as vairavo vogtą automobilį būdamas neblaivus. „Yonhap“ naujienų agentūra pranešė, kad minėta grupelė automobilį pavogė naktį, o jis sulaikytas buvo praėjus maždaug valandai po vagystės, važiuojant link olimpinio kaimelio. W. Raine'ui nustatytas 0,16 promilių girtumas. JAV leidžiama riba yra 0,8 promilės, o Pietų Korėjoje – 0,05. Kanados olimpinio komiteto pirmininkas Chrisas Overholtas šeštadienį surengtoje spaudos konferencijoje teigė, kad D. Duncanas, jo žmona ir W. Raine'as bendradarbiauja su vietos institucijomis. „Mes, žinoma, labai rimtai žvelgiame į šį klausimą. Bendraujame su visomis institucijomis, taip pat Kanados ambasada“, – pridūrė C. Overholtas.