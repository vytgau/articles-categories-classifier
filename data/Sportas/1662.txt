Oficialiai paskelbta, kad su Rusijos sportininku vienų metų trukmės sutartį pasirašė „Williams“ komanda. Jai S. Sirotkinas atstovaus 2018 m. sezone. Kitą „Williams“ bolidą artėjančio sezono lenktynėse pilotuos 19-metis kanadietis Lance'as Strollas. Rezerviniu komandos pilotu bus patyręs 33-ejų lenkas Robertas Kubica. WILLIAMS MARTINI RACING Confirms @Sirotkin_Sergey to Join Lance Stroll in 2018. Full story 👉 https://t.co/lKZAycwIqJ #WeAreRacing pic.twitter.com/QNgLhxeA1n— WILLIAMS RACING (@WilliamsRacing) January 16, 2018  Maskvietis S. Sirotkinas pastaraisiais metais dalyvavo F-2 čempionato lenktynėse, nuo 2014-2016 jis buvo „Sauber“ komandos F-1 bolidų testuotoju, nuo 2016-ųjų – rezervinis „Renault“ pilotas. Iki šiol oficialiose F-1 lenktynėse yra dalyvavę du rusai. 2010-2012 m. jose varžėsi Vitalijus Petrovas, o pastariaisiais metais tarp greičiausių pasaulio lenktynininkų savo jėgas išbandė Danijilas Kviatas.