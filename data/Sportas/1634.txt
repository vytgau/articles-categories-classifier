„Negalime stabdyti jauno žaidėjo progreso. Užsikabins, džiaugsimės turėję galimybę matyti, kaip auga jaunas talentas, neužsikabins, džiaugsimės, kad tokio lygio žaidėjas lieka su mumis“, – sakė „Trakų“ direktorius Virmantas Lemežis, priminęs, kad per trumpą laiką tai ne pirmas kartas, kai stipresni užsienio klubai žvalgosi į „Trakų“ žaidėjus. Pernai Oscaras per plauką neatsidūrė viename „Seria A“ klubų, o likęs A lygoje pagal rezultatyvius perdavimus užėmė antrąją vietą, nusileidęs tik Marijampolės „Sūduvos“ atstovui kroatui Andro Švrljugai.