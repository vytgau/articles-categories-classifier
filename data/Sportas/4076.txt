Ji pirmuoju bandymu nušoko 13,97 metrus, antrasis bandymas nebuvo užskaitytas, trečiuoju bandymu Dovilė pozicijos nepagerino: nušokta 13,43 m. Dovilė bendroje įskaitoje užėmė 15-tą vietą ir į pusfinalį nepateko. Iki finalo jai pritrūko vos 10 cm. 12-ą vietą užėmusi ispanė Ana Peleteiro nušoko 14,07 m. Geriausią rezultatą pademonstravo Kazachstano atstovė Olga Rypakova – 14,57 m. Primename, kad po motinystės atostogų sugrįžusi D. Dzindzaletaitė šį sezoną sulig kiekvienu startu demonstravo vis tolimesnius šuolius. Nors starto sąraše jos sezono rezultatas buvo 20-as (14,15 m), tačiau jo būtų pakakę norint patekti į finalą. Atrankos varžybose dalyvavo 26 trišuolininkės. Šeštadienį vakare nuo 21.26 val. Lietuvos laiku vyks disko metimo rungties finalas, kuriame varžysis Andrius Gudžius. Čempionatą transliuoja „LRT Kultūros“ kanalas.