„Lazio“ ekipą į priekį tempęs Ciro Immobile pelnė pirmuosius du įvarčius: 32-ą minutę realizavo 11 metrų baudinį, o 54-ąją atliko dar vieną tikslų smūgį. Tačiau Italijos čempionai ginklų sudėti neketino ir savo gretose taip pat atrado lyderį – Paulo Dybala 85-ą minutę sušvelnino atsilikimą, o pirmąją teisėjo pridėto laiko minutę atstatė pusiausvyrą realizuodamas 11 metrų baudinį. Tačiau pratęsimo „Lazio“ žaisti nenorėjo, o pergalės džiaugsmą jiems atnešė 93-ią minutę Alessandro Murgios pelnytas įvartis. 