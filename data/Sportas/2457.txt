Auksinės A lygos rungtynės Lietuvos čempionai paaiškės paskutiniame ture. A lygoje pirmaujantys Marijampolės „Sūduvos“ futbolininkai sekmadienį namuose priims antroje vietoje esantį Vilniaus „Žalgirį“. Penkto čempiono titulo iš eilės siekiančius žalgiriečius „Sūduva“ lenkia vienu tašku, todėl suvalkiečiams namuose pakanka lygiųjų. „Sūduva“ žaidžia namuose, prie savo žiūrovų, pažįstamoje aikštėje ir turi vieno taško persvarą. Tai manau, kad galbūt jie yra favoritai“, - apie Lietuvos čempionato dar niekada nelaimėjusią „Sūduvą“ vaizdo apžvalgoje sako Lietuvos futbolo rinktinės treneris Edgaras Jankauskas. Lietuvos futbolo A lyga Lapkričio 19 d. (sekmadienis) 13:00 Marijampolės „Sūduva“ – Vilniaus „Žalgiris“ („Arvi“ stadionas) 13:00 Utenos „Utenis“ – „Trakai“ („Utenio“ stadionas) 13:00 „Jonava“ – Klaipėdos „Atlantas“ (Jonavos stadionas)  LKL lyderių dvikova Lietuvos krepšinio lygoje laukia labai įdomus savaitgalis. Sekmadienį kovos po 10 pergalių ir 1 pralaimėjimą turintys LKL lyderiai Panevėžio „Lietkabelis“ ir Kauno „Žalgiris“, šeštadienį susitiks 3-4 vietas besidalijantys Klaipėdos „Neptūnas“ ir Vilniaus „Lietuvos rytas“. „Žalgiriui“ bus sunku motyvuotis, nes bus ne tik fizinis, bet ir psichologinis nuovargis. Dvejos Eurolygos rungtynės per savaitę – milžiniškas emocijų pliūpsnis. Daug komponentų yra „Žalgirio“ pusėje, bet „Lietkabelis“ moka prisėlinęs duoti niuksą“, - teigia treneris Tomas Pačėsas, kuris vaizdo apžvalgoje taip pat prognozuoja kaip baigsis „Neptūno“ ir „Lietuvos ryto“ dvikova. LKL rungtynes stebėkite DELFI TV. Lietuvos krepšinio lyga Lapkričio 18 d. (šeštadienis) 17:00 Prienų „Vytautas“ – Kėdainių „Nevėžis“ (Prienų kultūros ir sporto centras) 17:20 Klaipėdos „Neptūnas“ – Vilniaus „Lietuvos rytas“ („Švyturio“ arena) Lapkričio 19 d. (sekmadienis) 17:00 Utenos „Juventus“ – Alytaus „Dzūkija“ (Utenos daugiafunkcis sporto centras) 17:20 Panevėžio „Lietkabelis“ – Kauno „Žalgiris“ („Cido“ arena) 17:30 „Šiauliai“ – Pasvalio „Pieno žvaigždės“ (Šiaulių arena) LMKL čempionate – trys lyderės Po Lietuvos rinktinės rungtynių Europos čempionato atrankos turnyre, atsinaujins kovos Lietuvos moterų krepšinio lygoje, kurioje lyderių poziciją dalijasi net trys komandos. Kauno raj. „Hoptrans-Sirenos“, Marijampolės „Sūduva“ ir Vilniaus „Kibirkštis“ turi po 5 pergales ir 1 pralaimėjimą. Po savaitgalio vienvaldėmis lyderėmis gali tapti „Sūduvos“ krepšininkės. Lietuvos moterų krepšinio lyga Lapkričio 18 d. (šeštadienis) 16:00 Marijampolės „Sūduva“ – Ukmergės „Vilkmergė“ Rankininkai kovoja dėl taurės Lietuvos rankinio federacijos (LRF) taurės turnyre savaitgalį paaiškės du pusfinalių dalyviai. Iškart į pusfinalį pateko titulą ginantis Klaipėdos „Dragūnas“, o likęs pusfinalio dalyvis paaiškės gruodžio pradžioje, nes Kauno „Granitas“ šį savaitgalį išvykoje pradeda kovos Europos Iššūkio taurės turnyre. Lietuvos rankinio federacijos taurės turnyras Lapkričio 18 d. (šeštadienis) 14:00 Alytaus „Varsa-Stronglasas“ – Kauno KTU (Alytaus arena) 16:30 Vilniaus „Šviesa“ – HC „Vilnius“ (LEU sporto salė) Lapkričio 19 d. (sekmadienis) 14:00 HC „Vilnius“ – Vilniaus „Šviesa“ (HC „Vilnius“ salė) 15:00 Kauno KTU – Alytaus „Varsa-Stronglasas“ (Garliavos sporto centras) Istorinė Lietuvos boksininkių dvikova Pirmą kartą Lietuvoje vyks moterų bokso tarpvalstybinis susitikimas. Pasvalyje Lietuvos boksininkės susitiks su latvėmis, estėmis ir baltarusėmis. Šeimininkės laikomos dvikovos favoritėmis, nes lietuvės pirmos iš Baltijos šalių atrado boksą ir merginų, lankančių bokso treniruotes, Lietuvoje vis daugėja. Moterų bokso populiarumas ėmė kilti po to kai 2012 metais jis buvo įtrauktas į olimpinių žaidynių programą. Tarptautinis moterų bokso mačas Pasvalio „Pieno žvaigždžių“ arena Lapkričio 18 d. (šeštadienis) 17:00 varžybų pradžia Sostinėje – didžiausios kovinio sporto varžybos Vilniaus „Siemens“ arenoje šeštadienį vyks vienas didžiausių kovinio sporto renginių – tradicinis „Bushido Hero‘s“ turnyras. Jame kovos ir stipriausi lietuviai su Sergejumi Moslobojevu priešakyje. Tarptautinis turnyras „Bushido Hero‘s 2017“ Vilniaus „Siemens“ arena Lapkričio 18 d. (šeštadienis) 19:00 varžybų pradžia Įsibėgėja salės futbolo čempionatas A lygos sezonas jau baigiasi, tuo tarpu Lietuvos salės futbolo čempionatas tik įsibėgėja. Po dviejų turų „Futsal“ lygoje pirmauja abi pergales iškovojusi Gargždų „Pramogos-SC“ komanda. Po kartą laimėjo net 7 komandos. Iš viso lygoje žaidžia 10 klubų. DELFI TV šeštadienį rodys Panevėžio „Baltijos“ – Vilniaus VDA rungtynes. Lietuvos salės futbolo „Futsal A lyga“ Lapkričio 18 d. (šeštadienis) 14:00 Panevėžio „Baltija“ – Vilniaus VDA (Panevėžio kūno kultūros ir sporto centras) 14:00 „Vievio žiedas“ – Gargždų „Pramogos-SC“ (LEU sporto salė) 15:00 Mažeikių VIP – Jonavos „Vikingai“ (Mažeikių sporto kompleksas) Lapkričio 19 d. (sekmadienis) 15:00 Vilnius „Turbotransfers“ – Kauno „Vytis“ (LEU sporto salė) 17:00 Kaunas „Inkaras“ – Klaipėdos „Koralas“ (Kauno sporto halė)