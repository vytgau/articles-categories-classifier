Vienoje pusfinalio dvikovoje laukia intriguojanti kova ir praeitų metų finalo pakartojimas - sėkmingai šio sezono Europos lygos atrankos varžybose pasirodžiusi Marijampolės „Sūduvos“ komanda priims čempiono titulą ginantį Vilniaus „Žalgirio“ klubą. Tuo tarpu kitoje poroje susitiks šeštą vietą Lietuvos A Lygoje užimanti Kauno „Stumbro“ ekipa ir Pirmoje lygoje šeštoje vietoje žengianti Vilniaus „Vyčio“ komanda. Klubų tarpusavio dvikova vyks sostinėje. Burtus traukė aktorius ir didelis futbolo mėgėjas Andrius Bialobžeskis bei Lietuvos rinktinės žaidėjai Emilijus Zubas ir Linas Klimavičius. Pusfinalio rungtynės bus žaidžiamos rugsėjo 9-10 dienomis. Finalo dvikova įvyks Panevėžio „Aukštaitijos“ stadione rugsėjo 24 dieną.