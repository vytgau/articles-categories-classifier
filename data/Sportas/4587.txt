Varžybose dalyvavo pajėgiausi Lietuvos golfo sportininkai, kurie kovojo prieš stipriausius diskgolfo žaidėjus. Turnyras vyko Europos Centro Golfo Klube, kuris vienija didžiausią golfo žaidėjų bendruomenę Lietuvoje. Pirmame tokio tipo turnyre dalyvavo 4 golfo ir 4 diskgolfo žaidėjai. Sportininkai varžėsi 9-iuose iš 18 golfo laukų. Tiek golfo, tiek diskgolfo žaidėjai, kiekvienoje duobutėje startuodavo nuo tų pačių golfo lauko starto aikštelių, tačiau golfo žaidėjai turėjo kamuoliuką įridentį į duobutę, o diskgolfo atstovai taikė į krepšį, pastatytą šalia ridenimo aikštelės. Turnyro metu buvo išaiškinti trys žaidėjai, pademonstravę geriausius individualius rezultatus bei išrinkta geriausiai pasirodžiusi komanda. Golfo ir diskgolfo žaidėjai buvo suskirstyti į poras „vienas prieš vieną“ ir daugiau pergalių iškovojusi komanda tapo nugalėtoja. Varžybų metu užklupo stiprus lietus bei griaustinis, bet dalyviams nepabūgus turnyras nebuvo sustabdytas. Atkaklios kovos metu diskgolfas rezultatu 3:1 nugalėjo golfą. Porų rezultatai Gilė Bitė Starkutė (38 smūgiai) – Aurelijus Zinkevičius (37 metimai) Gediminas Mackelis (40 smūgių) – Praniciškus Gricius (37 metimai) Giedrius Mackelis (38 smūgiai) – Gabrielius Gricius (32 metimai) Gediminas Markevičius (34 smūgiai) – Mindaugas Pošius (36 metimai) Individuali įskaita Gabrielius Gricius (32 metimai) Gediminas Markevičius (34 smūgiai) Mindaugas Pošius (36 metimai) Praniciškus Gricius (37 metimai) Aurelijus Zinkevičius (37 metimai) Giedrius Mackelis (38 smūgiai) Gilė Bitė Starkutė (38 smūgiai) Gediminas Mackelis (40 smūgių) Europos centro golfo klubas ir toliau tęs bendradarbiavimą su šios giminingos sporto šakos atstovais. Diskgolfo žaidimo yra mokoma ir golfo klube vykstančiose vaikų vasaros stovyklose.