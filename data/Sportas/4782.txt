Moterų varžybose šį kartą startuos Ieva Adomavičiūtė ir Milda Valčiukaitė. Jos irkluos porinę dvivietę ir dar turėtų dalyvauti vienviečių varžybose. Vyrų varžybose olimpinis prizininkas Mindaugas Griškonis šį kartą vėl išbandys jėgas vienviete, o Saulius Ritteris sės į keturvietę su Martynu Džiaugiu, Rolandu Maščinsku ir Aurimu Adomavičiumi. Vienvietę taip pat irkluos Žygimantas Gališanskis, porinėje dvivietėje darbuosis Europos jaunimo čempionatui besirengiantys Dovydas Nemeravičius ir Armandas Kelmelis, o keturvietę be vairininko irkluos dar viena jaunųjų irkluotojų komanda: Mantas Juškevičius, Povilas Stankūnas, Giedrius Bieliauskas ir Saulius Ilonis. Pasaulio taurės III etapo varžybos Liucernoje vyks liepos 7–9 dienomis.