26-erių lietuvis 4:6, 6:7 (4-7) pralaimėjo 37-erių metų prancūzui Stephane'ui Robert'ui (168-oji pasaulio raketė). Mačas truko 1 val. 30 min. 26-erių metų Lietuvos tenisininkas, kuris pasaulio reitinge yra 254-as, į pagrindines varžybas pateko po atrankos turnyro. Už įveiktą atrankos barjerą jam atiteko trys ATP reitingo taškai. Pagrindinėse vienetų varžybose dalyvaus ir kitas lietuvis - 27-erių metų Ričardas Berankis (103). Jis pirmajame rate susitiks su 22-ejų metų lenku Kamiliu Majchrzaku (221). Pajėgiausias mūsų šalies tenisininkas dalyvauja ir dvejetų varžybose. Turnyro prizų fondą sudaro 43 tūkst. eurų.