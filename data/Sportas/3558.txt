Futbolininką „Liverpool“ įsigijo iš Vokietijos vicečempiono „RB Leipzig“ klubo. 22-ejų metų N. Keita tapo vienu iš didžiausių atradimų praėjusio sezono Vokietijos Bundeslygoje. Per 31 rungtynes jis įmušė 8 įvarčius ir buvo vienas iš kertinių komandos žaidėjų. Tarpsezoniu į afrikietį taikėsi ne vienas Europos grandas. „Esu patenkintas, kad galėsiu prisijungti prie Liverpulio komandos, mane šis projektas labai įkvėpia“, – teigė N. Keita, „Liverpool“ gretose žaisiantis nuo 2018-2019 m. sezono. Anglijos žiniasklaidos žiniomis, transfero suma siekė 52 mln. eurų.