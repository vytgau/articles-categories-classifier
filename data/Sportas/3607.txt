Aiškiu dvikovos favoritu laikytas „Žalgiris“ įpusėjus rungtynėms pirmavo tik 1:0, bet antrajame kėlinyje pasižymėjo dar septynis kartus. Po du įvarčius nugalėtojams pelnė Karolis Uzėla (49 ir 86 min.), Vytautas Lukša (67 ir 90+1) ir Ernestas Stočkūnas (75 ir 89), po vieną – Diegas Ojarzunas (Diego Oyarzun, 21) bei Darvydas Šernas (79). Tarpusavio mačuose abu sostinės klubai susitiko 22-ą kartą. 17 sykių žalgiriečiai iškovojo pergales, tris kartus sužaidė lygiosiomis bei du – pralaimėjo. Paskutinis susitikimas iki šeštadienio vyko 1998 metais. Kiti trys ketvirtfinaliai bus žaidžiami sekmadienį.