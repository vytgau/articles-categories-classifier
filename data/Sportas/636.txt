„Turime kartu žengti su technologijomis. Norime teisėjams suteikti priemonę, kurios dėka galima priimti teisingą sprendimą, o jo kaina pasaulio čempionate yra didžiulė“, – kalbėjo FIFA vadovas Gianni Infantino. Tiesa, klubinio sezono metu VAR technologija sulaukė nemažai kritikos dėl žaidimo stabdymo, be to, tai vis vien neužtikrina teisingo sprendimo priėmimo. VAR sistema šiuo metu jau yra naudojama Vokietijoje, Italijoje, JAV bei Anglijos taurės turnyruose. „Premier“ lyga kol kas neskuba pasitelkti šios technologijos, Čempionų lyga pranešė, kad VAR nebus ir kitame sezone.