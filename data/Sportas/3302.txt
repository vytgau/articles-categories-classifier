Atlikus išsamius tyrimus paaiškėjo, kad brangiausias pastarosios vasaros „Barcelonos“ pirkinys patyrė sunkiai gyjančią kairės blauzdos traumą – jam įtrūko sausgyslė. Pirmadienio rytą O. Dembele iš Barselonos buvo išskraidintas į Suomiją, kur operaciją jam atliks vienas garsiausių Suomijos sporto medicinos specialistų Sakari Orava. Į Barselonos oro uostą 20-metį prancūzą komandos atstovai atvežė sėdintį vežimėlyje, jį lydėjo klubo medikai. ‼️ Dembele on his way to Finland to begin the Recovery & Operation. [MD] #FCBlive pic.twitter.com/pFUAQAlLl6— Catalan Edition (@CatalanEdition) September 18, 2017  Prognozuojama, kad O. Dembele negalės rungtyniauti mažiausiai keturis mėnesius. Tai reiškia, kad 2017-aisiais į aikštelę talentingas prancūzas tikrai nesugrįš. O. Dembele į Kataloniją šią vasarą persikėlė iš Dortmundo „Borussia“ klubo. Už puolėją Barselonos klubas sumokėjo milžinišką, 105 mln. eurų sumą. Manyta, kad O. Dembele Katalonijos klube taps pamaina į Paryžių rungtyniauti išvykusiam Neymarui, tačiau tokias viltis komandos štabui ir gerbėjams teks ilgam atidėti.