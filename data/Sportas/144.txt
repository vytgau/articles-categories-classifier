Septyniolikmetė Lietuvos rinktinės narė po finišo sprinto užėmė septintą vietą. Nugalėjo belgė Shari Bossuyt. Ji 72,9 km (3 ratai po 24,3 km) nuvažiavo per 1 val. 53 min. 53 sek. (vid. greitis – 37,934 km/val.). Nugalėtojos laikas įskaitytas 2-100 vietas užėmusioms dviratininkėms. Auksė Pikūnaitė užėmė 25-ą, Paulina Patinskaitė – 34-ą, Justė Juškevičiūtė – 98-ą, o Erika Župerkaitė (+3.22) – 101-ą vietas. A. Gedraitytė pirmajame tarpiniame sprinto finiše finišavo trečia ir pelnė vieną premijinę sekundę. Lydere išliko olandė Britt Knaven. A. Gedraitytė (+1.12) bendrojoje įskaitoje užima 18-ą, J. Juškevičiūtė (+1.46) – 32-ą, P. Patinskaitė (+2.05) – 44-ą, A. Pikūnaitė (+2.09) – 51-ą, o E. Župerkaitė (+5.51) – 104-ą vietas. Klasifikuotos 128 dviratininkės. Komandų įskaitoje Lietuvos rinktinė išlieka devinta. Trijų etapų lenktynes pradėjo 147 dviratininkės iš 17 šalių ir 30 komandų (10 nacionalinių rinktinių).