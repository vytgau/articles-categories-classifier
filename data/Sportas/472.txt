Geriausias viso 2017-ųjų A lygos čempionato futbolininkas K. Laukžemis solidžiai pradėjo ir šį sezoną. 26-erių puolėjas per 4 turus pelnė 3 įvarčius ir atliko 1 rezultatyvų perdavimą. K. Laukžemis jau sezono starte nuginklavo „Stumbro“ vartininką (2:0), vėliau pelnė „dublį“ per dvikovą su „Jonava“ (4:2), o mače su „Palanga“ (2:0) rezultatyviai asistavo Aleksandrui Živanovičiui. „Sūduvos“ lyderio progresą įvartino ir Edgaras Jankauskas, suteikęs jam galimybę debiutuoti nacionalinėje rinktinėje. Žurnalistų apklausoje K. Laukžemis surinko 30,3 proc. visų įmanomų balsų ir nežymia persvara aplenkė Vilniaus „Žalgirio“ gynėją Liną Klimavičių. 3-4 vietas pasidalino kiti „Sūduvos“ atstovai Gersonas Acevedo ir Vaidas Slavickas, penktas liko „Žalgirio“ vartus sėkmingai saugantis Džiugas Bartkus. Geriausią A lygos mėnesio žaidėją rinko šie futbolo žurnalistai ir komentatoriai: Mindaugas Augustis, Marius Bagdonas, Ingvaras Butautas, Lukas Gintautas, Vaidotas Januška, Zigmas Jurevičius, Naglis Miknevičius, Nerijus Kesminas, Vilmantas Remeika, Karolis Tretjakas, Tautvydas Vencevičius.