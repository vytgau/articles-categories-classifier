Lietuviui šie laurai skirti pagal specialią reitingo sistemą, kurioje atsižvelgta į visus nuo 1977 metų organizuotus svarbiausius galiūnų turnyrus. Ž. Savickas per karjerą laimėjo 4 „WSM“, 8 „Arnold Strongman Classics“, 1 „Fortissimus“, 1 „Giants Live“ ir 89 kitus tarptautinius galiūnų turnyrus. Be to, Lietuvos sportininkas 18 kartų tapo „Strongman“ pasaulio čempionu bei vienu ar kitu metu pasiekė 57 pasaulio rekordus. Visi šie laimėjimai Ž. Savickui leido surinkti 11 450 taškų. Lietuvis geriausių visų laikų galiūnų reitinge už savęs paliko antrąją vietą užėmusį charizmatiškąjį lenką Mariušą Pudzianovskį.