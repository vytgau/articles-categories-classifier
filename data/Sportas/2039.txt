Toliau buksuojantys „AC Milan“ futbolininkai 0:3 turėjo pripažinti Veronos „Hellas“ pranašumą. Įvarčius pelnė Antonio Caracciolo, Moise‘as Keanas ir Danielis Bessa. Gennaro Gattuso auklėtiniai rungtynes baigė dešimtyje – per pridėtą laiką raudona kortelė buvo parodyta saugui Suso. Su 24 taškais „AC Milan“ čempionate užima aštuntąją vietą bei jau net 17 taškų atsilieka nuo Turinto „Juventus“ ekipos, kuri pakilo į antrąją turnyrinės lentelės vietą. „Senoji Senjora“ sekmadienį neturėjo vargo su „Bologna“ ir šventė pergalę 3:0. Įvarčius pelnė Miralemas Pjaničius, Mario Mandžukičius ir Blaise‘as Matuidi. „Juventus“ nuo „Serie A“ lyderių „Napoli“ atsilieka 1 tašku, o tuo pačiu 1 tašku lenkia ir trečioje vietoje žengiančią Milano „Inter“ komandą. Turnyrinė lentelė: (vieta, komanda, rungtynės, pergalės, lygiosios, pralaimėjimai, įvarčių santykis, taškai) 