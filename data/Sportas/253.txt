Vietinintelį rungtynių įvartį 36 min. pelnė Lorenas Moronas. Po pergalės su 52 taškais „Real Betis“ sustiprino savo šansus užimti 5-tą vietą, garantuojančią bilietą į kito sezono UEFA Europos lygos grupių etapą. „Girona“ su 44 taškais lieka 8-oje vietoje. Pirmauja „Barcelona“ – 79 taškai.  „Bundesliga“ pirmenybių 30-ąjį turą pradėjo „Wolfsburg“ ir „Augsburg“ komandų akistata. Dėl vietos aukščiausioje lygoje kovojanti „Wolfsburg“ ekipa namuose be įvarčių išsiskyrė su svečiais iš Augsburgo. „Wolfsburg“ su 30 taškų užima 14 poziciją, „Augsburg“ komanda – 10-a (37 taškai). Čempionų titulą praėjusiame ture užsitikrino „Bayern“ klubas (72 taškai).