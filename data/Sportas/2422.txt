Mačas truko vos 46 min. 283-iąją vietą pasaulio reitinge užimantis 26-erių metų L. Grigelis patyrė nesėkmę po 14 pergalių iš eilės. L. Lacko atliko 12 neatremiamų padavimų, o L. Grigelis - šešis. Lietuvos atstovas padarė dvi dvigubas klaidas, o slovakas - nei vienos. Lietuvis gerokai prasčiau žaidė paduodamas tiek pirmaisiais (55 proc. laimėtų taškų prieš 86 proc.), tiek antraisiais (46 proc. prieš 70 proc.) bandymais. Už patekimą į finalą L. Grigeliui atiteko 48 ATP reitingo taškai ir 3650 eurų premija. Naujame ATP reitinge jo pozicija neturėtų labai pakisti, nes lygiai prieš metus šiame turnyre L. Grigelis taip pat žaidė finale. Turnyro prizų fondą sudarė 43 tūkst. eurų. Kitą savaitę L. Grigelis, kaip ir kitas lietuvis Ričardas Berankis (142-oji pasaulio raketė) dalyvaus dar viename „Challenger“ serijos turnyre Italijoje - „Andria e Caster del Monte Challenger“.