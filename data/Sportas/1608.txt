Penktadienį iš lietuvių startuos tik Simona ir Miglė. Jos 17.00 val. (Lietuvos laiku) dalyvaus moterų komandų sprinto lenktynių atrankoje. Iš viso lenktyniaus 10 komandų. Į pirmą etapą pateks aštuoni duetai. Šeštadienį varžybos prasidės 9.00 val. Antrą varžybų dieną S. Krupeckaitė ir M. Marozaitė dalyvaus sprinto lenktynėse, O. Baleišytė – daugiakovėje ir skreče, o S. Jonauskas – keirine. Sekmadienį varžybų pradžia – 10.30 val. Trečią varžybų dieną V. Lendel ir S. Jonauskas dalyvaus sprinto lenktynėse, o M. Marozaitė – keirine. Varžybose dalyvaus 107 dviratininkės ir 148 dviratininkai iš 35 šalių. Pasaulio taurės varžybose po keturių etapų aukščiausią vietą iš lietuvių užima O. Baleišytė. Ji daugiakovėje yra trečia. S. Krupeckaitė sprinte užima penktą vietą. 2009 metais Minske vyko Europos treko čempionatas, o 2013 metais – pasaulio treko pirmenybės.