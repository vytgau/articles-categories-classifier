Kaip praneša ESPN, „Pittsburgh Pirates“ ekipa trečią kartą šiame sezone išsikvietė metiko pozicijoje rungtyniaujantį D. Neverauską iš dublerių komandos „Indianapolis Indians“. MLB lygoje lietuvis debiutavo balandžio mėnesį. Tuomet jis sužaidė vienintelį kėlinuką. Birželio mėnesį jis vėl buvo susigrąžintas iš dublerių ekipos ir žaidė dar trejose rungtynėse. Pagal MLB taisykles, žaidėją per sezoną pakviesti iš dublerių ekipos ir sugrąžinti atgal galima tris kartus. „Pirates“ klubas su 51 pergale ir 56 pralaimėjimais Nacionalinės lygos Centro divizione užima ketvirtąją vietą.