Geriausia Ispanijos visų laikų lengvaatlete laikoma R. Beitia apie savo sprendimą paskelbė trečiadienį, sulaukusi medikų išvadų dėl savo sveikatos būklės. „Kūnas pernelyg pavargęs – toliau profesionaliai sportuoti nebegalima ir nėra prasmės“, – pasitraukimą komentavo lengvosios atletikos žvaigždė. R. Beitia ne vienus metus buvo lietuvės šuolininkės Airinės Palšytės konkurentė. 2016-aisiais ispanė iškovojo auksą Rio de Žaneiro olimpinėse žaidynėse, kartą tapo pasaulio čempionato bronzos medalio laimėtoja, tris kartus pasipuošė Europos čempionato auksu. 2015-aisiais R. Beitia tapo pirmąja istorijoje Ispanijos sportininke, laimėjusia „Deimantinės lygos“ varžybas. Geriausias asmeninis 192 cm ūgio R. Beitios pasiekimas šuolių į aukštį sektoriuje – 2007-aisiais įveikta į 202 cm aukštį iškelta kartelė.