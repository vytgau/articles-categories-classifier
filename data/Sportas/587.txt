Mačas truko 1 val. 36 min. 26-erių metų Lietuvos tenisininkas, kuris pasaulio reitinge yra 254-as, atliko tris neatremiamus padavimus, o jo varžovas – du. Po sėkmingų pirmųjų padavimų L. Grigelis laimėjo 74 proc. galimų taškų (17/23). Antrajame rate L. Grigelis žais su 22-ejų metų prancūzo Antoine'o Hoango (251) ir 25-erių metų australo Bernardo Tomičiaus (181) poros nugalėtoju. Patekdamas į antrąjį ratą, Lietuvos tenisininkas užsitikrino 6 ATP reitingo taškus ir 730 eurų premiją. L. Grigelis šiame turnyre neįveikė atrankos barjero, bet į pagrindines varžybas pateko į kaip „laimingas pralaimėjusysis“ (lucky loser). Turnyro prizų fondą sudaro 43 tūkst. eurų.