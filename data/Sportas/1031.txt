pa18-metis mūsų šalies atstovas trasą du kartus įveikė per 2 min. 7,17 sek. ir nugalėtojui pralaimėjo 28,18 sek. A. Drukarovas pirmajame nusileidime buvo 47-as, o antrajame - 42-as. A. Drukarovas didžiojo slalomo rungtyje sekmadienį užėmė 59-ąją vietą. Slalomo rungtyje triumfavo švedas Andre Myhreris - 1 min. 38,99 sek. 35-erių metų atletas tapo vyriausiu olimpiniu čempionu kalnų slidinėjimo varžybose. Antrąją vietą užėmė 25-erių metų šveicaras Ramonas Zenhaeusernas (+0,34 sek.), o trečiąją - 24-erių metų austras Michael Mattas (+0,67 sek.). M. Matto vyresnysis brolis Mario laimėjo slalomo varžybas Sočio olimpinėse žaidynėse prieš ketverius metus. Po pirmojo nusileidimo pirmavęs norvegas Henrikas Kristoffersenas antrajame nusileidime finišo nepasiekė. Varžybose dalyvavo 106 kalnų slidininkai. Iš jų klasifikuoti tik 43. Primename, kad po pirmojo nusileidimo A. Drukarovas tvirtino norintis pakliūti į 40-tuką. 