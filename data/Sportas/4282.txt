Vytenis Ivaškevičius rutulį nustūmė 16 m 67 cm ir iškovojo sidabro medalį, o Mindaugas Jurkša (16 m 61 cm) tenkinosi bronzos apdovanojimu. Čempionu tapo rusas Dmitrijus Kalmykovas (16 m 70 cm). Šioje rungtyje varžėsi 12 sportininkų. Tuo metu teniso vyrų dvejetų varžybose pirmadienį bronzos medalius iškovojo lietuviai Gintautas Juchna ir Deividas Takinas. Lietuvos duetas pirmajame rate 4-1 (11:9, 7:11, 11:4, 11:8, 11:4) įveikė Rusijo porą, antrajame 4-0 (11:4, 13:11, 11:8, 11:9) pranoko Taivano atstovus, ketvirtfinalyje 4-0 (11:9, 11:8, 11:6, 11:8) nugalėjo korėjiečius ir tik pusfinalyje 0-4 (6:11, 5:11, 7:11, 2:11) nusileido vėliau čempionais tapusiems kinams Wang Congui bei Zhangui Chaoyue. Kita Lietuvos pora Viktoras Narkevičius bei Kęstuti Žižiūnas pasiekė ketvirtfinalį ir užėmė penktąją vietą. D. Takinui ir G. Juchnai tai buvo antrieji bronzos apdovanojimai Samsune. Prieš keletą dienų jie kartu su K. Žižiūnu iškovojo bronzą vyrų komandų varžybose.