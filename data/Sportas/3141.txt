Greitame 12-ame posūkyje vienas paskui kitą prie pat trasos krašto pralekia Valtteri Bottas ir Kimi Raikkonen. Čia netikėtai atsidarė nuotėkų šulinio dangtelis, skirtas vandeniui nuo trasos surinkti. Su kitu bolidu į posūkį 200 km/val. greičiu įskriejo R. Grosjeanas ir dešine užpakaline padanga užvažiavo ant atsidariusio nuotėkų šulinio dangtelio. Padanga iš karto sprogo, „Haas“ automobilis tapo nevaldomas, prancūzas nučiuožė per žvyrą už trasos ribų ir trenkėsi į apsaugas. Laimei, R. Grosjeanas nenukentėjo. „Man viskas gerai, tik mechanikams dabar atsirado daugiau darbo...“. Visiškai avarijoje sumaitotas automobilis iki kvalifikacijos šeštadienį turi būti sutvarkytas.  „Mačiau tą detalę anksčiau, tačiau net nepagalvojau, kad tai yra nuotėkų šulinio dangtelis. Laimei prancūzui nieko neatsitiko. Šeštadienį turėsime matyti visus trasoje esančius dangtelius. Kažkas tokio neturėtų būti. Tai FIA ir trasos savininkų atsakomybė“, – kalbėjo vienas iš šio sezono „Formulės-1“ favoritų Sebastianas Vettelis. FP2 HIGHLIGHTS: Ferrari topped the timesheets as Mercedes’ stumbled #MalaysiaGP 🇲🇾 #F1 pic.twitter.com/FxcJAPSX3q— Formula 1 (@F1) September 29, 2017  22 minutes buvo sustabdytos laisvosios treniruotės, kol pašalinti iš trasos avarijos padariniai. Greičiausiai trasos ratą įveikė S.Vettelis, nuo vokiečio 0,6 sek. atsiliko jo „Ferrari“ komandos draugo K. Raikkonenas. Trečias ir ketvirtas buvo „Red Bull“ lenktynininkai Danielis Ricciardo ir Maxas Verstappenas, o „Mercedes“ žvaigždė ir pilotų įskaitos lyderis Lewisas Hamiltonas – tik šeštas už Fernando Alonso. INITIAL CLASSIFICATION: END OF FP2 (RED FLAG)#MalaysiaGP 🇲🇾 #FP2 pic.twitter.com/DxV9wDbF0m— Formula 1 (@F1) September 29, 2017