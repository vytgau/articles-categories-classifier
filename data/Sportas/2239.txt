S. Sirotkinas yra įvardinamas ir kaip vienas pretendentų į „Williams“ komandą kitam sezonui. Abu Dabio bandymuose rusas užfiksavo 1:39.947 laiką su minkštomis padangomis. Tai yra 1.3 sekundėms geresnis laikas negu Roberto Kubicos. A. Permane‘as buvo paklaustas ar S. Sirotkinas nusipelnė vietos F-1 ir jis atsakė: „Manyčiau. Atvirai iš nuoširdžiai tai sakau. Žinau, kad visada tai sakyčiau, nes jis dirba su mumis, bet tikrai manau, kad jis turi tam reikiamą tempą. Ir jis tikrai turi puikią darbo etiką. Jam kelis kartus nepasisekė su mumis. Tiesą sakant, penktadieniais mes neatlikome pakankamai gero darbo, kad užtikrinti gerą važiavimą jam. Jis vairavo bolidą keturis kartus ir atrodo du kartus bolidas jį visiškai pavedė. Bet galime pasižiūrėti į jo rato laiką ir palyginus jo laiką su Jolyono Palmerio Malaizijoje, kai buvo šlapia, jis tikrai atlieka puikų darbą, kaip žmogus, kuris nėra daug vairavęs bolido. Jis buvo labai greitas. Taip pat ir išlipusio iš bolido, mes neturime jam jokių priekaištų. Jis atiduoda visą save, viską praneša apie bolidą, mes neturime visiškai jokių problemų su juo“, – apie 22-ejų lenktynininką kalbėjo A. Permane‘as. Maskvietis S. Sirotkinas pastaraisiais metais dalyvavo F-2 čempionato lenktynėse ir buvo F-1 bolidų testuotoju. Jis yra ir rezervinis „Renault“ komandos pilotas.  Iki šio oficialiose F-1 lenktynėse yra dalyvavę du rusai. 2010-2012 m. jose varžėsi Vitalijus Petrovas, o pastariaisiais metais tarp greičiausių pasaulio lenktynininkų savo jėgas išbandė Danijilas Kviatas. Daugiau F-1 naujienų skaitykite čia.