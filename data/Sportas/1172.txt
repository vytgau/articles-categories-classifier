Po trumposios programos ketvirti buvę Vokietijos čiuožėjai laisvojoje programoje ketvirtadienį pelnė aukščiausius balus tarp visų dalyvių ir iš viso surinko 235,90 taško. 2010 metų Vankuverio ir 2014 metų Sočio žaidynėse A. Savčenko su kitu partneriu Robinu Szolkowy pelnė bronzos apdovanojimus. Po trumposios programos pirmavę kinai Sui Wenjing ir Han Congas (235,47 tšk.) užėmė antrąją vietą. Jie nugalėtojams pralaimėjo vos 0,43 taško. Bronzos medalius iškovojo Kanados duetas Meagan Duhamel ir Ericas Radfordas (230,15 tšk.). Varžybose dalyvavo 22 poros, laisvąją programą atliko 16 duetų. Tai gali būti vienos geriausių Vokietijos olimpiadų. Šios šalies olimpinė rinktinė jau šeštą (iš 16) olimpiados dieną Pietų Korėjoje pasiekė prieš ketverius metus Sočyje iškovotą aukso medalių kraitį. 2014 metų Sočio olimpinėse žaidynėse vokiečiai iškovojo 8 aukso, 6 sidabro ir 5 bronzos medalius.  Pjongčango žiemos olimpinių žaidynių vyrų kalnų slidinėjimo greitojo nusileidimo rungtį ketvirtadienį laimėjo Akselis Lundas Svindalas. Tai pirmasis šios rungties olimpinis aukso medalis Norvegijos istorijoje. A. L. Svindalas 2010 metais Vankuverio žaidynėse triumfavo didžiausiojo slalomo rungtyje, greitojo nusileidimo varžybose pelnė sidabrą. o didžiajame slalome buvo trečias. Penkiskart pasaulio čempionas 35-erių metų A. L. Svindalas ketvirtadienį trasą įveikė per 1 min. 40,25 sek. ir 0,12 sek. aplenkė antrąją vietą užėmusį savo tėvynainį 32-ejų metų Kjetilį Jansrudą. Bronzos medalį pelnė praėjusių metų pasaulio čempionas 31-erių metų šveicaras Beatas Feuzas (+0,18 sek.). 15FEB Alpine Skiing - Men’s Downhill 🥇Gold SVINDAL Aksel Lund/ NOR🇳🇴 🥈Silver JANSRUD Kjetil/ NOR🇳🇴 🥉Bronze FEUZ Beat / SUI🇨🇭 Congratulations.🎉 pic.twitter.com/r0rkn5XrT2 — PyeongChang 2018 (@pyeongchang2018) February 15, 2018  Pjongčango žiemos olimpinių žaidynių vyrų snieglenčių kroso varžybas ketvirtadienį laimėjo pasaulio čempionas prancūzas Pierre'as Vaultier. 30-metis sportininkas iškovojo olimpinį auksą ir prieš ketverius metus Sočyje. Antrąją vietą užėmė 22-ejų metų australas Jarrydas Hughes, o trečiąją - 26-erių metų ispanas Regino Hernandezas. Varžybose dalyvavo 24 snieglentininkai. Finale kovojo šeši sportininkai. Stop hiding your emotion Pierre Vaultier of France 🇫🇷 let us know how you truly feel winning #Gold in the Men's Snowboard Cross Big Final at the Winter #Olympic Games #PyeongChang2018 #passion pic.twitter.com/so50DZEIQY — PyeongChang 2018 (@pyeongchang2018) February 15, 2018 