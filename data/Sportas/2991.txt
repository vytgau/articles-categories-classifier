Šiose rungtynėse lietuviams pergalė dviejų įvarčių persvara ir Austrijos pergalė prieš Izraelį būtų atvėrusi duris žengti toliau. Visgi tik vienas iš privalomų aspektų įvyko – austrų laimėjimas kitame mače. Kosovas geriau pradėjo rungtynes ir nuolat kėlė problemų mūsų gynybai. 27 minutę oponentai išsiveržė į priekį po Leutrimo Kryeziu tikslaus smūgio. Po trijų minučių lietuviai atliko pirmą smūgį į vartų plotą, kai Justo Marazo smūgį atrėmė vartininkas Flamuras Ghazi. Po pertraukos Lietuvai situacija negerėjo ir greitai buvo skirtas vienuolikos metrų baudinys į mūsų vartus, kai Titas Paulikas prasižengė prieš L. Kryeziu. Pats kosovietis realizavo galimybę ir įmušė antrą įvartį. Netrukus Kosovas sudavė paskutinį smūgį. Po kelių nesėkmingų smūgių, Gentritas Limani užbaigė kitą komandos ataką tiksliu šūviu, užtikrinusiu savo komandos pergalę 3:0. 6 atrankos grupėje Lietuva užėmė ketvirtą vietą. Į kitą etapą žengė Austrijos ir Kosovo rinktinės. Rungtynių statistika: Lietuva U-19 – Kosovas U-19 0:3 (0:1) Saalfeldeno Burgerau stadionas Teisėjas – Horatiu Fesnič (Rumunija) Įvarčiai: 27 min. L. Kryeziu (0:1), 48 min. L. Kryeziu (0:2), 50 min. G. Limani (0:3). Įspėti: 11 min. L. Kastrati (Kosovas), 14 min. L. Dellova (Kosovas), 40 min. A. Paura (Lietuva), 58 min. M. Ramanauskas (Lietuva), 69 min. A. Behrami (Kosovas) Lietuva: Titas Krapikas, Ernestas Mockus, Titas Paulikas, Matas Ramanauskas (81 min. Aleksandr Levšin) Justas Marazas, Domantas Vitkus, Jonas Bičkus (75 min. Artūr Dolžnikov), Arnas Paura, Matas Radžiukynas (54 min. Titas Milašius), Arnas Borodinas, Deividas Raulinaitis. Atsarginiai: Pijus Petkevičius, Džiugas Raudonius, Matas Vareika, Ronaldas Misiūnas.