J. Kloppas – vertėjų košmaras. Taip po incidento pirmadienį spaudos konferencijoje žiniasklaida praminė trenerį iš Vokietijos. Italų vertėjui teko gerokai paprakaituoti, kol išvertė ilgą stratego kalbą, tačiau, atrodo, jo pastangos padarė įspūdį „Liverpool“ treneriui. Sulaukęs vertimo pabaigos besišypsantis J. Kloppas ištarė „Bravo“ vertėjui. Jurgen Klopp is a translator's nightmare 🙈😂 pic.twitter.com/81nySqFzSJ— Match of the Day (@BBCMOTD) April 24, 2018  Į UEFA Čempionų lygos pusfinalį „Liverpool“ pateko perkopęs anglų „Premier“ lygos čempionų „Manchester City“ futbolininkų barjerą, o „Romos“ komanda sukūrė stebuklą eliminavusi iš turnyro vieną iš favoričių - „Barceloną“. „Raudonieji“ 1984 metais įveikė „Romą“ Europos taurės finale 11 m baudinių loterijoje. Italijos sostinės komanda puikiai pažįstama „Liverpool“ puolėjui Mo Salah. Ten jis praleido dvejus metus. One man in the spotlight. 20 goals in his last 18 games for @LFC. Will @22mosalah score tonight? #UCL pic.twitter.com/XPmJY8wGbo — UEFA Champions League (@ChampionsLeague) April 24, 2018 „Liverpool“ siekia šešto titulo Europos klubų turnyruose. Pirmoji pusfinalio dvikova „Liverpool“ - „Roma“ vyks antradienį 21.45 val., o kitoje poroje trečiadienį susigrums Miuncheno „Bayern“ ir Madrido „Real“. 🤩 SEMI-FINALS! 🤩 First leg predictions? 🤔 ⏰CET#UCL #MondayMotivation pic.twitter.com/sQpJvwaTIU — UEFA Champions League (@ChampionsLeague) April 23, 2018 GALIMOS STARTO SUDĖTYS „Liverpool“: Karius; Alexander-Arnoldas, Lovrenas, Van Dijkas, Robertsonas; Oxlade-Chamberlainas, Hendersonas, Milneris; Salah, Firmino, Mane. Nežais: Lallana, Matipas, Canas (traumuoti). „Roma“: Alissonas Beckeris; Florenzi, Manolas, Fazio, Kolarovas; De Rossi, Strootmanas, Nainggolanas; Perotti, Džeko, Ünderas Nežais: Karsdorpas, Defrelas (traumuoti). SAVAITGALIO REZULTATAI „West Brom“ 2-2 „Liverpool“ SPAL 0-3 „Roma“ KOMENTARAI Jurgenas Kloppas, „Liverpool“ treneris: „Mo Salah praleido fantastiškus metus „Romos“ komandoje, tačiau jis puikiai suvokia, kad dabar tai ne jo komandos draugai. Abi komandos turi šansų patekti į finalą. Tai viskas, ko reikia mums. Jei tai įmanoma, kodėl nepabandžius to padaryti. Abiems ekipoms pusfinalis yra ypatingas etapas. Tai nepakartojimai momentai, ir jeigu negali jais mėgautis, reiškia su tavimi kažkas negerai“. Eusebio Di Francesco, „Roma“ treneris: „Anfield“ stadionas yra įspūdingas. Anglijos stadiono grožis yra nepakartojamas. Italijoje tokio sirgalių palaikymo neturime. „Liverpool“ užnugaris bus sirgaliai, tačiau ir mus palaikys mūsų fanai. Turime žaisti kaip komanda labiau nei bet kada anksčiau. „Liverpool“ skiriasi nuo „Barcelonos“, reikės gerai žaisti, jei norime laimėti. Tikimės pasinaudoti visomis galimomis „Liverpool“ silpnybėmis“. 