Geriausiai jose sekėsi vilniečiams, įvairiose amžiaus grupėse iškovojusiems 18 aukso medalių (viso – 36). Bendru apdovanojimų skaičiumi (43 medaliai) sostinės komandą aplenkę alytiškiai surinko 13 pirmųjų vietų. Uostamiesčio plaukikai pelnė 15 medalių, iš kurių – porą aukso. Tarp lietuvaičių geriausiai pasirodė visose keturiose dalyvautose rungtyse triumfavusi vilnietė Kotryna Teterevkova, 14 m. ir vyresnių amžiaus grupėje pagerinusi ir du asmeninius rekordus, 200 m krūtine nuplaukdama per 2 min. 32,18 sek., o 400 m kompleksiniu būdu – per 5 min. 12,01 sek. Keturis medalius iškovojo ir trylikmetis vilnietis Matas Jasiūnas. Trys sykius plaukikas lipo ant aukščiausio apdovanojimo laiptelio, sykį užėmė 2-ą vietą. Nuo jo 9 m. amžiaus grupėje neatsiliko alytiškis Paulius Stasionis bei 14 m. ir vyresnių amžiaus grupėje startavęs sostinės atstovas Mantas Zupkauskas. Abu jie savo kolekcijas taip pat papildė trimis aukso ir vienu sidabro medaliu. Keturis sykius ant nugalėtojų pakylos stovėjusi Neringa Černiauskaitė surinko 3 aukso (visus įvairių nuotolių laisvo stiliaus plaukimuose) ir vieną bronzos medalį 14 m. ir vyresnių amžiaus grupėje. Alytiškiai Vilgustė Gustaitytė (10 m. amžiaus grupė) ir su jauniausiais varžybų dalyviais lenktyniavęs Oskaras Ivanauskas į savo komandos taupyklę įdėjo po 3 aukso medalius, keturiais apdovanojimais, pora aukso ir pora sidabro, džiaugėsi klaipėdietis Martinas Tretjakas (13 m. amžiaus grupė), vilnietė Evita Vismerytė (14 m. ir vyresnių grupė) – dviem aukso ir vienu bronzos medaliu. Tarp iškovojusių 4 trofėjus dalyvių taip pat pateko sostinės plaukikė Olga Rusinova (1 aukso ir sidabro) bei Alytaus atstovas Ugnius Kamandulis (po vieną aukso bei sidabro ir pora bronzos). Abu jie varžėsi vyriausiųjų amžiaus grupėje.