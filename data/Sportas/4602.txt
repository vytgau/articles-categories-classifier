Mačas truko 2 val. ir 35 min. Abu tenisininkai kartą jau buvo susitikę, kai 2015-ais metais pergalę 6:3, 6:2 iškovojo lietuvis. Dabar tarpusavio dvikovose tapo lygu – 1:1. Lietuvos tenisininkas atliko du neatremiamus padavimus (varžovas - 6) ir padarė net aštuonias dvigubas klaidas (varžovas - 1). Rezultatas: Ričardas Berankis (Lietuva, ATP-196) – 7-Laslo Djere (Serbija, ATP-123) – 7:6 (7:3), 2:6, 4:6. Už pergalę pirmame Perudžos turnyro rate L. Djere iškovojo 6 ATP reitingo taškus. Antrame ture serbo laukia dvikova su Austrijos atstovu Marcu Polmansu, eliminavusiu tik po kvalifikacijos į pagrindines varžybas patekusį Moezą Echargą iš Tuniso 6:3, 6:4. R. Berankis trečiadienį dar dalyvavo ir dvejetų varžybose. Mūsiškis poroje su bosniu Tomislavu Brkčiumi 4:6, 3:6 pralaimėjo Gonzalo Escobaro (Ekvadoras) ir Marko Vervoorto (Nyderlandai) duetui. R. Berankis ėjo žaisti dvejetą net nespėjęs pailsėti ir iš karto po pralaimėjimo vienetų rungtyje. Turnyro prizų fondą sudaro 43 tūkst. eurų.