Šeštadienio rytas prasidėjo moterų špagos rungtimi. Šį kartą nenugalima buvo Ieva Serapinaitė, kuri pogrupyje laimėjo visas kovas ir užtikrintai nugalėjo visas varžoves atkrintamosiose. Sidabro medaliu pasipuošė Olivija Mašalo. Bronzos medalius iškovojo Viktė Ažukaitė ir Vilma Juchnevičiūtė, kurios pogrupiuose laimėjo visas kovas, bet pralaimėjo dėl patekimo į finalą. Iš viso dalyvavo 35 fechtuotojos. Vyrų grupėje taurę iškovojo Dalius Strazdas, kuris tiek pogrupyje, tiek atkrintamosiose neturėjo sau lygių ir nugalėjo visus priešininkus. Antrąją vietą suaugusiųjų grupėje ir pirmąją vietą U23 amžiaus grupėje iškovojo Leonardas Kalininas. Bronzos medaliais pasipuošė Lukas Minkevičius ir Rokas Jukna. Iš viso dalyvavo 37 vyrai. Artėjantį savaitgalį vyks suaugusiųjų fechtavimo Satelite varžybos Turku (Suomija), į kurias vyks ir gausi Lietuvos sportininkų komanda. Linkime jiems kuo didžiausios sėkmės.