Incidentas kilo „Lilongwe Bingu“ nacionaliniame stadione per draugiškas „Nyasa Big Bullets“ ir „Silver Strikers“ klubų rungtynes. Jos buvo skirtos 53-ioms Malavio nepriklausomybės metinėms. Į areną, talpinančią 40 tūkst. žiūrovų, žmones leido nemokamai. Prieš pat rungtynes prasidėjo spūstis. 8 žmonės žuvo, o dešimtys buvo sužeista. Policija praneša, kad aukų skaičius dar gali augti. nepaisant nelaimės, rungtynės buvo sužaistos. Jas rezultatu 2:1 laimėjo „Nyasa Big Bullets“ komanda. Malavio prezidentas Peteris Mutharika pareiškė užuojautą žuvusių artimiesiems. Birželio 4-os d. naktį Turine per UEFA Čempionų lygos finalo rungtynes tarp Madrido „Real“ (Ispanija) ir Turino „Juventus“ (Italija) klubų, kurios buvo tiesiogiai transliuojamos vienoje miesto aikščių, po melagingo šūksnio apie teroro aktą, kilo panika. Spūsties metu vienas žmogus žuvo, o 1500 buvo sužeista.