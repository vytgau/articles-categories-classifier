Pergalę „Man United“ lėmė gynėjo Marouane'o Fellaini įvartis jau per pridėtą teisėjo laiką. „Raudonieji velniai“ beveik užsitikrino vietą pirmajame ketverte. „Arsenal“ iš esmės nebeturi šansų atsidurti tarp keturių stipriausių ekipų. „Man United“ laimėjo septynis iš pastarųjų aštuonių mačų. Pirmojo rato dvikovoje Londone 3:1 pajėgesni buvo svečiai. Beje, Mančesterio „Old Trafford“ stadione „kanonieriai“ netriumfavo jau 11 rungtynių iš eilės (3 lygiosios, 8 pralaimėjimai). Praėjusį sezoną Mančesteryje mačas baigėsi 1:1. „Premier“ lygoje komandos tarpusavyje grūmėsi 52 kartą. 24 sykius stipresni buvo „Manchester United“ futbolininkai. 13 dvikovų laimėjo „Arsenal“, o 15 rungtynių baigėsi taikiai. Rezultatai „Manchester United“ 2 – 1 „Arsenal“ 16 min. [1:0] Polis Pogba 51 min. [1:1] Henrikhas Mkhitaryanas 90+1 min. [2:1] Marouane Fellaini  „West Ham United“ 1 – 4 „Manchester City“ 13 min. [0:1] Leroy Sane 27 min. [0:2] Pablo Zabaleta (į savo vartus) 42 min. [1:2] Aaronas Cresswellas 53 min. [1:3] Gabrielis Jesusas 64 min. [1:4] Fernandinho  „Premier“ lygos rikiuotė (vieta, komanda, rungtynės, pergalės, lygiosios, pralaimėjimai, įvarčių santykis, taškai): 