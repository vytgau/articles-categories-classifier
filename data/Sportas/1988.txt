Pirmame kėlinyje 26 min. svečius iš Liverpulio į priekį išvedė Philippe Coutinho. Po pertraukos 52 min. pasižymėjo rezultatyviausias čempionato žaidėjas, egiptietis Mohamedas Salah. Tai jo jau 15-as pelnytas įvartis „Premier“ lygoje. Tačiau „Arsenal“ futbolininkams prireikė vos penkių minučių, kad jie panaikintų dviejų įvarčių deficitą ir išsiveržtų į priekį. 53 min. rezultatą sušvelnino Alexis Sanchezas, 56 min. jį išlygino Granitas Xhaka, o po 58 min. Mesuto Ozilo įvarčio 3:2 pirmavo „Arsenal“. Tiksliu smūgiu atsakė ir „Liverpool“ ekipa: 71 min. pasižymėjo Roberto Firmino. Po tašką pasidalinusios ekipos turnyro lentelėje rikiuojasi greta: „Liverpool“ su 35 taškais užima 4-tą vietą, o tašku mažiau turintis „Arsenal“ klubas – penktas. That goes straight into the #PL classics folder 😍#ARSLIV pic.twitter.com/YGTbMzBpRN  Šeštadienį vyks dar 9 šio turo mačai. 