Pergalingą įvartį 43-iąją min. įmušė sostinės klube debiutavęs Tadas Kumeliauskas. Jis pasižymėjo ir 10-ąją susitikimo minutę (1:1) bei atliko vieną rezultatyvų perdavimą. Dar du įvarčius Vilniaus komandai pelnė Karolis Šlikas (16 ir 23 min.). Kauno ekipoje visus tris sykius pasižymėjo Remigijus Guoga (3, 29, 35). Vilniečiai į vartus metė 41 kartą, o kauniečiai – 28. Antrąją nesėkmę per septynerias rungtynes patyręs „Kauno Hockey“ klubas (15 tšk.) turnyro lentelėje užima antrąją vietą, o „Hockey Punks“ ekipa su 10 taškų po šešių mačų žengia ketvirta.