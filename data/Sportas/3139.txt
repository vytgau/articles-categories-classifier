Savo aikštėje žaidęs „Monaco“ klubas išsiveržė į priekį 38-ą min. po Falcao įvarčio. Tačiau pranašumo Prancūzijos čempionams išsaugoti nepavyko. 90+2 min. svečių puolėjas Souleymane'as Camara rezultatą išlygino ir nukniaukė pergalę iš panosės. Komandoms sužaidus pirmąsias 8-o turo rungtynes „Monaco“ po lygiųjų išliko antroje vietoje su 19 taškų. Lygoje pirmauja PSG su 19 taškų, tačiau paryžiečiai 8-o turo rungtynes dar žais. „Montpellier“ komanda su 9 taškais užima 10-ą vietą. Ваш браузер не поддерживает iframe. Vokietijoje taip pat lygiosiomis 1:1 baigėsi vienintelės 7-o turo rungtynės tarp „Schalke 04“ ir Lėverkuzeno „Bayer“ komandų. Gelzenkircheno „Schalke 04“ jau trečiose rungtynėse iš eilės lieka be pergalių. Komandai nepadėjo ir naujojo trenerio Domenico Tedesco vadovavimas. Šeimininkams įvartį dar pirmame kėlinyje pelnė Leonas Goretzka (34-ą min.), tačiau svečiai iš Lėverkuzeno antrame kėlinyje rezultatą išlygino. Įvarčio autorius – puolėjas iš Jamaikos Leonas Bailey.  „Schalke 04“ klubas taip pat iššvaistė galimybę pakilti į penktąją Bundeslygos turnyro lentelės vietą. Šiuo metu jis su 10 taškų rikiuojasi 7-oje vietoje, o laipteliu žemiau – „Bayer“ (8 taškai). Bundeslygos lyderis šiuo metu Dortmundo „Borussia“ (16 taškų). Ispanijoje vykusiose vienintelėse „LaLiga“ rungtynėse taip pat užfiksuotos rezultatyvios lygiosios. Lygos vidutiniokių „Celta Vigo“ ir „Gironos“ komandų dvikova baigėsi 3:3 (2:2). Po šių rungtynių „Celta Vigo“ (8 taškai) užima 11-ą vietą, o „Girona“ (6 taškai) – 15-ą. 