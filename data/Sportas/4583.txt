Amsterdamo klubas pranešė, kad pasitvirtino pačios niūriausios medikų prognozės. Atlikus papildomus tyrimus paaiškėjo, kad talentingo marokiečių kilmės Nyderlandų futbolininko smegenys negrįžtamai pažeistos. #Ajax are deeply saddened by the news that Appie Nouri has been diagnosed with serious and permanent brain damage... (1/2)#StayStrongAppie— AFC Ajax (English) (@AFCAjax_EN) July 13, 2017  „Tai siaubinga. Šoką patyrė visi jo draugai, artimieji, to neįmanoma apibūdinti žodžiais. Tai baisus smūgis klubui, nors mes ir supratome, kad galima ruoštis ir pačiam blogiausiam įvykių scenarijui. Dėkojame visiems, kurie yra kartu su klubu šiuo sunkiu momentu“, – konstatavo klubo generalinis direktorius Edwinas van der Saras. Talentingas futbolininkas prarado sąmonę antrajame draugiškų savaitgalį vykusių rungtynių kėlinyje. 72 min. jis sukniubo ant žolės – futbolininkas greitosios pagalbos automobiliu buvo išvežtas į ligoninę. Pradžioje medikai įtarė širdies problemas, tačiau paaiškėjo, kad šis futbolininko organas visiškai sveikas. Praėjusį sezoną A. Nouri sužaidė 41 rungtynes, pelnė 11 įvarčių ir 14 kartų asistavo komandos draugams. 