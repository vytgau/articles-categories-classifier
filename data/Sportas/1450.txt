Nugalėjo baudos ratų išvengusi Norvegijos ekipa – 35 min. 39,6 sek. Antrąją vietą užėmė Prancūzijos atstovai (+8,6 sek.; 0 baudos ratų), trečiąją – JAV duetas (+9,1 sek.; 0 baudos ratų). Lietuvos sportininkai išnaudojo 10 papildomų šūvių ir turėjo įveikti vieną baudos ratą. Jie nugalėtojams pralaimėjo 3 min. 3,1 sek. Estijos biatlonininkai užėmė ketvirtąją poziciją (+24,1 sek.; 0 baudos ratų). Varžybose dalyvavo 24 komandos. Nesėkmė Italijoje Italijoje vykstančio Europos biatlono čempionato mišrioje estafetėje 2x5 km ir 2x7,5 km sekmadienį Lietuvos rinktinė nefinišavo. Pirmoji iš lietuvių startavusi Natalija Kočergina nusileisdama nuo kalno krito ir atsidūrė paskutinėje pozicijoje. Pasiekusi pirmąją šaudymo zoną, ji pasitraukė iš varžybų. Lietuvos komandą taip pat sudarė Gabrielė Leščinskaitė, Tomas Kaukėnas ir Vytautas Strolia. Nugalėjo baudos ratų išvengusi Ukrainos rinktinė - Julija Žuravok, Iryna Varvynec, Artiomas Pryma bei Dmytro Pidručhnij - 1 val. 11 min. 40,1 sek. Antrąją vietą užėmė Rusijos komanda (+11,7 sek.; 0 baudos ratų), trečiąją - Norvegijos biatlonininkai (+33,2 sek; 0). Varžybose dalyvavo 21 komanda. Jaunimo startai Čekijoje Čekijoje vykusių Tarptautinės biatlono sąjungos (IBU) jaunimo taurės trečiojo etapo varžybų merginų 7,5 km sprinto lenktynėse šeštadienį Lietuvos atstovė Ana Jesipionok užėmė 35-ąją vietą. Nugalėjo be klaidų šaudžiusi vokietė Sophia Schneider – 23 min. 5,9 sek. 18-metė A. Jesipionok, kuriai teko įveikti vieną baudos ratą, nugalėtojai pralaimėjo 3 min. 19,3 sek. 17-metė lietuvė Raminta Dindaitė (+5.09,4; 4 baudos ratai) užėmė 55-ąją vietą, o 16-metė Sara Urumova (+11.22,1; 4) – 74-ąją. Lenktynėse dalyvavo 83 biatlonininkės. Vaikinų 10 km sprinto lenktynėse Lietuvos atstovas Nikita Romanovas užėmė 42-ąją vietą. Nugalėjo baudos ratų išvengęs prancūzas Martinas Bottonetas – 25 min. 55 sek. 18-metis N. Romanovas turėjo įveikti du baudos ratus ir nugalėtojui pralaimėjo 3 min. 12,1 sek. 17-metis Maksimas Fominas (+3.49,8; 2) liko 55-as, 17-metis Jokūbas Mačkinė (+4.55,0; 2) – 70-as, o 18-metis Valentinas Kaznačenka (+4.56,7; 0) – 71-as. Lenktynėse dalyvavo 97 biatlonininkai.