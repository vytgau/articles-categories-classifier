Lietuvos čempionų naujokas praeitą sezoną rungtyniavo I lygos „Šilutėje“, kuriai per 17 rungtynių pelnė 12 įvarčių. J. Kasparavičius futbolo pagrindų išmoko Šilutėje, o nuo 12 metų tobulėjo Anglijos „West Ham United“ ir FAB akademijose. Į Lietuvą jis grįžo 2014-aisiais ir iki prisijungdamas prie gimtosios „Šilutės“ atstovavo Klaipėdos „Atlantui“ bei „Palangai“. „Sūduvoje“ šilutiškis vilkės 7-uoju numeriu pažymėtus marškinėlius. J. Kasparavičius šiemet dalyvavo visose trejose Marijampolės komandos kontrolinėse rungtynėse. Per mačą su Rygos RFS futbolininkas atliko rezultatyvų perdavimą, o prie pergalės prieš „Jonavą“ prisidėjo įvarčiu.  