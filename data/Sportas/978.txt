Kanados ekipai po du įvarčius pelnė Andrew Ebbettas (9 ir 46 min.) bei Chrisas Kelly (10 ir 50), po vieną – Derekas Roy'us (16) bei Wojtekas Wolskis (56). Čekijos komandoje du sykius pasižymėjo Romanas Červenka (57 ir 58), po vieną - Martinas Ružička (10) bei Janas Kovaras (47). Kanados rinktinė per visą olimpinių žaidynių istoriją dabar yra iškovojusi 9 aukso, 4 sidabro ir 3 bronzos medalių komplektus. Čekai 1998 metais Nagane (Japonija) iškovojo aukso medalius, o 2006 metais Turine (Italija) - bronzos. Turnyro finale sekmadienį žais Vokietijos ir Olimpinių atletų iš Rusijos komandos.