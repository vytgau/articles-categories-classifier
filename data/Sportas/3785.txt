Mačas truko 38 min. Vieną pergalę per tris mačus iškovojusios lietuvės D grupėje užėmė trečiąją vietą. Pirmoji pozicija atiteko tris pergales turinčioms austrėms Stefanie Schwaiger ir Katharinai Schutzenhofer. Antrąją vietą su dviem pergalėmis užėmė šveicarės Tanja Huberli ir Nina Betschart. Latvės liko ketvirtos ir į atkrintamąsias varžybas nepateko. Europos paplūdimio tinklinio čempionate dalyvauja po 32 vyrų ir moterų komandas, suskirstytas į aštuonias grupes. Į atkrintamąsias varžybas pateks po tris stipriausias grupių komandas. Čempionato prizų fondą sudaro 200 tūkst. eurų.