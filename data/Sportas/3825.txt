Komitetas jau pradėjo tyrimą dėl Z. Zidane'o žodžių, ištartų vertinant faktą, kad C. Ronaldo skirta penkerių rungtynių diskvalifikacija. „Sunku patikėti, kad skirta penkerių rungtynių diskvalicikafija... Čia kažkas vyksta“, – Z. Zidane'as ištarė per spaudos konferenciją, skirtą atsakomosioms rungtynėms prieš „Barcelonos“ komandą. Būtent žodžiai „čia kažkas vyksta“ ir nepatiko arbitrų komitetui. Anot oficialių komiteto atstovų, teisėjų šališkumu suabejojusiam prancūzui greičiausiai bus skirta finansinė nuobauda, o galbūt ir diskvalifikacija. Z. Zidane'as Ispanijoje toli gražu nebūtų pirmas, nubaustas už tokio tipo pareiškimus prieš arbitrus. Nubausti savo laiku buvo ir Gerardas Pique, ir Jose Mourinho. Primename, kad „Real“ klubas savo ruožtu Ispanijos futbolo federacijos bando prašyti sušvelninti C. Ronaldo skirtą bausmę. Portugalui skirta vienerių rungtynių diskvalifikacija už raudoną kortelę gali būti panaikinta, tačiau liks galioti diskvalifikacija keturiems mačams už tai, kad futbolininkas stūmė teisėją. Pirmąsias Supertaurės rungtynes „Real“ prieš „Barcelonos“ komandą laimėjo 3:1.