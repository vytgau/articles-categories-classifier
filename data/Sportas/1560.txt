Itin gražiais įvarčiais ir drama pažymėtame susitikime „Lyon“ futbolininkai savų sirgalių akivaizdoje patiesė be Neymaro žaidusius čempionato lyderius 2-1. Jau antrąją minutę baudos smūgiu įvartį pelnė šeimininkų saugas Nabilas Fekiras, tačiau prieš pat pirmojo kėlinio pabaigą stipriu smūgiu rezultatą išlygino Layvinas Kurzawa. Jau 36-ąją minutę rungtynės pasibaigė PSG žvaigždei Kylianui Mbappe. Prancūzas po skaudaus susidūrimo su vartininku Anthony Lopesu toliau rungtyniauti nebegalėjo. Lopes with the picture perfect cross body on Mbappe. pic.twitter.com/QF9QHJHzQd — Stephen Patten (@StevePatten) January 21, 2018  Negana to, 57-ąją minutę paryžiečiai liko mažumoje. Savitvardą praradęs ir ant teisėjo šaukti pradėjęs Danielis Alvesas buvo išvytas iš aikštės. Note to Dani Alves: If you scream in the referee's face, you're probably going to get sent off. pic.twitter.com/8GsjIzhBxn — Goal (@goal) January 21, 2018 „Lyon“ pranašumu pasinaudojo pačioje mačo pabaigoje. Paskutinę pridėto laiko minutę tiksliu tolimu smūgiu pergalę išplėšė Memphisas Depay. Vos antrąją nesėkmę šį sezoną patyrę Unai Emery auklėtiniai su 56 taškais išlieka „Ligue 1“ viršūnėje, o prieš „Lyon“ jie turi dar 8 taškų pranašumą. Trečioje vietoje su 47 taškais žygiuoja „Marseille“, ketvirtoje – 46 taškus turintys „Monaco“. Lyderių ketvertas nuo penktoje vietoje esančios „Nantes“ ekipos turi 12 taškų atotrūkį. Kitose sekmadienio rungtynėse vicečempionai „Monaco“ 3-1 įveikė „Metz“, o „Nice“ 1-0 palaužė „Saint-Etienne“.