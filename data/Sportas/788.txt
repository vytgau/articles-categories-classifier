Antradienį Rusija pradėjo skaičiuoti paskutiniąsias 100 dienų iki šalies organizuojamo Pasaulio futbolo čempionato pradžios. Futbolo pasaulinė valdančioji organizacija socialiniame tinkle „Twitter“ paskelbė vaizdo įrašą, kuriame matyti kamuoliu žongliruojantys ir jį spardantys garsūs futbolininkai. Klipo pabaigoje parodoma kruopščiai surežisuota scena, per kurią V. Putinas atmuša G. Infantino paspirtą kamuolį. Klipo metu skamba kompozitoriaus Nikolajus Rimskio-Korsakovo kūrinys „Kamanės skrydis“. „Kai kas tiesiog negali sulaukti įspūdingiausio pasaulyje renginio pradžios“, – parašė FIFA. Įraše oficialiu pasaulio čempionato kamuoliu „Telstar 18“ taip pat žaidžia buvęs Anglijos rinktinės puolėjas Wayne'as Rooney ir argentinietis Diego Maradona. Brazilijos futbolo legenda Ronaldo spyrė kamuolį paplūdimyje, tuo metu Švedijos Tomas Brolinas linksminosi ant sniego. The FIFA #WorldCup - 💯 days to go! pic.twitter.com/mAR82eZROm— FIFA World Cup 🏆 (@FIFAWorldCup) March 6, 2018  V. Putinas geriausiai žinomas tuo, kad moka čiuožti ir žaidžia ledo rutulį su vyriausybės pareigūnais bei Rusijos žiemos sporto veteranais. Rusijos prezidentas, turintis juodą dziudo diržą, yra sporto aistruolis. Jis tikisi, kad 2018-ųjų pasaulio futbolo čempionatas Rusijai bus gera reklama ir padės pagerinti valstybės įvaizdį, gerokai pablogėjus santykiams su Vakarais. Rusija surengs savo pirmąjį futbolo pasaulio čempionatą birželio 14 – liepos 15 dienomis 11 miestuose, esančiuose teritorijoje nuo vakarų eksklavo Karaliaučiaus iki Jekaterinburgo Uralo kalnuose. Čempionate dalyvaus 32 rinktinės. Nemažai Rusijos miestų planuoja paminėti šimtadienį iki turnyro įvairiais renginiais. Pavyzdžiui, Maskva organizuoja 6 tūkst. savanoriams skirtą koncertą po atviru dangumi, o Rusijos „šiaurės sostinėje“ Sankt Peterburge pristatytas laikrodis, skaičiuojantis dienas iki rungtynių pradžios. „Labai svarbu parodyti, kokia iš tikrųjų yra Rusija: atvira, svetinga ir šiuolaikiška“, – antradienį sporto ministrą Pavelą Kolobkovą citavo naujienų agentūra „RIA Novosti“. 🇷🇺🏆🔜⏰ Just 1⃣0⃣0⃣ days to go until the #WorldCup begins in Moscow! 🌍🤔 Which team are you most excited to see when the festival of football begins and why? pic.twitter.com/pGhY3T3Ukb— FIFA World Cup 🏆 (@FIFAWorldCup) March 6, 2018