Trakiškiams įvarčius įmušė rusas Maksimas Maksimovas (13-ą) ir Vaidotas Šilėnas (36-ą min.). Jis 82-ą min. gavo antrą geltoną kortelę ir buvo išvytas iš aikštės. Škotas Josephas Shaughnessy 32-ą min. buvo išlyginęs santykį (1:1).  Rezultatas: „St. Johnstone“ 1 – 2 „Trakai“ 13' Maksim Maksimov [0 - 1] 32' Joseph Shaughnessy [1 - 1] 36' Vaidotas Šilėnas [1 - 2] 82' Vaidotas Šilėnas – raudona kortelė Atsakomas mačas po savaitės (liepos 6-ą dieną) bus žaidžiamas Vilniuje Lietuvos futbolo federacijos (LFF) stadione. Trumpais perdavimais pradėję rungtynes „riteriai“ varžovus privertė daug judėti be kamuolio ir 13-ą dvikovos minutę pelnė įvartį. Po kontratakos ir Valdemaro Borovskio perdavimo į baudos aikštelę Oscaras nesugebėjo sustabdyti kamuolio, tačiau netoli buvęs M. Maksimovas iš artimo nuotolio atidarė rungtynių sąskaitą (0:1). Po jo, škotai išlygino žaidimą ir sau būdingu stiliumi – skersais perdavimais į baudos aikštelę – bandė pralaužti „Trakų“ gynybą. Joje puikiai dirbę Arūnas Klimavičius ir Justinas Januševskis šansų varžovams praktiškai nesuteikė. Tiesa, vienoje situacijoje trys iš eilės smūgiai įvarčiu nevirto, o po kampinio ir sumaišties baudos aikštelėje „St. Johnstone“ rezultatą išlygino. Vos po keturių minučių trakiškiai dar kartą žengė į priekį. Po greitos atakos Oscaras atmetė kamuolį V. Šilėnui, o šis nuo baudos aikštelės kampo įspūdingu įvarčiu pelnė antrą „Trakų“ įvartį (1:2). Po pertraukos škotai pabandė perlaužti rungtynes savo naudai, tačiau drausmingas „Trakų“ žaidimas neleido jiems to padaryti. „Riterių“ kontratakos buvo žymiai pavojingesnės nei pačių „St. Johnstone“ futbolininkų žaidimas. Sužaidus maždaug penkias minutes po pertraukos, Alma Wakili maždaug nuo baudos aikštelės linijos susikūrė sau puikią galimybę, tačiau kamuolys vartų tinkle neatsidūrė. Netrukus dusyk nuo kampinio gairelės kamuolį į baudos aikštelę kėlė škotai. Antro įvarčio autorius V. Šilėnas susistumdė su Stevenu McLeanu ir abu buvo nubausti geltonomis kortelėmis. Sužaidus trečdalį antro kėlinio, „St. Johnstone“ sukūrė puikią galimybę, tačiau vienas prieš Igną Plūką atsidūręs varžovas smūgiavo netiksliai. Apskritai, škotų žaidime vyravo nervingumas – nemažai jų perdavimų ir smūgių buvo atliekami itin netiksliai. Nepaisant to, aikštės šeimininkų persvara ryškėjo. Vis tik, I. Plūkas ramiai susirinkdavo visus kamuolius. „Trakai“ žaidė antru numeriu ir savo galimybių ieškojo kontratakose. M. Maksimovo smūgį iš baudos aikštelės neutralizavo vartininkas, o antro šanso nesuteikė gynėjas. Likus žaisti devynias minutes V. Šilėnas susidūrė su aikštės šeimininku ir kurį laiką nepakilo nuo žaliosios vejos. Netrukus antro „Trakų“ įvarčio autorius prieš save išvydo antrą geltoną kortelę ir buvo pašalintas iš aikštės. „St. Johnstone“ stengėsi dar labiau spausti Lietuvos vicečempionus, tačiau ir toliau klydo lygioje vietoje. Tiesa, vienąsyk tiesiog įspūdingai vartus išgelbėjo I. Plūkas, neutralizavęs pavojų, nepaisant to, kad varžovų smūgis buvo iš labai arti. Prie antro kėlinio pagrindinio laiko teisėjas pridėjo 4 minutes. Iškart po to, treneris Olegas Vasilenka į aikštę išleido Pavelą Kruką, kuris pakeitė Oscarą. Pastarajam už fantastišką pasirodymą plojo net „St. Johnstone“ aistruoliai. Dar po poros minučių kelioms akimirkoms į aikštę žengė ir Deividas Česnauskis, kuris pakeitė pirmo įvarčio autorių M. Maksimovą. Lemiamo šturmo „St. Johnstone“ taip ir nesurengė, o „Trakai“ žengė didžiulį žingsnį antro etapo link. Lietuviškų klubų pasirodymai Ventspilio ekipa „Ventspils“ (Latvija), kuriai atstovauja lietuvis Simonas Paulius, namuose sužaidė lygiosiomis 0:0 su Reikjaviko komanda „Valur“ (Islandija). S. Paulius žaidė visas rungtynes. Balstogės „Jagiellonia“ (Lenkija) ekipa, kuriai atstovauja Arvydas Novikovas ir Fiodoras Černychas, išvykoje 1:0 (0:0) nugalėjo Batumio „Dinamo“ (Gruzija) klubą. Pergalingą įvartį 49-ąją min. pelnė Cilianas Sherida. Jis 16-ą min. nerealizavo 11 metrų baudinio. Abu lietuviai mačą pradėjo starto sudėtyje, bet visų rungtynių nežaidė. A. Novikovas buvo pakeistas 76-ą min., o F. Černychas - 83-ią. Jelgavos „Jelgava“ (Latvija) ekipa, kuriai atstovauja Mindaugas Grigaravičius ir Evaldas Razulis, išvykoje 0:2 (0:1) pralaimėjo Budapešto „Ferencvaroš“ (Vengrija) komandai. Abu įvarčius šeimininkams pelnė Rolandas Varga (11 ir 69 min.). M. Grigaravičius žaidė visas rungtynes, o pirmo kėlinio pabaigoje (45+2 min.) buvo nubaustas geltona kortele. E. Razulis aikštėje pasirodė 84-ą min. Kiti rezultatai: Giumri „Širak“ (Armėnija) 0 - 2 „ND Gorica“ (Slovėnija); Pavlodaro „Irtyš“ (Kazachstanas) 1 - 0 „Dunav Ruse“ (Bulgarija); „Partizani“ (Albanija) 1 - 3 Plovdivo „Botev“ (Bulgarija); Jerevano „Pyunik“ (Armėnija) 1 - 4 Bratislavos „Slovan“ (Slovakija); „Ventspils“ (Latvija) 0 - 0 „Valur“ (Islandija); „Trenčin“ (Slovakija) 5 - 1 Kutaisio „Torpedo“ (Gruzija); Minsko „Dinamo“ (Baltarusija) 2 - 1 „NSI Runavik“ (Farerai); Talino „Levadia“ (Estija) 0 - 2 „Cork City“ (Airija); „Čichura“ (Gruzija) 0 - 1 „Altach“ (Austrija); Batumio „Dinamo (Gruzija) 0 - 1 Balstogės „Jagiellonia“ (Lenkija); „Shkendija“ (Makedonija) 3 - 0 Kišiniovo „Dacia“ (Moldova); VPS (Suomija) 1 - 0 Ljubljanos „Olimpija“ (Slovėnija); „Kalju“ (Estija) 2 - 1 „B36 Torshavn“ (Farerai); „Lyngby“ (Danija) 1 - 0 „Bangor City“ (Velsas); Jeruzalės „Beitar“ (Izraelis) 4 - 3 „Vašaš“ (Vengrija); „Ferencvaroš“ (Vengrija) 2 - 0 „Jelgava“ (Latvija); Larnakos AEK (Kipras) 5 - 0 „Lincoln Red Imps“ (Gibraltaras); „Haugesund“ (Norvegija) 7 - 0 „Coleraine“ (Š. Aurija;) Sofijos „Levski“ (Bulgarija) 3 - 1 „Sutjeska“ (Makedonija); „Odd“ (Norvegija) - „Ballymena“ (Š. Airija); „Santa Coloma“ (Andora) 0 - 2 „Osijek“ (Kroatija); „Zaria Balti“ (Moldova) 2 - 1 FK „Sarajevo“ (BiH); „Zira“ (Azerbaidžanas) 2 - 0 „Differdange“ (Liuksemburgas); „Fola“ (Liuksemburgas) 2 - 1 „Milsami“ (Moldova); „Bala“ (Velsas) 1 - 2 „Vaduz“ (Lichtenšteinas); „Connahs Q.“ (Velsas) 1 - 0 HJK (Suomija); „Klaksvik“ (Farerai) 0 - 0 Solnos AIK (Švedija); Tel Aviv „Maccabi“ (Izraelis) 2 - 0 KF „Tirana“ (Albanija); „Midtjylland“ (Danija) 6 - 1 „Derry City“ (Š. Airija); „Norrkoping“ (Švedija) 5 - 0 „Priština“ (Kosovas); „Skenderbeu“ (Albanija) 1 - 0 „Sant Julia“ (Andora); „Vojvodina“ (Serbija) 2 - 1 „Ružomberok“ (Slovakija); „Domžale“ (Slovėnija) 3 - 0 Talino „Flora“ (Estija); Belgrado „Crvena zvezda“ (Serbija) 3 - 0 „Floriana“ (Malta); „Mladost“ (Serbija) 0 - 3 Baku „Inter“ (Azerbaidžanas); „Mladost Podgorica“ (Juodkalnija) 1 - 0 „Gandzasar“ (Armėnija); „Široki Brijeg“ (BiH) 2 - 0 „Ordabasy“ (Kazachstanas); „Tre Penne“ (San Marinas) 0 - 1 „Rabotnički“ (Makedonija); „Crusaders“ (Šiaurės Airija) 3 - 1 Liepojos FK „Liepaja“ (Latvija); Poznanės „Lech“ (Lenkija) 4 - 0 „Pelister“ (Makedonija); Glazgo „Rangers“ (Škotija) 1 - 0 „Niedercorn“ (Liuksemburgas;) „St. Josephs“ (Gibraltaras) 0 - 4 Limasolio AEL (Kipras); „Valletta“ (Malta) 2 - 0 „Folgore“ (San Marinas); „Videoton“ (Vengrija) 2 - 0 „Balzan“ (Malta); „Željezničar“ (BiH) 1 - 0 „Zeta“ (Makedonija); KR „Reykjavik“ (Islandija) 0 - 0 SJK (Suomija); „Stjarnan“ (Islandija) 0 - 1 „Shamrock Rovers“ (Airija).