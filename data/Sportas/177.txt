„Mūsų svajonių komanda“ vadinama Lietuvos ledo ritulio rinktinė sekmadienį pradės kovas pasaulio čempionato I diviziono B grupėje. Kauno „Žalgirio“ arenoje Lietuvos ledo ritulininkai susitiks su Kroatija, Rumunija, Japonija, Ukraina ir Estija. Kas taps nugalėtojais ir iškovos kelialapį į stipresnį divizioną, paaiškės balandžio 28 dieną. „Mūsų tikslas vienas – laimėti auksą. Mūsų svajonės didelės“, – interviu laidai „Lietuvos sportas“ tvirtina olimpinis čempionas Darius Kasparaitis, kuriam pasaulio čempionatas Kaune bus paskutinės oficialios rungtynės karjeroje. Pasaulio ledo ritulio čempionatas IB divizionas Kauno „Žalgirio“ arena (Karaliaus Mindaugo per. 50) Balandžio 22 d. (sekmadienis) 12:30 Estija – Japonija 16:00 Rumunija – Ukraina 19:30 Lietuva – Kroatija Balandžio 23 d. (pirmadienis) 12:30 Ukraina – Estija 16:00 Japonija – Kroatija 19:30 Lietuva – Rumunija  Ar paaiškės LMKL čempionės? Labai atkakliai vyksta Lietuvos moterų krepšinio lygos finalas. Serijoje iki trijų pergalių į priekį 2:1 išsiveržė Kauno rajono „Hoptrans-Sirenos“, tačiau Vilniaus „Kibirkšties“ krepšininkės sieks revanšo namuose. Kovoje dėl bronzos, prireiks lemiamų penktųjų serijos rungtynių, nes po keturių Marijampolės „Sūduvos“ ir Klaipėdos „Fortūnos“ susitikimų rezultatas lygus 2:2. Lemiamas LMKL rungtynes rodys DELFI TV. Lietuvos moterų krepšinio lyga Balandžio 20 d. (penktadienis) 20:00 Vilniaus „Kibirkštis“ – Kauno raj. „Hoptrans-Sirenos“ („Lietuvos ryto“ arena) 15:00 Marijampolės „Sūduva“ – Klaipėdos „Fortūna“ (ŽSM krepšinio salė) Centrinė LKL turo dvikova – uostamiestyje Lietuvos krepšinio lygoje šį savaitgalį vyks tik ketverios rungtynės, nes Kauno „Žalgirio“ krepšininkai kovoja Eurolygos ketvirtfinalyje. Daugiausia intrigos laukiame uostamiestyje. Trečią vietą užimantys Klaipėdos „Neptūno“ krepšininkai priims laipteliu aukščiau esantį Vilniaus „Lietuvos rytą“. Turnyrinės lentelės kaimynus skiria jau 3 pergalės. LKL rungtynes žiūrėkite DELFI TV. Lietuvos krepšinio lyga Balandžio 21 d. (šeštadienis) 17:20 Pasvalio „Pieno žvaigždės“ – Panevėžio „Lietkabelis“ („Pieno žvaigždžių arena) 18:00 Alytaus „Dzūkija“ – „Šiauliai“ (Alytaus arena) 17:00 Kėdainių „Nevėžis“ – Utenos „Juventus“ (Kėdainių arena) 17:20 Klaipėdos „Neptūnas“ – Vilniaus „Lietuvos rytas“ („Švyturio“ arena) Sezoną pradeda plento dviratininkai Sekmadienį vyks pirmasis Lietuvos plento taurės varžybų etapas. Radviliškio rajone Baisiogaloje varžysis daugiau negu 400 dviratininkų. Pirmame etape startuos ir vienas tituluočiausių Lietuvos dviratininkų, profesionalo karjerą jau baigęs daugkartinis šalies čempionas, prestižinių „Giro d‘Italia“ lenktynių etapo laimėtojas Tomas Vaitkus. Lietuvos plento taurės etapai taip pat vyks Šakiuose, Anykščiuose, Ukmergėje, Šilalėje, Elektrėnuose Lazdijuose ir Plungėje. Lietuvos dviračių plento taurės I etapas Baisiogala (Radviliškio raj.) 10:00 C grupės startas (41,6 km lenktynės) 12:00 A grupės startas (124,7 km lenktynės) 16:00 B grupės startas (83,2 km lenktynės) A lygos rungtynės sostinėje Sekmadienį prasidės Lietuvos futbolo A lygos 9 turas. Antroje vietoje esantys Vilniaus „Žalgirio“ futbolininkai namuose priims priešpaskutinę vietą užimantį Kauno „Stumbrą“. Kitos 9 turo rungtynės vyks antradienį ir trečiadienį. Lietuvos futbolo A lyga 13:00 Vilniaus „Žalgiris“ – Kauno „Stumbras“ (LFF stadionas) Balandžio 24 d. (antradienis) 18:00 „Palanga“ – Marijampolės „Sūduva“ (Klaipėdos dirbtinės dangos stadionas) 20:00 „Trakai“ – „Kauno Žalgiris“ (LFF stadionas) Balandžio 25 d. (trečiadienis) 18:00 Klaipėdos „Atlantas“ – „Jonava“ (Klaipėdos dirbtinės dangos stadionas) Badmintonininkai rungtyniaus „Cido“ arenoje Panevėžio „Cido“ arenoje jau trečius metus iš eilės vyks tradiciniu tampantis badmintono turnyras. Jame rungtyniaus 131 badmintonininkas iš Lietuvos, Latvijos, Estijos ir Baltarusijos. Vyks vyrų ir moterų vienetų, dvejetų bei mišrių dvejetų varžybos. Badmintono turnyras „Cido“ arenos taurė“ Panevėžio „Cido“ arena (Parko g. 12) 10:00-22:00 varžybos