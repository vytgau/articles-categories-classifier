Tiesa, mačo eiga svečiams nieko blogo nežadėjo: „Swansea“ ekipos gretose 35 min. pasižymėjo Leory Feras. Prieš pat pertrauką aikštės šeimininkai gavo teisę realizuoti 11 m baudinį ir prie kamuolio stojo Wayne Rooney. Tačiau jo smūgį atspėjo vartininkas, kamuolį lietęs ranka, o šis nuo virpsto atšoko į aikštę. Tačiau pirmasis prie kamuolio suskubo Dominicas Calvert-Lewinas ir stipriu smūgiu išlygino rezultatą (1:1). Po pertraukos šeimininkų pastangos davė vaisių: 64 min. Gylfi Sigurdssonas puikiu smūgiu maždaug iš 22 metrų kamuolį pasiuntė į viršutinį vartų kampą. 73 min. „Everton“ pergalę įtvirtino Wayne Rooney, kuris tiksliu smūgiu nuo 11 žymos išpirko savo kaltę po pirmame kėlinyje nerealizuoto 11 metrų baudinio. Tai puolėjo 10-asis įvartis čempionate. Bent jau 10 įvarčių „Premier“ lygoje W. Rooney pelnė 12-oje žaistų sezonų. Paskutinį kartą dviženklę tikslių smūgių ribą iki Kalėdų jis buvo pasiekęs 2011-2012 m. čempionate. Po pergalės „Everton“ sąskaitoje – 25 taškai, ekipa užima 9 vietą. Čempionato autsaiderė „Swansea City“ lieka su 12 taškų ir užima paskutinę 20 poziciją. Rezultatas 35 min. [0:1] Leroy Fer 45 min. – Wayne Rooney nerealizavo 11 baudinio 45 min. [1:1] Dominicas Calvert-Lewinas 64 min. [2:1] Gylfi Sigurdssonas 73 min. [3:1] Wayne Rooney (11 m baudinys)  Everton on the up... #EVESWA pic.twitter.com/BAYBc1WnK6— Premier League (@premierleague) December 18, 2017 