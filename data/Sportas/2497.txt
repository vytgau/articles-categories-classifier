Susitikimas truko 1 val. 26 min. 283-ią vietą ATP reitinge užimantis 26-erių L. Grigelis atliko 12 neatremiamų padavimų, o jo varžovas – penkis. Aštuntfinalyje lietuvis susitiks su 30-mečiu Prancūzijos atstovu Yannicku Jankovitsu (ATP-391). Patekdamas į aštuntfinalį, L. Grigelis užsitikrino 6 ATP reitingo taškus ir 730 eurų. Kitas Lietuvos tenisininkas – 27-erių Ričardas Berankis (ATP-142) – pirmame rate antradienį vakare žais su 29-erių italu Andrea Arnaboldi (ATP-227). Turnyro prizų fondą sudaro 43 tūkst. eurų.