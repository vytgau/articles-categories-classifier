Lietuvis penktadienį vykusiame fechtavimosi pagrindiniame etape laimėjo 20 kovų iš 35, pelnė 220 taškų ir užėmė 8-ąją vietą. Šeštadienį papildomame fechtavimosi etape vilnietis laimėjo dvi dvikovas ir padidino fechtuojantis pelnytų taškų kiekį iki 222. Plaukimo rungtyje Lietuvos atstovas buvo 24-as (2 min. 8,52 sek.) ir pelnė 293 taškus. Jodamas J. Kinderis surinko 293 taškus ir tai leido po 3 rungčių užimti penktąją vietą. Lyderis korėjietis Jinhwa Jungas lietuvį lenkė 45 sek., antrąją vietą užimantis vengras Robertas Kasza – 36 sek., o trečias žengęs rusas Kirilas Beliakovas – 10 sek., o egiptietis Eslamas Hamadas – tik sekunde. Bėgdamas ir šaudydamas vilnietis greitai pasivijo ir aplenkė egiptietį bei rusą ir užėmė trečiąją vietą! Tarp visų finalo dayvių J. Kinderis paskutinėje rungtyje pademonstravo 4-ąjį rezultatą – 12 min. 3,10 sek. ir pelnė 1382 taškus. Iš viso finale mūsų penkiakovininkas surinko 1382 taškus. Pirmąsias dvi vietas išsaugojo J. Jungas (1400) ir R. Kasza (1393). Tai buvo penktasis J. Kinderio iškovotas medalis pasaulio čempionatuose. 2013 metais jis tapo čempionu individualiose varžybose, o 2010 metais - komandų. Bronzos medaliais jis taip pat džiaugėsi 2009 (komandų) ir 2010 (individualus) metais. Sekmadienį Kaire vyks moterų varžybų finalas, kuriame dalyvaus Laura Asadauskaitė-Zadneprovskienė ir Lina Batulevičiūtė, o pirmadienį J. Kinderis ir L. Batulevičiūtė dar išmėgins jėgas mišrių estafečių varžybose.