Izraelio atstovai ketvirtadienį nugalėjo rezultatu 1:0. Vienintelį įvartį 67 min. pelnė Almogas Buzaglo. E. Zubas atrėmė visus penkis bronzinių Rusijos pirmenybių prizininkų smūgius į savo ginamų vartų plotą. Puolėjas N. Valskis žaidė iki 61 min. ir progų pasižymėti neturėjo. Pirmąsias komandų tarpusavio rungtynes Izraelyje „Zenit“ laimėjo 2:0. Beje, Sankt Peterburge nuo susitikimo pradžios „Bnei Yehuda“ gretose žaidė gynėjai Benas Turjmanas ir Ayadas Habashi, kurie rizikavo praleisti dvikovą dėl retai pasitaikančios priežasties. Antradienį komandai keliaujant į Rusiją, du jos futbolininkai pasimetė Stambulo (Turkija) oro uosto neapmuitinamų parduotuvių zonoje ir pavėlavo į lėktuvą. Vis dėlto gynėjams pavyko pasiekti Sankt Peterburgą laiku. Ваш браузер не поддерживает iframe. Kitoje trečio Europos lygos kvalifikacijos etapo akistatoje Sėkešfehėrvaro „Videoton“ (Vengrija) nelauktai eliminavo „Bordeaux“ (Prancūzija) futbolininkus. Po vienintelio Stopiros taiklaus smūgio vengrai namuose nugalėjo 1:0 ir žengė tolyn dėl išvykoje pelnytų įvarčių taisyklės – mačą Prancūzijoje „Bordeaux“ buvo laimėjusi 2:1. Pasirodymą Europoje netikėtai anksti baigė Olandijos pirmenybių prizininkai Eindhoveno PSV. Juos pašalino kuklus „Osijek“ (Kroatija) klubas, namuose laimėjęs 1:0 ir įtvirtinęs pergalę bendru skirtumu 2:0. Kiti favoritai didelio vargo nepatyrė. „Milan“ (Italija) po Giacomo Bonaventuros ir Patricko Cutrone įvarčių namuose 2:0 pranoko Krajovos „Universitatea“ (Rumunija) ir triumfavo bendru rezultatu 3:0. Ваш браузер не поддерживает iframe. Du Raulio Garcios ir vienas Aritzo Adurizo taiklus smūgis leido Bilbao „Athletic“ (Ispanija) savo teritorijoje 3:0 sutriuškinti Bukarešto „Dinamo“ (Rumunija). Bendras santykis – 4:1. Vienintelis Dominico Calverto-Lewino įvartis mačo pabaigoje Liverpulio „Everton“ ekipai svečiuose atnešė pergalę prieš „Ružomberok“ (Slovakija) 1:0. Tiesa, pirmą akistatą anglai taip pat buvo laimėję 1:0. Ваш браузер не поддерживает iframe. Kiti rezultatai Minsko „Dinamo“ (Baltarusija) 1 – 1 (1 – 3) Larnakos AEK (Kipras)* Šieno „Odd“ (Norvegija) 0 – 0 (1 – 2) Zagrebo „Dinamo“ (Kroatija) Limasolio „Apollon“ (Kipras) 2 – 0 (3 – 2) „Aberdeen“ (Škotija) „Oleksandrija“ (Ukraina) 1 – 0 (1 – 0) Džurdžu „Astra“ (Rumunija) „Qabala“ (Azerbaidžanas) 1 – 2 (1 – 3) Atėnų „Panathinaikos“ (Graikija) Prahos „Sparta“ (Čekija) 0 – 1 (0 – 3) Belgrado „Crvena Zvezda“ (Serbija) „Fola Esch“ (Liuksemburgas) 1 – 2 (1 – 3) „Ostersunds“ (Švedija) Stambulo „Fenerbahče“ (Turkija) 1 – 1 (3 – 2) Graco „Sturm“ (Austrija) „Lyngby“ (Danija) 1 – 3 (2 – 5) „Krasnodar“ (Rusija) Madeiros „Maritimo“ (Portugalija) 2 – 0 (2 – 0) Plovdivo „Botev“ (Bulgarija) Salonikų PAOK (Graikija) 2 – 0 (3 – 1) Donecko „Olimpik“ (Ukraina) Korčės „Skenderbeu“ (Albanija)*** 2 – 1 (3 – 3) „Mlada Boleslav“ (Čekija) Poznanės „Lech“ (Lenkija) 2 – 2 (2 – 2) „Utrecht“ (Olandija) „Altach“ (Austrija) 3 – 1 (4 – 2) „Gent“ (Belgija) „Midtjylland“ (Danija) 2 – 1 (4 – 4) Gdynės „Arka“ (Lenkija) Splito „Hajduk“ (Kroatija) 2 – 0 (2 – 0) „Brondby“ (Danija) „Oostende“ (Belgija) 0 – 0 (2 – 4) „Marseille“ (Prancūzija) Atėnų „Panionios“ 0 – 1 (0 – 2) Tel Avivo „Maccabi“ (Izraelis) „Domžale“ (Slovėnija) 2 – 0 (2 – 1) „Freiburg“ (Vokietija) „Braga“ (Portugalija) 2 – 1 (3 – 2) Solnos AIK (Švedija) * – skliaustuose nurodytas bendras poros rezultatas, paryškinti nugalėtojai *** – laimėjo po 11 m baudinių