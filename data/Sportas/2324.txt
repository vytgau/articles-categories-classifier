Kataras pristatė savo Ras Abu Aboudo stadiono sostinėje Dohoje dizainą, teigdamas, kad tai bus pirmas tokio pobūdžio stadionas, kurį po Pasaulio futbolo čempionato bus galima išmontuoti ir panaudoti tolesnėms reikmėms. 2022 metų Pasaulio čempionato Aukščiausiojo komiteto pristatymams ir palikimui generalinis sekretorius Hassanas al Thawadi teigė, kad Kataras vertina tvarumą ir palikimą, todėl Pasaulio taurės organizavimo nauda bus juntama dar gerokai po to, kai baigsis šis renginys. „Šį dizainą įkvėpė troškimas, kad kiekvienas stadionas pasitarnautų ateičiai. Kadangi Ras Abu Aboudo padėtis yra tokia ypatinga, ir, dar svarbiau, dėl savo vietos jis turi investicinę ir komercinę vertę, mes nusprendėme, kad šis stadionas turi būti visiškai išmontuojamas. Kad taip įvyktų, techninė komanda dirbo labai stropiai, kad užtikrintų patį efektyviausią stadiono dizainą, kuris leistų labai, labai greitai ir efektyviai jį išrinkti. Taigi jie panaudojo krovininius konteinerius, kuriuos galima sustatyti per labai trumpą laiką ir tuo pačiu labai greitai, kabai efektyviai ir labai pigiai išrinkti“, - sakė Aukščiausiojo komiteto pristatymams ir palikimui generalinis sekretorius Hassanas Al Thawadi. 40 tūkst. žiūrovų talpinantis stadionas Dohoje netoli jūros bus statomas iš jūrinių konteinerių. Jo statybos turėtų būti baigtos 2020 metais.