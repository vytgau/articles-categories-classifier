Jau 6-ą minutę vietos sirgaliams teko griebtis už galvos – įvartį į australų vartus pasiuntė Omaras Al Somahas. Tiesa, jau po septynių minučių svarstykles atstatė pasižymėjęs šeimininkų kapitonas Timas Cahillas. Per likusį laiką nė vienos komandos žaidėjams nebepavyko pasižymėti, o kadangi pirmasis mačas Malaizijoje, kur dėl tėvynę apėmusio pilietinio karo namų rungtynes žaidžia sirai, taip pat baigėsi lygiosiomis 1:1, rinktinėms teko žaisti pratęsimą. Jame sužaidus vos keturias minutes svečius sukrėtė rimta netektis – už antrą geltoną kortelę iš aikštės buvo išvarytas Mahmoudas Al Mawasas. Tai ir buvo lemtingas rungtynių lūžis. Antrame pratęsimo kėlinyje, 109-ą minutę, tiksliu smūgiu galva Australijos rinktinei triumfą atnešė T. Cahillas. GOAL @Socceroos! The greatest goal scorer Australia has ever seen. Take a bow, Tim Cahill. #AUSvSYR #WCQ #9WWOS pic.twitter.com/cHP4YTSNow  Tai buvo 50-asis visų laikų rezultatyviausio australų žaidėjo įvartis vilkint nacionalinės rinktinės marškinėlius. Tim Cahill has now scored 50 goals for Australia, more than any other player for the country. What a time to get it. 🇦🇺 pic.twitter.com/2PtRVZi5mD— Squawka Football (@Squawka) October 10, 2017  Dėl kelialapio į Rusiją australai lemiamuose dviejuose mačuose susikaus su viena iš CONCACAF komandų – JAV, Panama arba Hondūru.