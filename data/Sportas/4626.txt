Marijampolės futbolininkai antradienį po rytinės treniruotės išvyko į pajūrį, kur apsigyvens Palangos 5 žvaigždučių viešbutyje „Vanagupė“. Liepojoje neatsirado viešbučio, kuris šiuo metu turėtų reikiamą kiekį laisvų kambarių, todėl buvo nuspręsta gyventi šioje valstybinės sienos pusėje. Vis dėlto treniruotis „Sūduva“ važiuos į Latviją, kur trečiadienio vakarą numatyta surengti treniruotę Liepojos stadione „Daugava“. Rungtynės Liepojoje ketvirtadienį prasidės 19.45 val. Atsakomas mačas Marijampolės „Arvi“ arenoje bus žaidžiamas liepos 20-ą dieną (19 val.). „Sūduva“ antradienį paskelbė, kad futbolo gerbėjai jau gali įsigyti bilietus į antras rungtynes. Bilietų kainos svyruoja nuo 7 eurų ir jais prekiauja Bilietai.lt. Nuo liepos 18-os d. bilietus bus galima įsigyti ir stadiono kasoje.