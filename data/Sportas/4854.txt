„Mes džiaugiamės, kad žaisime finale. Esame patenkinti savo atliktu darbu. Tikiuosi sekmadienį kelsime sau virš galvų Konfederacijų taurę. Mes jau žaidėme du tokius finalus su Argentina, todėl geriau suprantame vienas kitą ir esame labiau patyrę. Tai mums turėtų padėti. Vokietijos rinktinė manęs nenustebino. Sako, kad tai vokiečių antra sudėtis, bet ji turi daugiau pliusų, negu minusų. Tai fiziškai labai pajėgi komanda, kuri nuolat spaudžia varžovus. Konfederacijų taurė – svarbus turnyras Čilės rinktinei. Mes labai norime čia laimėti, todėl žaidžiame iš visos širdies. Aš didžiuojuosi, kad vilkiu Čilės nacionalinės rinktinės marškinėlius, rungtyniauju kartu su šauniais komandos draugais – geriausiais Čilės rinktinės istorijoje. Aš sutinku, kad mes esame geriausi pasaulyje! Čilė Konfederacijų taurės finaluose du kartus nugalėjo Argentiną. Jei įveiksime ir Vokietiją, dar kartą įrodysime savo pajėgumą. Vėliau liks tik tapti pasaulio čempionais“, – spaudos konferencijoje prieš finalą kalbėjo A. Vidalis. DELFI primena, kad Konfederacijų taurės turnyro finalas Vokietija – Čilė vyks sekmadienį (liepos 2-ą dieną) Sankt Peterburge. Rungtynių pradžia 21.00 val. Lietuvos laiku. Abi komandos jau žaidė grupių varžybų etape. Tąsyk mačas baigėsi lygiosiomis 1:1.