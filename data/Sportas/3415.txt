Pagrindinis rungtynių laikas baigėsi lygiosiomis 1:1 (0:1), o po pratęsimo rezultatas buvo 2:2. 14-ąją min. „Sūduvos“ žaidėjas Karolis Chvedukas išvedė savo ekipą į priekį, o per teisėjo pridėtą laiką (90+1 min.) rezultatą išlygino žalgirietis Egidijus Vaitkūnas. 44-ąją min. iš aikštės buvo pašalintas „Sūduvos“ narys Paulius Janušauskas. Pratęsimo pradžioje (93 min.) Livijus Antalis (Liviu Antal) išvedė „Žalgirį“ į priekį, tačiau 121-ąją min. rezultatą išlygino Algis Jankauskas. 11 baudinių serijoje keturi „Žalgirio“ futbolininkai smūgiavo tiksliai, o du „Sūduvos“ bandymai buvo nesėkmingi. LFF taurę „Žalgiris“ yra iškovojęs šešis kartus iš eilės. Antrajame pusfinalyje šeštadienį Kauno „Stumbro“ komanda išvykoje 11 m baudinių serijoje 4:2 nugalėjo I lygoje rungtyniaujančią Vilniaus „Vyčio“ ekipą ir pirmą kartą istorijoje pateko į finalą. 65-ąją min. Mykolas Krasnovskis išvedė „Vytį“ į priekį, o rezultatą 76-ąją min. išlygino Jardelis Rodrigues Nazare. 11 m baudinių serijoje „Vyčio“ futbolininkai suklydo du kartus, o „Stumbro“ – vieną. Tad finale „Stumbras“ susitiks su šešiskart iš eilės LFF taurės laimėtoju Vilniaus „Žalgiriu“. Finalas vyks po dviejų savaičių Panevėžyje.