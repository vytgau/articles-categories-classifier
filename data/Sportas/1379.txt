Sportininkas sunkią traumą patyrė paslydęs ir rėžęsis į ledo arenos apsaugas. Ch. Un-songas buvo išgabentas ant neštuvų. Čiuožėjas trumpuoju taku yra vienas iš 22-ų Šiaurės Korėjos atletų, registruotų dalyvauti pirmose žiemos olimpinėse žaidynėse Pietų Korėjoje. Sportininko sveikatos būklė neaiški, sužeista koja buvo įtvirtinta ir pridengta, rašo naujienų agentūra „Yonhap“.  Gangningas yra vienas iš žiemos olimpiados svečius priimančių miestų. Pjongčango olimpinės žaidynės vyks vasario 9–25 dienomis. Šiaurės ir Pietų Korėjos susitarė dėl bendradarbiavimo prieš istorines olimpines žaidynes. Abi šalys formuos bendrą moterų ledo ritulio komandą ir po suvienyta vėliava žygiuos olimpiados atidarymo ceremonijoje. Tai pirmas kartas, kai priešiškai nusiteikę kaimynai stos petys petin vienoje olimpinėje komandoje. Pchenjanas į Pietų Korėją dviem savaitėms siunčia 550 narių delegaciją, kurioje bus 230 šokėjų, 140 aktorių ir 30 parodomųjų tekvondo atstovų.