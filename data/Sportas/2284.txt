Vilniečiai puikiai naudojo progas ir po debiutanto Deivido Četvertako ir Tomašo Silino smūgių po pirmojo kėlinio turėjo 2 įvarčių persvarą. Antrajame Arnas Misiukas padidino skirtumą iki 3:0, tačiau varžovai ir toliau kantriai ieškojo kelių varžovų vartų link. Vilniaus klubo gynybą pirmasis pralaužė Simas Sakaitis (27:00). „Rokiškio“ iš vėžių neišmušė net ir kuriozinis Dominyko Bisturio įvartis praktiškai į tuščius vartus. Antrojo kėlinio pabaigoje Mindaugas Gutauskas sušvelnino svečių atsilikimą iki 2:4. Trečiojo kėlinio viduryje Šarūnas Citavičius sušvelnino skirtumą iki minimumo ir viskas sprendėsi įprastai: drama rungtynių pabaigoje, tušti vartai ir šeši „Rokiškio“ žaidėjai aikštėje. Tačiau vilniečiai apsigynė ir šventė pirmąją sezono pergalę per pagrindinį rungtynių laiką. „Geležinis vilkas“ į varžovų vartus metė 23 kartus, „Rokiškis“ vartus atakavo 36 kartus.   Kitos Lietuvos ledo ritulio čempionato rungtynės ketvirtadienį Vilniaus Pramogų arenoje, kur 20:15 val. „Hockey Punks“ priims Elektrėnų „Energiją“. Lietuvos ledo ritulio čempionato turnyro lentelė (vieta, komanda, rungtynės, pergalės, pergalės po baudinių serijos, pralaimėjimai po baudinių serijos, pralaimėjimai, įvarčiai, taškai): 