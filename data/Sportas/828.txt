Aktyviai rungtynes pradėjo svečiai iš Londono, tačiau kone pirmasis šeimininkų išpuolis baigėsi įvarčiu. Kampinį uždirbo Ezequiel Schelotto, o po jo „Brighton“ sirgalių džiaugsmui kamuolį į vartus nukreipė šio klubo akademijoje užaugęs komandos kapitonas Lewisas Dunkas. Tai pirmasis jo įvartis „Premier“ lygoje. 26 min. Petras Čechas buvo priverstas vėl traukti kamuolį iš vartų: rezultatą padvigubino 34-erių veteranas Glennas Murray. Kėlinio pabaigoje spaudimą padidinę svečiai sušvelnino rezultatą: 43 min. kamuolį iš arti į vartus nukreipė Pierre-Emerick Aubameyangas. Gabono rinktinės lyderiui tai buvo antrasis įvartis „Arsenal“ gretose. Jau per teisėjo pridėtą pirmo kėlinio laiką į virpstą pataikė Laurentas Koscielny. Antrame kėlinyje svečių pastangos norimo rezultato neatnešė. Virš Arsene'o Wengero galvos kaupiasi vis tirštesni debesys. „Arsenal“ patyrė trečią nesėkmę iš eilės „Premier“ lygoje, be to, prieš savaitę beviltiškai pralaimėjo Anglijos taurės finale. „Arsenal“ sąskaitoje – 45 taškai, ir 8-iais atsilieka nuo „Chelsea“ klubo, kuris sekmadienį svečiuose susitiks su „Man City“. „Brighton“ ekipa su 34 taškais pakilo į 10-ą poziciją.  Centrinėje turo dvikovoje čempionišku tempu šuoliuojantis „Manchester City“ namuose 1:0 palaužė Londono „Chelsea“ klubą. Antonio Conte auklėtiniai iš esmės neturėjo jokių šansų ir Pepės Guardiolos vadovaujami „miestiečiai“ pelnytai įveikė praėjusios sezono čempionus. Pergalę lėmė 46 min. pelnytas Bernardo Silva įvartis. „Premier“ lygos sekmadienio rezultatai: „Brighton“ 2 - 1 Londono „Arsenal“ 7 min. [1:0] Lewisas Dunkas 26 min. [2:0] Glennas Murray 43 min. [2:1] Pierre-Emerick Aubameyang „Manchester City“ 1 – 0 „Chelsea“ 46 min. [1:0] Bernardo Silva „Premier“ lygos rikiuotė (vieta, komanda, rungtynės, pergalės, lygiosios, pralaimėjimai, įvarčių santykis, taškai):  