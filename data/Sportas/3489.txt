69-ą „pole“ poziciją per savo karjerą pasiekęs L. Hamiltonas pagerino iki šiol galiojusį Michaelio Schumacherio rekordą – daugiausiai iškovotų „pole“ pozicijų. Dėl trasą užklupusio lietaus ir Romaino Grosjeano patirtos avarijos, kvalifikaciniai važiavimai prasidėjo tik po daugiau nei dviejų valandų.  Paskutinėje kvalifikacijos dalyje pirmas dvi pozicijas trumpam buvo okupavę „Red Bull“ lenktynininkai Maxas Verstappenas ir Danielis Ricciardo. Bet abiems sportininkams skirtos 20 ir 25 starto pozicijų baudos. Pastarąsias pritaikius į antrąją vietą pakilo „Williams“ atstovas Lance'as Strollas. Kanadietis antroje kvalifikacijos dalyje pateko tarp penkių greičiausių, o trečioje dalyje liko ketvirtas, trimis dešimtosiomis sekundės dalimis atsilikęs nuo M. Verstappeno. Į greičiausiųjų penketuką paskutinėje kvalifikacijos dalyje pateko ir „Force India“ pilotas Estebanas Oconas. L. Hamiltono komandos draugas Valtteri Bottas, buvęs greičiausias pirmoje dalyje, neįveikė paskutinio greito rato ir liko šeštas. Šį kartą kvalifikacijoje neblizgėjo „Ferrari“ lenktynininkai. Kimi Raikkonenas greičiu pranoko komandos draugą S. Vettelį. Bet italų ekipos pilotai kvalifikacijoje liko tik septintoje ir aštuntoje vietose. Paskutines dvi vietas pirmame dešimtuke pasidalino „Williams“ bei „McLaren“ lenktynininkai Felipe Massa ir Stoffelis Vandoorne'as. 📽 The moment @LewisHamilton made history #Quali #ItalianGP 🇮🇹 #F1 pic.twitter.com/ZSGOqudOc3 — Formula 1 (@F1) September 2, 2017  Lenktynių sekmadienį pradžia – 15 val. #F1 ALL-TIME POLES@LewisHamilton - history maker 👏🏻 💪🏻#F1FastFact #ItalianGP 🇮🇹 pic.twitter.com/hS7OfgAycS — Formula 1 (@F1) 2 September 2017  Starto rikiuotė: 1. Lewisas Hamiltonas Mercedes 1:35.554 - 2. Lance Strollas Williams 1:37.032 +1.478 3. Estebanas Oconas Force India 1:37.719 +2.165 4. Valtteri Bottas Mercedes 1:37.833 +2.279 5. Kimi Raikkonenas Ferrari 1:37.987 +2.433 6. Sebastianas Vettelis Ferrari 1:38.064 +2.510 7. Felipe Massa Williams 1:38.251 +2.697 8. Stoffelis Vandoorne McLaren 1:39.157 +3.603 9. Sergio Perezas Force India 1:37.582 +2.028 10. Daniilas Kvyatas Toro Rosso 1:38.245 +2.691 11. Kevinas Magnussenas Haas 1:40.489 +4.935 12. Marcusas Ericssonas Sauber 1:41.732 +6.178 13. Pascalis Wehrleinas Sauber 1:41.875 +6.321 14. Maxas Verstappenas Red Bull 1:36.702 +1.148 15. Nico Hulkenbergas Renault 1:38.059 +2.505 16. Carlosas Sainzas Toro Rosso 1:38.526 +2.972 17. Danielis Ricciardo Red Bull 1:36.841 +1.287 18. Jolyonas Palmeris Renault 1:40.646 +5.092 19. Fernando Alonso McLaren 1:38.202 +2.648 20. Romainas Grosjeanas Haas 1:43.355 +7.801