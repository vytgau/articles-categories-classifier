Iki žiemos olimpinių žaidynių pradžios Pietų Korėjos Pjončano mieste liko mažiau nei 200 dienų. Šalies sostinėje Seule prasidėjo dvi savaites truksiantis festivalis, kurio pagrindinis tikslas – atkreipti šalies gyventojų dėmesį į artėjančią pasaulinės svarbos sporto šventę. Vienu iš ryškiausių šventės akcentų tapo miesto centre atsiradęs gigantiškas atrakcionas. Visi norintys gali nusileisti 300 metrų ilgio vandens čiuožykla ir procesą užfiksuoti kamera. Anot organizacinio komiteto atstovų, šeštadienio popietę šią pramogą jau buvo išbandę daugiau nei 3 tūkst. žmonių. Olimpinės žaidynės Pietų Korėjoje pirmą kartą surengtos 1988 metais. Be to, tai bus pirmosios žiemos olimpinės žaidynės Azijoje, vyksiančios ne Japonijos teritorijoje.