Dvikovos favoritė „Juodupė“ jau šeštą minutę pabėgo 2:0, tačiau jaunieji vilniečiai lazdų nesudėjo. Dar po šešių minučių rezultatas jau tapo lygus. Ir po dviejų kėlinių komandos žengė koja kojon, o trečiojo kėlinio pradžioje Edvinas Boroška (43:16) pirmą kartą išvedė Vilniaus klubą į priekį. Tuomet gelbėtojo vaidmens ėmėsi fantastišką vakarą turėjęs „Juodupės“ legionierius iš Rusijos Dmitrijus Beliakovas, kuris iš viso pelnė 4 įvarčius ir atliko 2 rezultatyvius perdavimus. Legionierius pelnė tris įvarčius iš eilės ir „Juodupė“ pirmavo 6:5. Vilniaus klubą „ištraukė“ Nikodemas Numavičius, kuris iki pagrindinio laiko pabaigos likus 36 sekundėms pelnė išlyginamąjį įvartį. Pratęsimo metu 27 sekundę pergalę vilniečiams išplėšė Dominykas Bisturys (60:27). Ledo ritulio čempionatuose tai buvo pirmoji sostinės klubo pergalė prieš Juodupės ekipą. Vilniečiai į varžovų vartus metė 30 kartų, „Juodupė“ – 48. Kitos čempionato rungtynės įvyks šeštadienį Vilniuje, kur 15 val. Pramogų arenoje vietos „Hockey Punks“ priims Klaipėdos „Baltiją“. Turnyro lentelė (vieta, komanda, rungtynės, pergalės, pergalės po baudinių serijos, pralaimėjimai po baudinių serijos, pralaimėjimai, įvarčiai, taškai) 