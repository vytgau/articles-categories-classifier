31-erių metų olandas finišavo per 6 min. 9,76 sek. ir lygiai 1 sek. pagerino sau pačiam nuo 2014 metų Sočio žaidynių priklausiusį olimpinį rekordą. Olimpiniu čempionu S. Krameris tapo ketvirtąją kartą, o šioje rungtyje jis yra nenugalimas jau trečiose olimpinėse žaidynėse iš eilės. Sidabro medalį iškovojo pasaulio rekordininkas kanadietis Tedas-Janas Bloemenas (+1,85 sek.), bronzos – norvegas Sverre Pedersenas (+1,85 sek.). Ketvirtas liko Peteris Michaelas (+4,31 sek.) iš Naujosios Zelandijos. Varžybose dalyvavo 22 čiuožėjai.