2017 metų pasaulio čempionė finale surinko 185 taškus. Antrąją vietą užėmė akrobatinio nusileidimo rungtyje triumfavusi 27-erių metų amerikietė Jamie Anderson (177,25 tšk.), o trečiąją – 16-metė Naujosios Zelandijos snieglentininkė Zoi Sadowski Synnott (157,5 tšk.). Pastaroji tapo vos antrąja Naujosios Zelandijos atstove, iškovojusia medalį žiemos olimpinėse žaidynėse. 1992 metais moterų kalnų slidinėjimo slalomo rungtyje sidabrą pelnė Annelise Coberger. Didžiojo šuolio rungtis olimpinėse žaidynėse surengta pirmą kartą. Finale kovojo 12 sportininkių.