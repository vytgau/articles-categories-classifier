Futbolo specialistas iš Nyderlandų praėjusią vasarą tapo vyriausiuoju „Borussia“ treneriu ir sezono pradžia nieko blogo nežadėjo BVB. Po pirmų kelių turų „Borussia“ pirmavo „Bundesliga“ pirmenybėse ir vienu metu turėjo 4-ių taškų persvarą prieš Miuncheno „Bayern“ klubą. Tačiau rugsėjo 30-oji buvo paskutinė diena, kada BVB džiaugėsi pergale vietiniame fronte. Nuo rugsėjo pabaigos Dortmundo klubas nelaimėjo jau aštuoniuose turuose iš eilės ir po 15-os turų su 22 taškais užima vos 8-tą poziciją. Ne išimtis buvo ir šis savaitgalis: „Borussia“ namuose 1:2 nusileido priešpaskutinę vietą užimančiam Brėmeno „Werder“ klubui. Pirmaujantis „Bayern“ savo sąskaitoje turi 35 taškus. Ilgai naujojo stratego Dortmundo klubas neieškojo. Sekmadienį spaudos konferencijoje pristatytas naujas vyriausiasis treneris – 51-erių metų austras Peteris Stogeris. Vargu, ar „Borussia“ sirgalius tokia žinia labai pradžiugino: P. Stogeris šiame sezone vadovavo FC „Koeln“ ekipai ir „pasižymėjo“ tuo, kad jo diriguojami auklėtiniai pasiekė blogiausią klubo visų laikų sezono startą „Bundesliga“ čempionate – per 13 turų surinko vos 2 taškus. Kelno klubas šiuo metu užima paskutinę vietą 18-os komandų pirmenybėse ir net 11 taškų atsilieka nuo 17-oje pozicijoje esančios „Werder“ ekipos. „Bundesliga“ 15-ąjį turą sekmadienį užbaigė trejos rungtynės, o daugiausia įvarčių sirgaliai išvydo Kelne. Čia vietos „Koeln“ namuose septynių įvarčių dramoje 3:4 nusileido „Freiburg“ ekipai, nors 29-ąją minutę pirmavo 3:0. Solidų pranašumą lėmė Luko Kluenterio, Sehrou Guirassy įvarčiai, o į savo vartus kamuolį nukreipė Calebas Stanko. Tačiau svečiai iš Freiburgo anksčiau laiko ginklų nesudėjo, o „Freiburg“ gelbėtoju tapo Nilsas Petersenas. Dar pirmame kėlinyje 39 min. jis sušvelnino rezultatą, po pertraukos antrą įvartį Freiburgui pelnė Janikas Habereris 3:2. Atrodė, kad aikštės šeimininkai iškovos pirmąją pergalę čempionate, tačiau sėkmė lydėjo svečius. 90 min. nuo 11 m žymos tiksliai smūgiavo ir rezultatą išlygino N. Petersenas, o jau teisėjo 5-tą pridėtą minutę jo tikslus smūgis lėmė fantastišką „Freiburg“ pergalę. Rezultatai FC „Koeln“ 3 – 4 „Freiburg“ „Hannover 96“ 2 – 0 „Hoffenheim“ „Augsburg“ 1 – 1 Berlyno „Hertha“ Der @FCBayern macht die Herbstmeisterschaft klar, @werderbremen & @scfreiburg holen wichtige Erfolge im Abstiegskampf. Die #Bundesliga-Tabelle nach dem 15. Spieltag auf einen Blick 👀👇 pic.twitter.com/BNr8foJaG0— BUNDESLIGA (@Bundesliga_DE) December 10, 2017 