 Iš Lietuvos šiose varžybose dalyvavo Vilniaus universiteto kendo klubas. Individualioje vyrų meistrų (Dan) kategorijoje pirmą vietą iškovojo Mykolas Maciulevičius (4-as danas). Sidabras atiteko Mariui Tomaševičiui (3-ias danas). Moterų meistrų (Dan) kategorijoje auksą pelnė Mona Jančytė (2-as danas).  „Univeristity Taikai 2018“ komandinėse varžybose lietuviams atiteko antra bei trečia vietos. Antrąją užėmė „Vilnius Uni 1“ komanda, kuriai atstovavo Mona Jančytė, Marius Tomaševičius ir Mykolas Maciulevičius, įkandin finišavusios „Vilnius Uni 2“ komandos garbę gynė Roberta Jurgulytė, Gytis Šimėnas ir Vytenis Almonaitis.   Kendo – šiuolaikinis japoniškas fechtavimasis, kildinamas iš senųjų japoniško kardo mokyklų. Kendo atstovai kaunasi vilkėdami apsauginius šarvus (bogu) ir naudodami bambukinius kardus (shinai). Smūgiai atliekami visa jėga, bet tik į tam tikras šarvais apsaugotas vietas: šalmą, pirštinę, pilvo apsaugos šoną ir gerklę. Kovos baigtį vertina trys teisėjai. Taškas kovotojui įskaitomas tik tuo atveju, jei kirtis buvo atliktas pagal techninius reikalavimus ir su dvasine išraiška – kovos riksmu (kiai).