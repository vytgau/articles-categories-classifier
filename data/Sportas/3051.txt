Rungtynės vyko Malakos mieste Malaizijoje, kur Sirija dėl karinės padėties savoje šalyje žaidžia namų mačus. Australus 40 min. į priekį išvedė Robbie Kruse. Australia leads with Robbie Kruse goal at the 40' | Syria 0-1 Australia pic.twitter.com/PTHsUEoXTC— Dinie Syahmi (@DinieSyahmii) October 5, 2017  Visgi persvaros australams išsaugoti nepavyko – 85 min. rezultatą išlygino 11 m. baudinį realizavęs Omaras Al Soma. It's a Syria goal! Australia concede a soft penalty and the underdogs stun the favourites with an equaliser ⚽️ 1-1! pic.twitter.com/lTHuaCv3hx— Goal (@goal) October 5, 2017 Atsakomasis abiejų komandų tarpusavio mačas bus žaidžiamas spalio 10 d. Australijoje. Šios poros laimėtoja pateks į paskutinį atrankos varžybų etapą ir išmėgins jėgas su ketvirtą vietą Šiaurės ir Centrinės Amerikų bei Karibų jūros baseino (CONCACAF) atrankos zonoje užimsiančia komanda. Bent jau šiuo metu tai yra JAV rinktinė. Tiesiogiai iš Azijos zonos į pasaulio čempionatą iškopė Japonijos, Saudo Arabijos, Pietų Korėjos ir Irano rinktinės, užėmusios 1-2 vietas atrankos varžybų grupėse. Sirija ir Australija savo grupėse liko trečioje pozicijoje, todėl tarpusavyje kovoja papildomame atrankos etape. Sirija iki šiol pasaulio čempionate nėra dalyvavusi, Australijos rinktinė jame varžėsi 4 kartus.