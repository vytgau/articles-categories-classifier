Dešinėje esanti nuotrauka daryta antradienio vakarą, pasibaigus 16-am iš 21 „Tour de France“ lenktynių etapo. „Po šešiolikos etapų galiu pasakyti, kad mano kojos atrodo gerokai pavargusios“, – greta nuotraukos parašė „Bora“ ekipos lenktynininkas, sukėlęs itin audringą ir prieštaringą reakciją socialiniuose tinkluose. Dalis komentatorių linki sportininkui stiprybės likusiuose etapuose, dalis tvirtina, kad „Tour de France“ lenktynės – tai kūno ir sveikatos žalojimas, ką neva ir iliustruoja ši fotografija. After sixteen stages I think my legs look little tired 😬 #tourdefrance A post shared by Paweł Poljański (@p.poljanski) on Jul 18, 2017 at 10:04am PDT  Palyginimui įdėta kairėje esanti nuotrauka daryta metais anksčiau, lenktynininko atostogų metu Toskanoje, kuomet jis ilsėjosi nuo profesionalaus sporto. ☀️ A post shared by Paweł Poljański (@p.poljanski) on Jul 30, 2016 at 7:48am PDT Šių metų „Tour de France“ lenktynės startavo liepos 1-ąją dieną Vokietijoje, Diuseldorfe, o finišuos ateinantį sekmadienį, liepos 23 d. Paryžiuje. Dviratininkams iki finišo liko įveikti 5 etapus, tačiau priešakyje dar laukia du itin sunkūs kalnų etapai, kurių metu ir gali paaiškėti šio sezono „Tour de France“ nugalėtojas. Prestižinės ir alinančios dviratininkų lenktynės ne retai pavadinamos „pragaro maratonu“. Jose šiemet su FDJ komanda dalyvavo ir Lietuvos čempionas Ignatas Konovalovas, tačiau maratonas jam ir visai ekipai baigėsi po nesėkmingo 9-ojo kalnų etapo. Lenktynių lyderiu šiuo metu yra britas Christopheris Froome'as („Sky“). Antrąją poziciją užima italas Fabio Aru („Astana“, +18 sek.). Pats P. Poljanskis bendroje įskaitoje yra 75-as. Lenktynių lyderiui jis pralaimi 1 val. 55 min. 14 sek. Iš viso šių metų „Tour de France“ lenktynėse dviratininkams reikia įveikti 3450 km.