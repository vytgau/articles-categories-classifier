Paprastai 13-asis Dakaro ralio etapas vadinamas lemtinguoju, mat jame sportininkai galutinai įtvirtina savo pozicijas. Ne išimtis ir šis Dakaras – lenktynininkai puse lūpų užsimena, kad paskutinis etapas šeštadienį tebus formalumas, kurio metu reikės tiesiog saugiai nuvežti rezultatą iki galutinio finišo podiumo. 08.26: Akivaizdu, kad lietuvių pasirodymas etape buvo sėkmingas ir jiems telieka formalumai šeštadienį. 03.30: Bivuake pasirodo B. Vanago ir A. Juknevičiaus ekipažai:   03.26: DELFI reporterio iš Dakaro žiniomis, B. Bardauskas jau pasiekęs finišą, preliminariai bendroje įskaitoje jis 81-as. 03.22: V. Žala ir S. Jurgelėnas atvyksta į Kordobos bivuaką: 02.10: Finišą pasiekė ir kiti Lietuvos atstovai automobilių klasėje. A. Juknevičius etapą baigė 15-oje, o B. Vanagas 16-oje pozicijose. 01.50: Pirmasis iš lietuvių finišą pasiekė V. Žalos ir S. Jurgelėno ekipažas. Preliminariais duomenimis, komanda užima 9-ąją vietą. 01.46: Pranešama, kad po septintojo greičio ruožo etapo V. Žala rikiavosi 9-oje vietoje. 01.33: Aiški automobilių klasės lyderių trijulė. Pirmąją vietą po 13-ojo etapo užėmė N. Al-Attiyh, antra vieta, kiek netikėtai, atiteko L. Alvarezui iš Argentinos, trečias liko G. De Villiersas. Tuo tarpu antroje vietoje sunkvežimių klasėje buvęs T. Van Genugtenas turi techninių nesklandumų ir negali toliau tęsti varžybų. 01.13: Panašu, kad finišo link artėja ir B. Vanagas. 00.56: Sunkvežimių klasėje pirmauja rusas A. Mardeevas, tačiau nuo jo tik 55 sekundėmis atsilieka olandas T. Van Genugtenas. 00.34: DELFI reporterio iš Dakaro žiniomis, V. Žalos ir A. Juknevičiaus ekipažai pravažiavo paskutinį patikros punktą bei artėja link finišo. 00.23: Kataro atstovas N. Al-Attiyh pirmasis automobilių klasėje kerta finišo liniją. 00.12: A. Juknevičius ir D. Vaičiulis po neutralizacijos zonos tęsia lenktynes greičio ruože. 00.00: Problemų pirmoje greičio ruožo dalyje turėjęs sunkvežimių grupės lyderis F. Villagra jau pasitraukęs iš Dakaro ralio. Visas varžybas puikius rezultatus demonstravęs lenktynininkas dėl automobilio gedimo buvo priverstas pasiduoti. 23.16: Pranešama, kad ketvirtoje vietoje bendroje automobilių įskaitoje buvęs olandas B. Ten Brinke 570 kilometre patyrė avariją bei po nesėkmingų remonto darbų nusprendė savo pasirodymą šių metų Dakaro ralyje pabaigti viena diena anksčiau. 23.03: Keturračių klasėje po šeštojo greičio ruožo kontrolės punkto lyderio estafetę perima argentinietis J. Gonzalezas Ferioli. 22.46: V. Žala ir S. Jurgelėnas jau palikę neutralizacijos zoną bei tęsia lenktynes greičio ruože. 22.21: Savo feisbuko paskyroje B. Vanagas dalinasi pirmosios greičio ruožo dalies įspūdžiais. Ekipažui buvo lūžęs priekinis pusašis, dingę stabdžiai, teko "kastis". 22.16: Finišo tiesiąją kerta 3 motociklai. Pirmoje vietoje - visą etapą pirmavęs T. Price'as, antras - K. Benavidesas, trečias - A. Meo. 21.44: Automobilių klasėje pirmieji iš neutralizacijos zonos išvažiuoja olandas B. Ten Brinke, katarietis N. Al-Attiyhas ir G. De Villiersas iš Pietų Afrikos Respublikos. 21.01: Motociklų klasėje link lyderio T. Price'o grėsmingai artėja K. Benavidesas. Po septintojo kontrolės punkto argentinietis nuo australo atsilieka vos 49 sekundėmis. B. Bardauskas dar nepravažiavęs neutralizacijos zonos. 19.55: 10 motociklininkų jau pravažiavo neutralizacijos zoną, penki iš jų - pasiekę penktąjį kontrolės punktą, ir toliau pirmauja T. Price'as. 18.51: Keturračių klasėje po tarpinio finišo pirmąją vietą užima I. Casale'as, antras - N. Cavigliasso, trečias - NA. Sanabria Galeonosas. 18.30: Pranešama, kad vienas iš sunkvežimių klasės lyderių F. Villagra daugiau nei 20 minučių yra sustojęs ir nejuda iš vietos. Tuo neabejotinai pasinaudos E. Nikolaevas, kurio šansai laimėti Dakaro ralį dabar yra labai dideli. 17.49: Lietuvių ekipažai jau tarpiniame finiše. V. Žala išlaiko 11-ąją poziciją ir nuo 10-os vietos jį skiria tik 25 sekundės. A. Juknevičius - 15-oje vietoje ir nuo bendroje įskaitoje jį lenkiančio AM. Yacopinio atsilieka daugiau nei 8 minutėmis. B. Garafuličius, kuris bendroje įskaitoje yra laipteliu žemiau už A. Juknevičių, 12-ajame etape nuo lietuvio atsilieka 11 minučių. B. Vanagas užima 18-ąją vietą, o motociklininkas B. Bardauskas rikiuojasi 77-oje pozicijoje. 17.08: Kiek pavėluotai į greičio ruožą įvažiavo ir sunkvežimių grupės lenktynininkai. Primename, kad F. Villagrą ir E. Nikolaevą po paskutinio etapą, bendroje įskaitoje skyrė vos 6 sekundės. 16.57: Po antrojo greičio ruožo taško V. Žala lieka 11-oje pozicijoje, nuo jo 6 minutėmis atsilieka B. Vanagas. A. Juknevičius klasifikuojasi 15-oje vietoje. Panašu, kad automobilių klasės nugalėtojas jau aiškus. Dėl pirmosios vietos dar kovojęs S. Peterhanselis po antrojo kontrolės punkto smunka net į 19-ą vietą. Pranešama, kad prancūzas pateko į avariją. 16.36: Tarpinį finišą automobilių klasėje pasiekia pirmieji pilotai. Pirmoje vietoje atsiduria olandas B. Ten Brinke, antras N. Al-Attiyhas. Keturračių grupėje lyderio pozicijas susigrąžina I. Casale'as. 15.55: Atrodo, kad V. Žala jau nebesiruošia tausotis. Po pirmojo kontrolės punkto "Agrorodeo" kyla į 11-ąją vietą. B. Vanagas ir A. Juknevičius taip pat demonstruoja didelį greitį ir atitinkamai užima 15-ąją ir 16-ąją vietas. 15.42: Motociklininkas B. Bardauskas po pirmojo patikros punkto kilsteli viena pozicija aukščiau bei rikiuojasi 77-oje vietoje. Geriausią laiką ir toliau demonstruoja T. Price'as. 15.13: Keturračių klasėje po antrojo kontrolės punkto į priekį įsiveržia iš 16-osios vietos startavęs NA. Sanabria Galeonosas, antras - bendroje įskaitoje pirmaujantis I. Casale'as. 14.47: Iš 20-osios vietos startuoja B. Vanagas, o iškart už jo nugaros į greičio ruožą išvažiuoja ir V. Žala. 14.42: Nuo starto linijos savo pasirodymą pradeda A. Juknevičius ir D. Vaičiulis. Ekipažas startuoja iš 18-osios pozicijos. 14.33: Motociklų klasėje po tarpinio finišo pirmoje vietoje - T. Price'as iš Australijos, antras - prancūzas A. Meo, trečias - argentinietis K. Benavidesas. 14.05: Nuo starto linijos pajuda pirmieji automobilių klasės lenktynininkai. Pirmas į greičio ruožą išvažiuoja praėjusio etapo nugalėtojas N. Al-Attiyhas iš Kataro. Iš paskos etapą pradeda S. Peterhanselis, trečias - G. De Villiersas. 13.24: Į dar vieną iššūkį leidosi ir B. Bardauskas. Palinkėkime lietuviui sėkmės ilgame greičio ruože! 12.59: Ties pirmuoju kontrolės punktu geriausią laiką fiksuoja prancūzas A. Meo, 46 sekundėmis aplenkdamas praėjusio etapo nugalėtoją T. Price'ą iš Australijos. Trečias kol kas važiuoja argentinietis K. Benavidesas. 12.37: Pirmieji motociklai jau trasoje, prasideda greičio ruožas. 12.16: Pirmieji šiandien startuos motociklininkai ir keturračių pilotai. Jų startas šiek tiek vėluoja, o tuo metu žemiau galite paskaityti, kokie iššūkiai šiandien laukia lietuvių. Rezultatai Automobilių etapo įskaita: 1. Nasser Al-Attiyah Kataras Toyota 5 val. 2 min. 22 sek. 2. Lucio Alvarez Argentina Toyota atsiliko 11:16 min. 3. Giniel De Villiers PAR Toyota 13:06 4. Jakub Przygonski Lenkija MINI 15:07 5. Mikko Hirvonen Suomija MINI 19:24 6. Carlos Sainz Ispanija Peugeot 19:37 7. Boris Garafulic Čilė MINI 22:41 8. Sebastian Halpern Argentina Toyota 27:36 9. Vaidotas Žala Lietuva Toyota 29:57 10. Cyril Despres Prancūzija Peugeot 34:36 15. Antanas Juknevičius Lietuva Toyota 48:04 Bendra automobilių įskaita: 1. Carlos Sainz Ispanija Peugeot 47 val. 46 min. 30 sek. 2. Nasser Al-Attiyah Kataras Toyota atsilieka 46 min. 18 sek. 3. Giniel De Villiers PAR Toyota 01:20:00 4. Stephane Peterhansel Prancūzija Peugeot 1:28:08 5. Jakub Przygonski Lenkija MINI 02:46:32 6. Sheikh Khalid Al Qassimi JAE Peugeot 04:20:40 7. Martin Prokop Čekija Ford 07:21:55 8. Peter Van Merksteijn Nyderlandai Toyota 07:42:41 9. Sebastian Halpern Argentina Toyota 09:09:04 10. Lucio Alvarez Argentina Toyota 09:21:22 12. Antanas Juknevičius Lietuva Toyota 12:42:54 18. Vaidotas Žala Lietuva Toyota 16:08:13 28. Benediktas Vanagas Lietuva Toyota 44:57:42 Motociklininkų etapo įskaita: 1. Toby Price Australija KTM 4 val. 48 min. 33 sek. 2. Kevin Benavides Argentina Honda atsiliko 02:03 min. 3. Antoine Meo Prancūzija KTM 02:44 4. Matthias Walkner Austrija KTM 11:32 5. Juan Pedrero Garcia Ispanija Sherco TVS 15:12 Bendroji motociklinininkų įskaita: 1. Matthias Walkner Austrija KTM 41 val. 33 min. 42 sek. 2. Kevin Benavides Argentina Honda atsilieka 22:31 min. 3. Toby Price Australija KTM 27:45 4. Antoine Meo Prancūzija KTM 50:17 5. Gerard Farres Guell Ispanija KTM 01:01:19 Keturračių etapo įskaita: 1. Jeremias Gonzalez Ferioli Argentina Yamaha 5 val. 55 min. 16 sek, 2. Nelson Augusto Sanabria Galeano Puerto Rikas Yamaha atsiliko 03:18 min. 3. Ignacio Casale Čilė Yamaha 04:03 4. Nicolas Cavigkliasso Argentina Yamaha 07:06 5. Marcelo Medeiros Brazilija Yamaha 07:07 Bendroji keturračių įskaita: 1. Ignacio Casale Čilė Yamaha 52 val. 03 min. 39 sek. 2. Nicolas Cavigliasso Argentina Yamaha atsilieka 01:37:16 val. 3. Jeremias Gonzalez Feriolli Argentina Yamaha 02:05:12 4. Marcelo Medeiros Brazilija Yamaha 04:25:26 5. Alexis Hernandez Peru Yamaha 04:34:37 Sunkvežimių etapo įskaita: 1. Eduar Nikolajev Rusija Kamaz 5 val. 59 min. 02 sek. 2. Airat Mardejev Rusija Kamaz atsiliko 50 sek. 3. Martin Kolomy Čekija Tatra 06:06 4. Sergej Viazovič Baltarusija Maz 27:45 5. Dmitrij Sotnikov Rusija 32:54 Bendroji sunkvežimių įskaita: 1. Eduar Nikolajev Rusija Kamaz 53 val. 13 min. 33 sek. 2. Sergej Viazovič Baltarusija Maz atsilieka 03:53:59 val. 3. Airat Mardejev Rusija Kamaz 05:21:05 4. Artur Ardavičius Kazachstanas Iveco 06:36:37 5. Teruhito Sugawara Japonija Hino 07:59:48 Matematika Bendroje įskaitoje aukščiausiai iš mūsiškių esantis Antanas Juknevičius užima 13-ą vietą, o 21-oje pozicijoje besirikiuojantis Orlando Terranova nuo lietuvio atsilieka net šešiomis valandomis. Tad Antanui belieka per penktadienį ir šeštadienį išlaikyti panašų tempą ir sėkmingai finišuoti – naujas Baltijos šalių rekordas (ankstesnis – 21 vieta – taip pat priklauso šiam ekipažui) jau praktiškai „Craft Bearings“ komandos kišenėje. Maža to, 12-oje vietoje esantis argentinietis A. Yacopinis lenkia A. Juknevičių vos 8 minutėm, tad yra galimybė rezultatą dar pagerinti. Vis dėlto ir įkandin važiuojantys konkurentai kvėpuoja lietuviui į nugarą – net trys sportininkai atsilieka 12-30 min. intervalu. Vaidotas Žala užima 19-ą vietą ir aukščiau pakilti galimybių beveik nebeturi – 18-oje pozicijoje važiuojantis prancūzas P. Sireyjolis lenkia lietuvį 1 val. 26 min. O, štai, ginant savo poziciją mūsiškiui teks paplušėti, mat 20-as važiuoja kitas pripažintas ralio meistras, suomis Miko Hirvonenas, atsiliekantis 18 minučių. Vis dėlto, jeigu sėkmingai finišuos be ilgų sustojimų, iš dvidešimtuko V. Žala iškristi jau neturėtų. 29-ą vietą užimančio B. Vanago pozicija – stabili: norint kilti bent per laiptelį aukštyn, reikėtų atlošti daugiau nei 11 val., o 30-as važiuojantis ir 32 minutėm atsiliekantis Cyrilis Despres greičiausiai vėl labai neskubės ir stengsis važiuoti iš paskos dėl absoliučios pergalės kovojantiems kolegoms „Peugeot“ komandoje, kad galėtų padėti kilus problemoms. Motociklininkas Balys Bardauskas – šiuo metu 82-as. Jam reikia aplenkti vos du varžovus, kad pasiektų Lietuvos rekordą. Tačiau kol kas tai atrodo sudėtinga užduotimi, nes nuo artimiausio varžovo B. Bardauskas atsilieka daugiau nei 4 valandomis, o iki rekordinės pozicijos jam trūksta beveik 5 val. Suprantama, visus šiuos skaičiavimus gali smarkiai pakoreguoti techniniai gedimai ar kitos problemos, kurių nelinkėkime niekam. Apie etapą Priešpaskutinis etapas penktadienį iš San Chuano į Kordobą motociklininkams sieks 904 kilometrus, iš kurių greičio ruožą sudarys 423 km, o automobilių pilotams – 927 km su trumpesniu, 368 km greičio ruožu. Anot B. Bardausko komandos vadovo Carloso Brebbios, dienos greičio ruožai bus padalinti į dvi dalis. Pirmojoje dalyje teks paskutinį kartą varžytis smėlynuose, bet didesnis iššūkis lauks motociklininkų. Jiems smėlio kopomis teks važiuoti 55 km toliau, nei automobilių pilotams. Antroji greičio ruožo dalis drieksis jau netoli Kordobos miesto, kuriame Dakaras šeštadienį ir finišuos. Klasikinio ralio profesionalai galės dar kartą išbandyti Argentinos WRC etapo trasą. Tačiau budrumo prarasti nevalia iki paskutinio kilometro. Dakaro istorija mena daugybę kartų, kai pilotai prizinę vietą iš savo rankų paleisdavo finišo išvakarėse. Motociklininkų startas greičio ruože numatytas nuo 11.45 val. Lietuvos laiku. B. Bardauskas startuos 77-as, 13.15 val. Automobiliai pradeda varžytis nuo 13.56 val. A. Juknevičius su Dariumi Vaičiuliu išvažiuoja 18-i 14.39 val., B. Vanagas su Sebastianu Rozwadowskiu startuos 20-i 14.43 val., o jam įkandin 14.44 val. išlėks V. Žala ir Saulius Jurgelėnas. Sunkvežimiams greičio ruožas prasideda nuo 15.35. Varžybas tęsia jau tik 86 motociklai, 32 keturračiai, 45 automobilių ekipažai, 7 bagiai ir 25 sunkvežimiai. Paskutiniame etape šeštadienį sportininkai šalia Kordobos nuvažiuos 284 kilometrų kilpą, kurioje greičio ruožą sudarys jau vos 119 kilometrų. Varžybas vainikuos šventinis podiumas Kordoboje.