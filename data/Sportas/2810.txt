Iš „pole“ pozicijos lenktynes pradėjęs 32-ejų metų britas startavo kiek prasčiau už Sebastianą Vettelį, kuris pirmąjį posūkį pasiekė būdamas kur kas geresnėje trajektorijoje. Tuo pasinaudojęs vokietis sugebėjo aplenkti L. Hamiltoną, bet šis lyderio poziciją sugebėjo susigrąžinti jau šeštame rate. Įtikinamai pirmavusiam „Mercedes“ pilotui pavojus kilo, kai Danieliui Ricciardo sugedo „Red Bull“ bolidas, o geltonos vėliavos stadija pasinaudojęs Sebas spėjo sustoti boksuose. LAP 16/56 Moments after setting the Fastest Lap - race over 😞 📻 RIC: "Engine's gone... engine's gone"#USGP 🇺🇸 #F1 pic.twitter.com/wKlFo1BDdY— Formula 1 (@F1) October 22, 2017  Visgi keliais ratais vėliau padangas pasikeitęs Lewisas į trasą sugebėjo sugrįžti prieš didžiausią savo konkurentą ir nuo jo nutolęs vėliau finišą užtikrintai kirto pirmas. Tuo metu S. Vetteliui užimti antrą vietą nebuvo taip lengva. Pajutęs už nugaros važiuojančių varžovų pavojų vokietis nusprendė sustoti boksuose, o į trasą grįžo ketvirtas. Ilgą laiką kovojęs su Valtteriu Bottu, „Ferrari“ lenktynininkas galiausiai aplenkė suomį, o komandos draugas Kimi Raikkonenas jam užleido antrą poziciją. Visgi pačiam Kimiui lenktynių pabaiga susiklostė tikrai ne taip, kaip jis tikėjosi. Fantastiškai lenktynėse pasirodęs Maxas Verstappenas paskutiniame rate aplenkė Suomijos atstovą. Ir kai atrodė, kad ant podiumo lips 20-metis olandas, visas kortas sumaišė teisėjai, už trasos kirtimą lenkiant K. Raikkoneną šiam skyrę 5 sek. baudą. Taip ant apdovanojimų pakylos šalia L. Hamiltono iš abiejų pusių stovėjo du „Ferrari“ pilotai. Tuo metu iš 16-tos vietos startavęs M. Verstappenas turėjo tenkintis ketvirtąja pozicija. INITIAL CLASSIFICATION: @LewisHamilton extends his lead in the championship@Max33Verstappen demoted from P3 to P4#USGP 🇺🇸 pic.twitter.com/a5f1t7fjvO— Formula 1 (@F1) October 22, 2017 Nugalėtojui taurę įteikė 42-asis JAV prezidentas Billas Clintonas, o prizininkus kalbino karjerą baigusi lengvosios atletikos žvaigždė iš Jamaikos Usainas Boltas. Bet lenktynėse buvo ir daugiau žvaigždžių – dukart F-1 čempionas suomis Mika Hakkinenas ar Holivudo aktorius Woody Harrelsonas. Bendroje lenktynininkų įskaitoje Lewiso pranašumas prieš Sebastianą išaugo iki 66 taškų, todėl teoriškai S. Vettelis dar turi vilčių tapti pasaulio čempionu. Tuo metu „Mercedes“ jau po lenktynių JAV užsitikrino titulą konstruktorių įskaitoje. Iki F-1 sezono pabaigos liko dar trys etapai – Meksikoje, Brazilijoje ir Jungtiniuose Arabų Emyratuose. CONGRATULATIONS, MERCEDES F1 constructors' champions for the fourth year in a row 🏆🏆🏆🏆 #F1 #USGP pic.twitter.com/qMCwi3Mo3C — Formula 1 (@F1) October 22, 2017 Fast as lightning ⚡️@usainbolt @LewisHamilton #USGP 🇺🇸 pic.twitter.com/xKBg55g8Wc  Politics meets Hollywood in Texas today @BillClinton @WoodyHarrelson #USGP 🇺🇸 pic.twitter.com/x7U6KuiiLd Formation lap time@usainbolt says so!#USGP #F1 pic.twitter.com/Gm3QDNcJrR