Pats L. Hamiltonas su „Mercedes“ iškovojo du titulus ir triumfavo 36-iose lenktynėse. „Sudėtinga pasakyti, nes aš esu labai laimingas čia. Kai prisijungiau prie „Mercedes“, negalėjau net įsivaizduoti, kad šioje komandoje viskas bus taip gerai. Ir aš net nekalbu apie mūsų rezultatus. Aš kalbu apie atmosferą, kurioje mes gyvename“, – kalbėjo L. Hamiltonas, paklaustas ar turi ambicijų prisijungti prie kitos komandos. „Negalėjau net pasvajoti apie tokią gerą situaciją ir esu tikras, kad nėra jokios kitos komandos su tokia gera atmosfera. Vis dėlto, jei išvykčiau, tai mėginčiau kitoje komandoje įdiegti būtent tai, kas yra „Mercedes“ ekipoje. Bet ar man tikrai to reikia? Ar tai tikrai reikalinga? Žinoma, aš stebiu komandas, kuriomis žaviuosi nuo seniai. Žiūriu į „Williams“ ir svarstau, kad būtų labai įdomu, jei galėčiau būti jų ekipos pilotu vieną dieną ir galėčiau padėti jiems sugrįžti į viršūnę. Bet nežinau kiek ilgai tai užtruktų ir net nežinau ar tai išvis yra įmanoma. Aš tiesiog žaviuosi Franku (Williamsu) ir „Williams“ istorija“, – mintimis dalinosi „Mercedes“ pilotas. „Daugiau nėra jokios kitos komandos, išskyrus „Ferrari“. Bet dabar esu labai laimingas čia, man patinka žmonės su kuriais dirbu ir tai, ką ši kompanija reprezentuoja. Taip pat nemanau, kad yra jokia kita komanda šiame sporte, kuri taip rūpinasi savo vairuotojais, kaip „Mercedes“. Tad nusisukti ir viską palikti už nugaros būtų labai sudėtinga“, – pasakojo triskart čempionas. Daugiau F-1 naujienų skaitykite čia.