Olimpinių čempionų titulą apgynė vokiečiai Tobiasas Wendlas ir Tobiasas Arltas. Jie du kartus trasą įveikė per 1 min. 31,697 sek. Sidabro medalius iškovojo austrai Peteris Penzas ir Georgas Fischleris (+0,088 tšk.), bronzos –vokiečiai Toni Eggertas ir Sascha Beneckenas (+0,290 sek.). A. Šics ir J. Šics nugalėtojams pralaimėjo 0,745 sek. Šie Latvijos rogutininkai 2010 metų olimpinėse žaidynėse Vankuveryje (Kanada) iškovojo sidabro medalius, o po ketverių metų Sočyje (Rusija) –bronzos. Kitas latvių duetas – Oskaras Gudramovics ir Peteris Kalnins (+1,51 sek.) – užėmė 14-ąją poziciją. Varžybose dalyvavo 20 duetų.