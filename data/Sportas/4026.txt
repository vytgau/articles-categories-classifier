Apie tai skelbia Tarptautinės teniso federacijos (ITF) oficiali svetainė internete. Diskvalifikacija bus skaičiuojama nuo rugpjūčio 3-ios dienos. S. Errani visi rezultatai nuo vasario 16-os iki birželio 7-os dienos yra anuliuoti. Italijos leidinio „Corriere della Sera“ žiniomis, 30-metės tenisininkės mėginyje buvo aptikta hormonų stimuliatioriaus anastrozolo pėdsakų. Testas buvo atliktas 2017 metų pradžioje. Geriausias S. Errani pasiekimas teniso korte vienetų rungtyje buvo 2012 metais pasiektas „Didžiojo kirčio“ serijos turnyro – Prancūzijos atviro čempionato – finalas. Dvejetuose italė tapo visų „Didžiojo kirčio“ serijos turnyrų čempione ir buvo porų pirma pasaulio raketė.