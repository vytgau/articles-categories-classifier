Iš viso L. Hamiltonas nuvažiavo 38 ratus. Antras buvo olandas Maxas Verstappenas („Red Bull“) Jis nuo treniruočių nugalėtojo atsiliko +0,190 sek. Trečią rezultatą pasiekė suomis Valtteri Bottas („Mercedes“, +0.370 sek.). Čempionato lyderis bendroje įskaitoje vokietis Sebastianas Vettelis („Ferrari“, +0,449 sek.) liko ketvirtas. Austrijos GP pirmų treniruočių rezultatai: PROVISIONAL CLASSIFICATION (END OF FP1): Busy morning in Spielberg #AustrianGP 🇦🇹 #F1 pic.twitter.com/wcdC7xMrmd — Formula 1 (@F1) 7 July 2017  Spielbergo trasos asfalto temperatūra dienos eigoje tik didėjo – nuo sesijos pradžios ji padidėjo daugiau kaip dešimčia laipsnių – iki 46 laipsnių. Dviejose komandose buvo laikini pilotų pasikeitimai. „Renault“ Nico Hulkenbergą pakeitė Sergejus Sirotkinas, o „Force India“ Sergio Perezą pakeitė Alfonso Celis. S. Sirotkinas problemų neturėjo, o štai A. Celis nuvažiavo 15 ratų ir mašiną perdavė mechanikams. Daugelis komandų čia atvežė naujienų, „McLaren“ abu pilotai gavo jau po trečią „Honda“ jėgainės versiją. Lenktynininkai dažnai išvažiuodavo už trasos ribų. Kimis Raikkonnenas, S. Vettelis, Lance'as Strollas, Danijilas Kviatas, Carlosas Sainzas ir V. Bottas klydo trasoje be rimtesnių pasekmių. M. Verstappenas užkabino barjerą po išlėkimo 6-ame posūkyje. Romainas Grosjeanas pradūrė priekinę kairią padangą kelkraštyje. Dėl techninių automobilio problemų didžiąją treniruotės laiko dalį boksuose praleido Marcusas Ericssonas. Pilotai jau pirmoje treniruočių sesijoje dirbo su visų trijų mišinių padangomis. Antros treniruotės vyks taip pat penktadienį nuo 15.00 val. Lietuvos laiku. Austrijos GP etapo kvalifikacija bus surengta šeštadienį 15.00 val., o lenktynės prasidės sekmadienį 15.00 val. Daugiau F-1 naujienų skaitykite čia.