Su „White Hart Lane“ stadionu atsisveikinę ir į didžiausią šalyje „Wembley“ areną persikėlę „Tottenham Hotspur“ kur kas dažniau rezgė atakas ir dominavo pagal visus statistikos parametrus. Išskyrus įmuštus įvarčius. 24-ą min. baudos smūgiu pirmąkart pasižymėjo M. Alonso. Nors Harry Kane'as buvo per plauką nuo atsakomojo įvarčio, „Chelsea“ vartininką Thibaut Courtois gelbėjo virpstas. Kas niekaip nepavyko Mauricio Pochettino auklėtiniams, tą rungtynėms artėjant prie pabaigos netyčia padarė M. Batshuayi. 82-ą min. po kampinio belgas galva nukreipė kamuolį į savo vartus. Bet tai dar nebuvo pabaiga. 88-ą minutę „Chelsea“ perėmė kamuolį aikštės viduryje, o atakos smaigalyje vėl atsidūrė M. Alonso – 2:1. Netikėta nesėkme prie „Burnley“ (2:3) „Premier“ lygoje startavusiems čempionams trys taškai leido pakilti į dvyliktą vietą. Tiek pat taškų turintis „Tottenham Hotspur“ yra devintas. Ваш браузер не поддерживает iframe.