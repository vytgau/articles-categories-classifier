Pirmoji vietą EFL taurės pusfinalyje užsitikrino Londono „Arsenal“ komanda. Ji savo aikštėje antradienį 1:0 (1:0) nugalėjo „West Ham United“ ekipą. Vienintelį rungtynių įvartį nugalėtojams 42-ą minutę pelnė Danny Welbeckas. Kitoje turnyro ketvirtfinalio dvikovoje „Leicester City“ ir „Manchester City“ pagrindį rungtynių laiką baigė lygiosiomis 1:1 (1:0). Po Bernardo Silvos įvarčio 26-ą minutę P. Guardiolos auklėtiniai pirmavo iki pat rungtynių pabaigos, tačiau per teisėjo pridėtą 7-ą minutę rezultatą nuo 11 m baudinio žymos išlygino Jamie Vardy. Pratęsime nė vienai komandai nepavyko pelnyti įvarčių ir galiausiai žaidėjai pradėjo 11 m baudinių seriją. Šioje loterijoje geriau sekėsi „Premier“ lygos lyderiams „Manchester City“ futbolininkams. „Leicester“ komandoje įvarčių realizuoti nepavyko J. Vardy ir Riyadui Mahrezui. Likusiose ketvirtfinalio dvikovose trečiadienį žais „Chelsea“ – „Bournemouth“ ir „Bristol City“ – „Manchester United“ komandos.