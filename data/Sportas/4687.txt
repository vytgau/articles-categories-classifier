Vos 589-ą vietą ATP rikiuotėje šiuo metu užimantis E. Gulbis ketvirtai planetos raketei akivaizdžiai nusileido tik antrame sete ir mačo metu ne kartą privertė aikčioti publiką. Bet N. Djokovičius žaidė žymiai stabiliau nei 7 dvigubas klaidas padaręs oponentas. Aštuntfinalyje Serbijos žvaigždės laukia prancūzas Adrianas Mannarino (ATP-51), kuris penkių setų kare palaužė tautietį Gaelį Monfilsą (ATP-14) 7:6 (7:3), 4:6, 5:7, 6:3, 6:2. Pasirodymą baigė ir kita Baltijos šalių tenisininkė. 21-erių estė Anett Kontaveit (ATP-38) nusileido penkeriais metais vyresnei Danijos atstovei Caroline Wozniacki (WTA-6) 6:3, 6:7 (3:7), 2:6. Antrame sete jaunoji estė buvo per plauką nuo pergalės – ji pirmavo 5:3 ir 6:5 bei savo padavimais galėjo nulemti mačo baigtį. Tačiau C. Wozniacki demonstravo neeilinį kovingumą ir šaltus nervus. Nepaisant apmaudžios nesėkmės, tai buvo geriausias asmeninis A. Kontaveit pasirodymas Vimbldone per ligšiolinę karjerą. Tuo metu pajėgiausios planetos tenisininkės iš Vokietijos Angelique Kerber vos neparbloškė net 48 „winnerius“ atlikusi amerikietė Shelby Rogers (WTA-70). Bet favoritė išgyveno nervų mūšį ir laimėjo 4:6, 7:6 (7:2), 6:4.  Kiti rezultatai Vyrai: Samas Querrey (JAV, 24) – Jo-Wilfriedas Tsonga (Prancūzija, 12) 6:2, 3:6, 7:6 (7:5), 1:6, 7:5 Grigoras Dimitrovas (Bulgarija, 13) – Dudi Sela (Izraelis) 6:1, 6:1 (D. Sela nebaigė mačo) Milošas Raoničius (Kanada, 6) – Albertas Ramosas (Ispanija, 25) 7:6 (7:3), 6:4, 7:5 Tomašas Berdychas (Čekija, 11) – Davidas Ferreras (Ispanija) 6:3, 6:4, 6:3 Aleksandras Zverevas (Vokietija, 10) – Sebastianas Ofneris (Austrija) 6:4, 6:4, 6:2 Dominicas Thiemas (Austrija, 8) – Jaredas Donaldsonas (JAV) 7:5, 6:4, 6:2 Rogeris Federeris (Šveicarija, 3) – Mischa Zverevas (Vokietija) 7:6 (7:3), 6:4, 6:4 Moterys: Magdalena Rybarikova (Slovakija) – Lesia Curenko (Ukraina) 6:2, 6:1 Svetlana Kuznecova (Rusija, 7) – Polona Hercog (Slovėnija) 6:4, 6:0 Garbine Muguruza (Ispanija, 14) – Sorana Cirstea (Rumunija) 6:2, 6:2 Petra Martič (Kroatija) – Zarina Diyas (Kazachstanas) 7:6 (8:6), 6:1 Agnieszka Radwanska (Lenkija, 9) – Timea Bacsinszky (Šveicarija, 19) 3:6, 6:4, 6:1 Coco Vandeweghe (JAV, 24) – Alison Riske (JAV) 6:2, 6:4