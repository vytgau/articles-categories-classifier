Pranešama, kad Kolumbijos rinktinės žaidėjas Jamesas Rodriguezas klube „Bayern“ žais dvejus metus nuomos pagrindais. Nuoma kainuos 10 mln. eurų. Be to, Vokietijos čempionai turės teisę už 32 mln. eurų išpirkti kolumbiečio sutartį. J. Rodriguezas Miunchene jau atliko medicininius tyrimus ir artimiausiu metu turėtų pasirašyti kontraktą. Jis jau įrašytas į „Bayern“ komandos sudėtį 12-os dienų viešnagėms Kinijoje ir Singapūre. J. Rodriguezas Ispanijos sostinėje atidūrė, kai „Real“ ekipą treniravo dabartinis „Bayern“ strategas Carlo Ancelotti. Italų futbolo specialistui išvykus į Vokietiją, J. Rodriguezas neteko vietos „Real“ starto sudėtyje, o praėjusį sezoną dažnai nesutarę su „karališkojo“ klubo treneriu Zinedine'u Zidane'u. #ServusJames! 👋#MiaSanMia pic.twitter.com/M39DMgw3oi — FC Bayern München (@FCBayern) July 11, 2017 Po 2014 metų pasaulio čempionato, kur J. Rodriguezas pasirodė puikiai, „Real“ klubas už jį Prancūzijos ekipai „Monaco“ sumokėjo apie 75–80 mln. eurų. Per tris sezonus Ispanijos sostinėje saugas iš Kolumbijos sužaidė 111 rungtynių, pelnė 36 įvarčius ir atliko 41 rezultatyvų perdavimą. „Jamesas yra labai universalus žaidėjas. Jis ir pats pelno įvarčius, ir sukuria daugybę progų komandos draugams (...). Nėra abejonių, kad šis transferas pakels mūsų komandos žaidimo kokybę“, – naujoką apibūdino „Bayern“ klubo valdybos pirmininkas Karlas-Heinzas Rummenigge.