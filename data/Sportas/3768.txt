Mačas truko 38 min. Pirmame etape I. Dumbauskaitė ir M. Povilaitytė iškovojo vieną pergalę, patyrė dvi nesėkmes ir D grupėje užėmė trečią vietą. Po blankaus pirmojo seto, nemažo būrio aistruolių iš Lietuvos palaikomos I. Dumbauskaitė ir M. Povilaitytė buvo netoli to, kad išlygintų rezultatą, bet pirmaujant 22:21 antrame sete, mūsiškės smūgiavo kamuolį vos porą centimetrų už linijos, o vėliau pergalingą tašką rusės pelnė nusišypsojus sėkmei, kai kamuolys lietė tinklą ir pakeitė skriejimo kryptį. J. Birlova du kartus žaidė olimpinėse žaidynėse, o pernai Rio de Žaneire su kita partnere užėmė penktą vietą. 17-a vieta yra pakartotas geriausias I. Dumbauskaitės ir M. Povilaitytės rezultatas Europos čempionatuose. Už šią poziciją joms atiteko 1000 eurų ir 120 pasaulio reitingo taškų. Čempionato prizų fondą sudaro 200 tūkst. eurų.