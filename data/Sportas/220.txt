Tai didelis įvykis visai Lietuvos Futsal bendruomenei, kadangi į pajėgius užsienio klubus lietuviai persikelia itin retai. Jurijus Jeremejevas prieš kurį laiką buvo išvykęs žaisti į Vokietiją, Anglijoje rungtyniauja Mindaugas Labuckas. Tiesa, pastarasis ten ir gyvena. Išsamiau apie šią J. Zagurskui atsiradusią galimybę papasakojo „Vyčio“ atstovas Guilherme Wendt Ferreira. „Šiuo metu Justinui tik 22 metai, jis yra jaunas žaidėjas, kurio laukia puiki karjera. Neabejojame, kad jam tai bus puiki patirtis ir jis taps dar geresniu žaidėju. Prieš „Vyčio“ startą UEFA Futsal Cup turnyre jis sugrįš į Lietuvą ir vėl prisijungs prie „Vyčio“. G. Wendt Ferreira taip pat atskleidė, kaip J. Zagurskui atsirado tokia galimybė. „Vienas mano partneris kaip tik ieškojo žaidėjo su jo charakteristikomis. Po kelių dienų pokalbių pasiekėme susitarimą, kuris tenkino visas puses. Sezono metu Justinas įgavo dar daugiau pasitikėjimo savimi, o pastaraisiais metais apskritai stipriai patobulėjo. Būtent todėl mes jam ir atvėrėme šias duris. Mūsų nuomone, toks bendradarbiavimas, kuris suteikia lietuviams ir šalies rinktinės žaidėjams galimybę išvykti į pajėgius užsienio klubus, yra ypač naudingas visam Lietuvos salės futbolui“, – šiuo perėjimu džiaugėsi jis. Pastaruoju metu užsienyje iš lietuvių rungtyniavo tik Jurijus Jeremejevas ir Mindaugas Labuckas. Tiesa, pastarasis Anglijoje ir gyvena. Gruzijos Futsal čempionato lygis sparčiai kyla, o šalyje salės futbolui skiriamas vis didesnis dėmesys. Visos Gruzijos aukščiausios lygos rungtynės transliuojamos tiesiogiai, stipriausiuose klubuose žaidžia pajėgūs legionieriai. Turnyro lentelėje „Tatishvili“ šiuo metu su 36 taškais po 15 turų užima pirmąją vietą. Tiesa, artimiausi konkurentai turi 35 ir 34 taškus. Aukščiausioje Gruzijos lygoje varžosi aštuonios komandos. „Tatishvili“ savo sudėtyje turi nemažai žaidėjų kviečiamų ir į Gruzijos rinktinę.