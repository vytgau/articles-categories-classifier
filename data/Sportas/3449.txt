Aikštės šeimininkams tris įvarčius pelnė Rasmusas Nissenas (28, 44 ir 87 min.), du – Robertas Skovas (30, 55), vieną – Marcusas Ingvartsenas (80). Beje, pastarasis futbolininkas 23-iąją min. nerealizavo 11 m baudinio. Mūsų šalies futbolininkai po dvejų rungtynių turi 3 taškus ir 3 grupėje užima trečiąją vietą. Kitas rungtynes lietuviai žais spalio 10 dieną namuose su bendraamžiais iš Lenkijos. Europos jaunimo futbolo čempionato atrankoje dalyvauja 54 komandos, suskirstytos į devynias grupes. Grupių nugalėtojos iškart pateks į finalinį turnyrą, o keturios geriausios iš antrąsias vietas užimsiančių ekipų dėl likusių dviejų kelialapių kovos atkrintamosiose varžybose.