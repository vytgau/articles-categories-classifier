Ketvirtadienį paaiškėjo 24-ios Europos lygos komandos, kurios kartu su trečiąsias vietas Čempionų lygos grupėse užėmusiomis ekipomis tęs kovą kitame etape. Burtų traukimo ceremonijoje Nione komandos bus suskirstytos į du krepšelius. Pirmajame atsidurs 12 Europos lygos grupių nugalėtojų ir keturios geriausios trečiąsias vietas Čempionų lygos grupėse užėmusios ekipos. Jų varžovai atsidurs kitame krepšelyje, kuriame bus 12 Europos lygos grupėse antrąsias vietas užėmusių klubų ir likusios keturios Čempionų lygoje trečiąsias vietas grupėse užėmusios komandos. Pirmasis krepšelis: „AC Milan“ (Italija), „Arsenal“ (Anglija), „Atalanta“ (Italija), „Athletic Club“ (Ispanija), Madrido „Atletico“* (Ispanija), „Braga“ (Portugalija), Maskvos CSKA* (Rusija), Kijevo „Dynamo“ (Ukraina), „Lazio“ (Italija), „Leipzig“* (Vokietija), Maskvos „Lokomotiv“ (Rusija), „Plzen“ (Čekija), „Salzburg“ (Austrija), „Sporting CP“* (Portugalija), „Villarreal“ (Ispanija), „Zenit“ (Rusija). Antrasis krepšelis: Atėnų AEK (Graikija), „Astana“ (Kazachstanas), „Celtic“* (Škotija), „Crvena zvezda“ (Serbija), „Dortmund“* (Vokietija), FCSB (Rumunija), „Kobenhavn“ (Danija), „Ludogorets“ (Bulgarija), „Lyon“ (Prancūzija), „Marseille“ (Prancūzija), „Napoli“* (Italija), „Nice“ (Prancūzija), „Ostersund“ (Švedija), „Partizan“ (Serbija), „Real Sociedad“ (Ispanija), Maskvos „Spartak“* (Rusija). *komandos iš Čempionų lygos RESULTS All your Matchday Six final scores... ⚽️ #UELdraw info: https://t.co/2wosTQFWhm pic.twitter.com/3CVs5NFkuK — UEFA Europa League (@EuropaLeague) December 7, 2017  Europos futbolo lygos turnyro šeštojo turo rungtynėse A grupėje ketvirtadienį „Astana“ (Kazachstanas) komanda išvykoje 1:0 (1:0) įveikė Prahos „Slavia“ (Čekija) ekipą ir pelnė kelialapį į šešioliktfinalį. Pergalingą įvartį 38-ąją min. įmušė Marinas Aničičius. „Astana“ su 10 taškų A grupėje užėmė antrąją vietą. Jau anksčiau kelialapį į kitą etapą iškovojusi „Villarreal“ (Ispanija, 11 tšk.) komanda savo aikštėje 0:1 (0:0) turėjo pripažinti Tel Avivo „Maccabi“ (Izraelis) futbolininkų pranašumą. Pergalę svečiams lėmė Nicko Blackmano įvartis 60-ąją min. C grupėje antrąją vietą užėmė ir kovą atkrintamosiose varžybose tęs Razgrado „Ludogorec“ (Bulgarija) klubas. Jis svečiuose sužaidė lygiosiomis 1:1 (0:1) su „TSG 1899 Hoffenheim“ (Vokietija) ekipa ir surinko 9 taškus. Pirmąją vietą šioje grupėje užėmusi „SC Braga“ (Portugalija, 10 tšk.) ketvirtadienį išvykoje 1:2 (0:1) pralaimėjo Stambulo „Istambul Basaksehir“ (Turkija) ekipai. D grupėje Atėnų AEK (Graikija) išvykoje sužaidė lygiosiomis 0:0 su Vienos „Austria“ (Austrija) ir šio rezultato užteko kelialapiui į atkrintamąsias varžybas. Pirmąją vietą grupėje jau anksčiau užsitikrinęs „AC Milan“ (Italija) klubas svečiuose 0:2 (0:1) pralaimėjo „Rijeka“ (Kroatija) komandai. F grupėje pirmąsias dvi vietas užėmė ir į kitą etapą pateko Maskvos „Lokomotiv“ (Rusija) bei „Koebenhavn“ (Danija) komandos. „Lokomotiv“ svečiuose 2:0 (0:0) nugalėjo Zlyno „Fastav“ (Čekija), o „Koebenhavn“ savo aikštėje taip pat 2:0 (0:0) pranoko Tiraspolio „Sheriff“ (Moldova). Maskvos klubas surinko 11 taškų, o „Koebenhavn“ ir „Sheriff“ - po 9. Geresnis tarpusavio susitikimų rezultatas garantavo kelialapį į kitą etapą Danijos komandai. B grupėje jau anksčiau vietas atkrintamosiose varžybose užsitikrino Kijevo „Dinamo“ (Ukraina) ir Belgrado „Partizan“ (Serbija), o E grupėje - Bergamo „Atalanta“ (Italija) ir Liono „Olympique“ (Prancūzija). G grupėje kelialapius į atkrintamąsias varžybas jau buvo iškovojusios Bukarešto „Steaua“ (Rumunija) ir Pilzeno „Viktoria“ (Čekija). H grupėje Belgrado „Crvena Zvezda“ (Serbija) namuose 1:0 (1:0) įveikė „FC Koeln“ (Vokietija) ekipą ir užėmė antrąją vietą. G grupės nugalėtojas Londono „Arsenal“ (Anglija) klubas savo žiūrovų akivaizdoje net 6:0 (3:0) pranoko Borisovo BATE (Baltarusija) futbolininkus. I grupėje Marselio „Olympique“ (Prancūzija) namuose sužaidė lygiosiomis 0:0 su jau anksčiau vietą atkrintamosios varžybose užsitikrinusia „Salzburg“ (Austrija) ekipa ir taip pat pelnė kelialapį į kitą etapą. Bilbao „Athletic“ (Ispanija) futbolininkai išvykoje 2:0 (0:0) įveikė Luhansko „Zoria“ (Ukraina) ekipą ir tapo J grupės nugalėtojais. Jau anksčiau į šešioliktfinalį patekusi „Ostersund“ (Švedija) komanda svečiuose sužaidė lygiosiomis 1:1 (0:0) su Berlyno „Hertha“ (Vokietija). K grupėje Romos „Lazio“ (Italija) svečiuose 2:3 (0:1) nusileido Varegemo „Zulte“ (Belgija) ekipai, o „Nice“ (Prancūzija) išvykoje 0:1 (0:0) pralaimėjo Arnhemo „Vitesse“ (Olandija) futbolininkams. „Lazio“ ir „Nice“ jau turėjo kelialapius į kitą etapą. L grupėje jau anksčiau vietas šešioliktfinalyje užsitikrino San Sebastiano „Real Sociedad“ (Ispanija) ir Sankt Peterburgo „Zenit „(Rusija). Rusijos klubas ketvirtadienį svečiuose 3:1 (1:0) nugalėjo varžovus iš Ispanijos.