Įvarčius Lietuvai pelnė: Emilijus Krakauskas (45:34, Darius Kasparaitis), Povilas Verenis (48:49, Tadas Kumeliauskas), Markas Kaleinikovas (51:46, Mindaugas Kieras, Dainius Zubrus). „Mūsų svajonių komanda“ kontroliniame mače palaužė Didžiąją Britaniją, pirmąkart kartu rinktinėje žaidė Dainius Zubrus ir Darius Kasparaitis Didžiosios Britanijos rinktinė pernai laimėjo IB divizioną, į ką šiemet nusitaikė ir lietuviai.   Dvikovoje jau žaidė D.Zubrus, praleidęs pirmąsias kontrolines rungtynes su Latvija ir D.Kasparaitis, tik šeštadienio rytą atvykęs iš JAV. Lietuviai pirmieji galėjo pasižymėti rungtynėse, kai į virpstą pataikė Paulius Gintautas. Vėliau britai perėmė iniciatyvą ir atakavo pavojingiau, tačiau pirmasis kėlinys baigėsi be įvarčių. Antrojo kėlinio viduryje šeimininkai pabėgo į kontrataką ir dviese prieš vieną išmaudė lietuvių gynybą – įvartį pelnė Robertas Farmeris Maikas Hammondas (31:57). Kėlinio pabaigoje krito dar vienas įvartis, kai teniso judesiu netikėtai atšokusį ritulį link vartų pasiuntė, o netrukus ir dar kartą jį į vartus nukreipė Maikas Hammondas (38:53). Trečiasis kėlinys tapo kone stebuklingas lietuviams. Beveik trijų šimtų lietuvių palaikomi svečiai išnaudojo kone visas progas įvarčiui pasiekti ir apstulbino ir varžovus, ir žiūrovus. Iš pradžių E.Krakauskas gudriai kyštelėjo lazdą po D.Kasparaičio perdavimo, vėliau rezultatą lygino P.Verenis, kai sulaukė puikaus T.Kumeliausko perdavimo. Į ekstazę lieutuvių emigrantus Milton Keinso arenoje pasiuntė M.Kaleinikovas, kuris pirma „iškišo“ puikų perdavimą D.Zubrui, pastarojo metimą pataisyti galėjo Arnoldas Bosas, tačiau jis pastebėjo laisvą jaunąjį M.Kaleinikovą. Geriausiu žaidėju Lietuvos komandoje pripažintas vartininkas Mantas Armalis, ne kartą gelbėjęs savo komandą. Pagal metimus britai laimėjo 41 – 25. „Neblogai vertinu savo pasirodymą. Atskridau ką tik iš Amerikos, lengva nebuvo. Svarbiausia, kad komanda nepasidavė, toliau bus matyti, kokia bus savijauta ir nuotaika“,– po dvikovos sakė Darius Kasparaitis. „Jaučiuosi, kaip du metus nežaidęs. Tas jautėsi. Iš savo žaidimo, tiesa pasakius, labai daug ir nesitikėjau, aišku, tie du metai kaip nežaidžiau. Aišku, ne pačios geriausios mano varžybos, bet tam ir atvažiavau anksčiau, kad priprast prie greičių, žaidimo ritmo. Taip , kad procesas vyksta“,– sakė D.Zubrus. Abi rinktinės dar kartą susitiks sekmadienį, šįsyk Koventrio „Skydome“ arenoje 17.15 val.