„Pone, skiriu jums 175 metų, tai yra 2100 mėnesių bausmę. Aš tik ką pasirašiau jums mirties nuosprendį“, – paskelbė Mičigano valstijos teisėja Rosemarie Aquilina. Netrukus Jungtinių Valstijų olimpinis komitetas pranešė, kad atliks nepriklausomą tyrimą dėl amerikiečių gimnastus sukrėtusio seksualinio išnaudojimo skandalo. Atvirame laiške komiteto vadovas Scottas Blackmunas sako, jog šiuo tyrimu bus siekiama nustatyti, „kas ir kada ką žinojo“. „Olimpinis komitetas nusprendė užsakyti trečios nepriklausomos šalies tyrimą, siekiant nustatyti kaip tokio masto išnaudojimai galėjo būti tiek laiko nepastebėti“, – parašė S. Blackmunas. 