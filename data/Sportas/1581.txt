25-erių sportininkė titulą gins prieš varžovę, iš kurios jis buvo atimtas. Revanšo sieks lapkritį netikėtai pralaimėjusi Joanna Jedrzejczyk (14-1). 30-metė lenkė iki pralaimėjimo lapkritį UFC ringe buvo nenugalėta ir čempionės titulą sėkmingai apgynusi penkiskart iš eilės. Jai pritrūko vienos pergalės iki visų laikų Rondos Rousey pasiekto rekordo.  „Barclays Center“ arenoje vyksiančiame „UFC 223“ renginyje tai bus viena pagrindinių kovų. Pagrindinė kova vyks tarp Tony Fergusono (23-3) ir Khabibo Nurmagomedovo (25-0). Šios kovos nugalėtojui atiteks Conorui McGregorui priklausantis čempiono titulas, kurį airis iškovojo dar 2016 metų lapkritį, tačiau nė karto jo taip ir negynė. Tony Ferguson and Khabib Nurmagomedov went at it on Friday in Boston pic.twitter.com/niT7CtsX87 — FOX Sports: UFC (@UFCONFOX) January 20, 2018 