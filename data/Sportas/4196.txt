Tiesa, prieš savo mėgstamos rungties atranką, 20-metė lietuvė dar plaukė ir 50 metrų laisvų stiliumi. Bet „apšilimas“ nevirto pusfinaliu – septintame iš dešimties plaukimų mūsiškė nuotolį įveikė per 26,03 sek. ir sienelę palietė aštunta. Bendroje įskaitoje mūsiškė užėmė 37-tą vietą tarp 87-ių dalyvių. Verta pažymėti, kad net plaukdama sau pačiai priklausančio Lietuvos rekordo (25,10 sek.) tempu, ji vis tiek nebūtų patekusi tarp 16-os greičiausių atlečių. Women 50m Freestyle Heats, road to the semi-final! 🏊🏻‍♀️#Swimming #FINABudapest2017 pic.twitter.com/9cvXOgGfgN— FINA (@fina1908) July 29, 2017  Po kiek daugiau nei pusvalandžio Rūta dalyvavo ir 50 metrų plaukimo krūtine rungties atrankoje. Visų kozirių dar neatskleidusi lietuvė ketvirtame plaukime iš šešių finišavo antra, į priekį praleidusi švedę Jennie Johansson (30,40 sek.). Su 30,58 sek. laiku mūsiškė kvalifikaciniuose plaukimuose užėmė šeštą vietą ir be didesnio vargo pateko į vakare vyksiantį pusfinalį. Atrankos varžybose tik dvi sportininkės „įtilpo“ į 30 sekundžių – greičiausia buvo amerikietė Lilly King (29,76 sek.), o antrą laiką užfiksavo rusė Julija Jefimova (29,99 sek.). Šioje rungtyje R. Meilutytė – viena iš favoričių pasipuošti medaliu. Lietuvai jis būtų pirmasis šiose pirmenybėse. Pusfinalis numatytas šeštadienį 18.56 val. Lietuvos laiku, o finalas – sekmadienį 18.58 val. Iki šiol finaluose plaukė tik trys mūsų šalies atstovai: Danas Rapšys (200 m nugara) liko aštuntas, Andrius Šidlauskas (100 m krūtine) – šeštas, o Rūta (100 m krūtine) – per žingsnį nuo apdovanojimų pakylos, ketvirta. Women 50m Breaststroke Heats, road to the semi-final! 🏊🏻‍♀️#Swimming #FINABudapest2017 pic.twitter.com/P0aIFDzUOP— FINA (@fina1908) July 29, 2017 Tarp dviejų Rūtos plaukimų į baseiną šoko ir dar vienas mūsų rinktinės narys – Gytis Stankevičius dalyvavo plaukimo nugara 50 metrų atrankoje. Lietuvis penktame plaukime iš septynių finišavo paskutinis, užfiksavęs 25,90 sek. laiką. Galutinėje rikiuotėje jis liko 35-as tarp 55-ių startavusių plaukikų. Men 50m Backstroke Heats, road to the semi-final! 🏊🏻#Swimming #FINABudapest2017 pic.twitter.com/mea3hIefbE — FINA (@fina1908) July 29, 2017 