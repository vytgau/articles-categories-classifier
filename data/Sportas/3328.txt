Šeštadienį vykusiame dvejetų susitikime lietuviai Laurynas Grigelis ir Tadas Babelis 6:7 (2-7), 3:6, 1:6 pralaimėjo švedams Johanui Brunstromui bei Markusui Erikssonui. Mačas truko 2 val. 10 min. Penktadienį pirmajame vienetų mače 23-ejų metų lietuvis Julius Tverijonas (1577-oji pasaulio raketė) per 1 val. 33 min. 2:6, 3:6, 4:6 pralaimėjo 21-erių metų Eliasui Ymeriui (200), o antrajame susitikime 26-erių metų L. Grigelis (241-oji pasaulio raketė) po 3 val. 11 min. trukusios kovos 6:2, 5:7, 0:6, 6:0, 1:6 pralaimėjo 19-mečiui Mikaeliui Ymeriui (323). Sekmadienį bus žaidžiami du nieko nebelemiantys vienetų mačai. Švedijos rinktinė iškovojo kelialapį į pirmąją Deviso taurės grupę. Lietuvos tenisininkai kitąmet vėl žais II grupėje.