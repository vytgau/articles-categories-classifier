Ankstesnėje LTOK asamblėjojė, vykusioje šių metų sausio 26 dieną, audituota finansinė 2017 metų veiklos ataskaita nebuvo patvirtinta dėl tuo metu keičiamos audito bendrovės bei nepasibaigusių finansinių kalendorinių metų. „Tradiciškai LTOK asamblėja vyksta paskutinį sausio penktadienį. Tik po jos galime uždaryti finansinius metus ir pradėti naujus, t.y. pradėti patvirtintą olimpiečių, juos ruošiančio personalo, federacijų finansavimą. Pakeitėme audito bendrovę, sausio pabaigoje turėjome tik preliminarius rezultatus ir smulkias audito kompanijos rekomendacijas. Paskutinėje asamblėjoje patvirtinome 2018 metų biudžetą, tai leido nenutrūkstamai tęsti finansinę LTOK veiklą,“– sako LTOK generalinis sekretorius Valentinas Paketūras. LTOK neeilinis VK posėdis sušauktas pagal įstatuose numatytą tvarką vos gavus audito išvadas. LTOK Generalinės asamblėjos neeilinė sesija vyks šių metų gegužės 18 dieną, 10 val., Vilniuje „Best Western Vilnius“ viešbučio konferencijų centre. LTOK VK nutarimu taip pat patvirtintas olimpinių komandinių žaidimų sporto šakų komisijos priimtas sprendimas dėl Lietuvos sporto žaidimų federacijoms skiriamų lėšų.