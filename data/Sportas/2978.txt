Redžio Kalabrijoje (Italijoje) vykusių varžybų pirmame rate M. Vasiliauskas 3:6, 7:5, 6:4 įveikė vokietį Benediktą Kurzą, tačiau pusfinalyje 2:6, 3:6 nusileido pirmai turnyro raketei rumunui Nini Dicai. Susitikime dėl trečios vietos trenerio Šarūno Kulnio auklėtinis 0:6, 6:3, 2:6 pralaimėjo austrui Lukasui Neumayrui. Varžybų nugalėtoju tapo M. Vasiliauską pusfinalyje įveikęs N. Dika. Šiuo metu M. Vasiliauskas užima aštuntą „Tennis Europe“ 16-mečių reitingo vietą. Šiame sezone jis iš viso laimėjo keturis „Tennis Europe“ turnyrus, o dar du kartus žaidė finale. 2004 metais šio turnyro nugalėtoju buvo tapęs Ričardas Berankis. Varžybas taip pat yra laimėjusios tokios pasaulinės teniso žvaigždės Aleksandras Zverevas, Tommy Robredo ir Rafaelis Nadalis.