Buvęs Didžiosios Britanijos slidinėjimo rinktinės atstovas Grahamas Bellas pagerino Guinnesso pasaulio rekordą – jis, tempiamas automobilio, slidėmis išvystė rekordinį greitį. Sėkmingas bandymas vyko Švedijos Arjeplugo vietovėje. G. Bellas savo sumanymą įgyvendino pasitelkęs „Jaguar“ automobilį. Paaiškėjo, kad mašinos tempiamas slidininkas išvystė vidutinį 189, 07 kilometrų per valandą greitį. Senesnis rekordas buvo 112,65 kilometro per valandą.