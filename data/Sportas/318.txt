Tvirčiausias pozicijas turi „Borussia“ ekipa, kuri sekmadienį „Bundesliga“ mače namuose 3:0 pranoko „Stutgart“. Įvarčius mušė Christianas Pulisicas, Michy Batshuayi ir Maximilianas Philippas. „Borussia“ tašku atsilieka nuo antroje vietoje žengiančių Gelzenkircheno „Schalke“ futbolininkų ir penkiais taškais lenkia ketvirtoje esančius Frankfurto „Eintracht“, kurie sekmadienį 1:1 sužaidė su „Hoffenheim“. Der @HSV klettert auf Platz 17 und die @Eintracht steht vorerst auf Rang vier - so sieht die #Bundesliga-Tabelle nach 8️⃣ von 9️⃣ Partien des 29. Spieltags aus! 👀⬇️ pic.twitter.com/RVyYwiRgDv — BUNDESLIGA (@Bundesliga_DE) April 8, 2018  Italijos „Serie A“ čempionate varžovų dovanomis pasinaudojo Romos „Lazio“ ekipa. Ji į trečiąją vietą pakilo po „A.S. Roma“ ir Milano „Inter“ pralaimėjimų bei savo pergalės prieš „Udinese“. Ciro Immobile ir Luiso Alberto įvarčių dėka „Lazio“ palaužė „Udinese“ vienuolikę 2:1 bei savo sąskaitoje dabar jau turi 60 taškų – tiek pat, kiek ir „A.S. Roma“. „Inter“ turi vienu tašku mažiau. Kiti sekmadienio „Serie A“ rezultatai: „Torino“ 1 – 0 „Inter“ „Crotone“ 1 – 0 „Bologna“ „Hellas Verona“ 1 – 0 „Cagliari“ „Napoli“ 2 – 1 „Chievo Verona“ „AC Milan“ 1 – 1 „Sassuolo“ Tuo metu Prancūzijos „Ligue 1“ pirmenybėse „Lyon“ ekipa į trečiąją vietą pakilo net 5:0 sutriuškindama „Metz“ vienuolikę. Du įvarčius pelnė Marcelo, o po vieną pridėjo Memphisas Depay'us, Bertrandas Traore ir Mariano Diazas. „Lyon“ su 63 taškais aplenkė tiek pat taškų sukaupusius „Marseille“ futbolininkus, kurie sekmadienį 0:0 sužaidė su „Montepellier“. Trečiosiose sekmadienio „Ligue 1“ rungtynėse „Nice“ 1:1 sužaidė su „Rennes“.