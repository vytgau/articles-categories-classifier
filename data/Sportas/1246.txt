Rokiškėnai iki reguliariojo sezono pabaigos dar turi atsargoje penkias rungtynes – trimis daugiau nei laipteliu aukščiau žengiantis Vilniaus „Geležinis vilkas“, tačiau tarpusavyje komandos susitiks po savaitės, o kitos dvikovos „Rokiškiui“ bus nelengvos – dvi su „Energija“ ir po kartą su „Kaunas Hockey“ bei Klaipėdos „Baltija“. Dvikovoje su „Geležiniu vilku“ po atviru dangumi rokiškėnai patyrė skaudų durį rungtynių pradžioje, kai mažumoje Edvinas Boroška (05:45) pelnė pirmąjį įvartį, o besibaigiant kėliniui ir dar kartą baudė ledo šeimininkus (19:16). Antrojo kėlinio pradžioje Arnas Misiukas (21:19) padidino vilniečių pranašumą iki trijų įvarčių ir tik tuomet „Rokiškis“ susizgribo. Dominykas Deksnys (29:41) daugumoje sušvelnino skirtumą, o Saulius Limontas (43:19) trečiajame kėlinyje sumažino atsilikimą iki minimumo. „Geležinis vilkas“ dar kartą išnaudojo greitį ir mažumoje pelnė antrąjį įvartį, kai dublį įteisino A.Misiukas (54:01). Rokiškėnai daugumoje (58:08) po Kasparo Falko įvarčio sušvelnino skirtumą iki 3:4, tačiau išlyginti rezultato nepavyko. Beje, „Rokiškis“ į varžovų vartus metė 41 kartą, kai „Geležinis vilkas“ atsakė 38 metimais.   Lietuvos ledo ritulio čempionato turnyro lentelė (vieta, komanda, rungtynės, pergalės, pergalės po baudinių serijos, pralaimėjimai po baudinių serijos, pralaimėjimai, įvarčiai, taškai):  