Apdovanojimą atsiėmęs P. Guardiola bendraudamas su žiniasklaida prabilo apie „Manchester City“ konkurentus kovoje dėl čempionų titulo. Geriausią mėnesio žaidėją liaupsinęs ispanas „Tottenham“ pavadino „H. Kane‘o komanda“, o pagrindiniais konkurentais įvardino Londono „Chelsea“ ir „Manchester United“. Toks pareiškimas nepatiko Londono ekipos vyriausiajam treneriui Mauricio Pochettino. Argentinietis pareiškė, kad P. Guardiola negerbia „Tottenham“ bei prisiminė laikus, kai pats treniravo Barselonos „Espanyol“, o dabartinis „Manchester City“ treneris stovėjo prie „Barcelona“ vairo. „Tai liūdnas ir labai nepagarbus pranešimas. Visi mūsų komandos žaidėjai nusipelno pripažinimo, todėl girdėti tokius žodžius iš varžovų jiems yra skaudu ir keista. P. Guardiola svariai prisidėjo prie „Barcelona“ sėkmės, bet tuomet aš juk niekada nesakiau, kad tai yra tik Lionelio Messi komanda“, – sakė 2009-2012 metais „Espanyol“ treniravęs M. Pochettino. P. Guardiola netrukus sureagavo į varžovų stratego komentarus ir patikino, jog M. Pochettino jo žodžius priėmė pernelyg jautriai. Ispanas teigė nenorėjęs nieko įžeisti. „Niekada savo karjeroje nebuvau nepagarbus. Atvirkščiai, manau, jog praėjusį sezoną buvau labiausiai „Tottenham“ komandą liaupsinantis žmogus, nes tai yra viena geriausių komandų lygoje. M. Pochettino reakcija mane labai nuvylė“, – sakė P. Guardiola. „Manchester City“ su 19 taškų pirmauja „Premier“ lygoje, o 14 taškų surinkusi Londono ekipa žengia trečia. Harry Kane and Pep Guardiola were named Premier League player and manager of the month for September. #PL pic.twitter.com/k0779MJomx— SuperSport (@SuperSportTV) October 13, 2017 