Pirmoje akistatoje 36-erių šveicaras Rogeris Federeris (ATP-2) per 1 val. ir 31 min. rezultatu 6:4, 7:6 (7:4) įveikė 25-erių amerikietį Jacką Socką (ATP-9). Antrajame mače pergale džiaugėsi 24-erių vokietis Alexanderis Zverevas (ATP-3), per 2 val. ir 5 min. rezultatu 6:4, 3:6, 6:4 palaužęs ketveriais metais vyresnio kroato Marino Čiličiaus (ATP-5) pasipriešinimą. Tuo metu 31-erių ispanui Rafaeliui Nadaliui įteiktas 2017 metų ATP „World Tour“ čempiono prizas už tai, kad jis metus baigs būdamas pirmoje pasaulio reitingo vietoje. Turnyro, kuriame dalyvauja aštuoni geriausi sezono žaidėjai, bendrą prizų fondą sudaro 8 mln. JAV dolerių.