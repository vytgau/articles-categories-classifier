Mačas truko 1 val. 42 min. 27-erių metų Lietuvos tenisininkas, kuris pasaulio reitinge yra 103-ias, atliko penkis neatremiamus padavimus, o jo varžovas - šešis. Mūsiškis po antrųjų padavimų laimėjo 80 proc. galimų taškų, o varžovas – 70 proc. D. Novakas neturėjo nei vienos progos vienu tašku laimėti R. Berankio padavimų serijos. Lietuvis tokių progų turėjo šešias, bet nei viena nepasinaudojo. Antrąjį reitingą turnyre turintis R. Berankis pusfinalyje susitiks su 30-mečiu estu Jurgenu Zoppu (147). Tai bus ketvirtoji šių tenisininkų tarpusavio akistata. Iki šiol dvi pergales pasiekė lietuvis, vieną - estas. Patekdamas į pusfinalį, R. Berankis užsitikrino 29 ATP reitingo taškus ir 2160 eurų premiją. Turnyro prizų fondą sudaro 43 tūkst. eurų.