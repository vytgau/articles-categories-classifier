Mūsų šalies irkluotojai nuotolį įveikė per 3 min. 11,792 sek. Vienviečių kanojų 1000 m distancijos antrajame atrankos plaukime Lietuvos atstovas Vadimas Korobovas finišavo ketvirtas (3.55,396) ir startuos pusfinalyje. Iki trečiosios vietos ir tiesioginio kelialapio į finalą mūsiškiui pritrūko 1,892 sek. Dviviečių kanojų antrajame atrankos plaukime Osvaldas Murza ir Jevgenijus Kuračionokas buvo septinti (4.04,084) ir taip pat irkluos pusfinalyje. Keturviečių baidarių 500 m distancijos pirmajame atrankos plaukime Aurimas Lankas, Edvinas Ramanauskas, Mindaugas ir Simonas Maldoniai liko penkti (1.21,304) ir tęs kovą pusfinalyje. Tiesiai į finalą pateko atrankos plaukimų nugalėtojai.