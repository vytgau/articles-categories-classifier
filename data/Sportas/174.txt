Abejas rungtynes tiesiogiai rodys vaizdo transliacijų internetu platforma viaplay.lt ir „Viasat Sport Baltic“ kanalas. Taip pat bus parodyti ir penki „Premier“ lygos mačai. Ypač didelės intrigos laukiama „Manchester United“ ir „Tottenham Hotspur“ akistatoje. „Raudonieji velniai“ Futbolo asociacijos taurę yra laimėję 12 kartų (pastarąjį sykį – 2016-aisiais), o „Spurs“ futbolininkai – 8 (1991 m.). Šiame Anglijos čempionate Mančesterio klubas užima antrąją vietą (74 taškai), o Londono – ketvirtąją (68). „Premier“ lygoje šį sezoną komandos pasikeitė pergalėmis. „United“ namie laimėjo 1:0, o svečiuose patyrė nesėkmę 0:2. „Chelsea“ taurės varžybose triumfavo 7 kartus (pastarąjį sykį – 2012-aisiais). „Southampton“ šį trofėjų iškovojo 1976 metais. Abi ekipos nesėkmingai rungtyniauja Anglijos pirmenybėse. „Aristokratai“ rikiuojasi penkti (63 taškai) ir turi nedaug galimybių patekti į pirmąjį ketvertą, kuris garantuoja vietą kito sezono UEFA Čempionų lygos turnyre. „Southampton“ yra autsaiderių grupėje – 18 vieta (29 taškai). Jei šis klubas nepakils bent laipteliu aukščiau, iškris iš „Premier“ lygos. Neseniai, balandžio 14 d., „Chelsea“ su „Southampton“ kovėsi „Premier“ lygos rungtynėse. Londono komanda nugalėjo varžovus jų aikštėje 3:2. Namie „aristokratai“ laimėjo 1:0. Transliacijų tvarkaraštis: balandžio 21 d. 14.20 val. „West Bromwich Albion“ – „Liverpool“ („Premier“ lyga; viaplay.lt ir „Viasat Sport Baltic“; tiesiogiai), 16.50 val. „Watford“ – „Crystal Palace“ („Premier“ lyga; viaplay.lt ir „Viasat Sport Baltic“; tiesiogiai), 19.10 val. „Manchester United“ – „Tottenham Hotspur“ (FA Cup; viaplay.lt ir „Viasat Sport Baltic“; tiesiogiai); balandžio 22 d. 15.20 val. „Arsenal“ – „West Ham United“ („Premier“ lyga; viaplay.lt; tiesiogiai), 16.55 val. „Chelsea“ – „Southampton“ (FA Cup; viaplay.lt ir „Viasat Sport Baltic“; tiesiogiai), 18.20 val. „Manchester City“ – „Swansea City“ („Premier“ lyga; viaplay.lt; tiesiogiai; nuo 19.00 val. – „Viasat Sport Baltic“; tiesiogiai), 1.15 val. „Arsenal“ – „West Ham United“ („Premier“ lyga; „Viasat Sport Baltic“; vaizdo įrašas); balandžio 23 d. 21.50 val. „Everton“ – „Newcastle United“ („Premier“ lyga; viaplay.lt ir „Viasat Sport Baltic“; tiesiogiai).