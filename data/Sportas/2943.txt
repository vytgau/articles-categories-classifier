„Džiaugiamės galimybe savo sportine dvasia pasidalinti ne tik po DELFI sporto centro stogu, bet ir naujose teritorijose. Mūsų stende planuojame daugybę veiklos. Čia įkursime ne tik aikšteles, tačiau pakvietėme sertifikuotų trenerių, kurie papasakos ir pademonstruos badmintono, teniso ir paplūdimio tinklinio subtilybes“, - sakė Marius Šiškauskas, DELFI sporto centro vadovas. Badmintono klubas „Capital Badminton Club“ įrengs badmintono kortą, kuris naudojamas tarptautinius standartus atitinkančiose varžybose. Sporto šventės metu žaidimą demonstruos vaikai – stipriausių Lietuvoje čempionatų nugalėtojai. Visi susidomėjusieji turės galimybę pažaisti. Balžeko teniso akademija parodos dalyvius kvies užsukti į mini teniso aikštelę – kortus. Čia visos mugės metu vyks nemokamos treniruotės. DELFI sporto centro stende veiks ir Tinklinio mokymo centras, kuriame netrūks smėlio. Čia profesionalus tinklinio žaidėjas ir treneris Paulius Matulis pristatys šio sporto subtilybes ir triukus. Specialiai artėjančiai parodai DELFI sporto centras ruošia vizualinę medžiagą, kuri bus transliuojama moderniuose LED ekranuose, nuomojamuose „SpectrumPRO“. Ekranai pagaminti naudojant naujausią „Full Black LED“ technologiją, kuri leidžia transliuoti kokybišką vaizdą esant net tiesioginiam saulės apšvietimui. DELFI sporto centras atidarytas 2017 sausio mėnesį. Lietuvos sporto federacijų sąjungos vertintas kaip metų sporto infrastruktūros objektas. Moderniame DELFI sporto centre įrengtos 8 badmintono aikštelės, 4 paplūdimio tinklinio ir paplūdimio teniso aikštelės, 2 teniso kortai. Taip pat sukurta universali treniruočių erdvė, kurioje vyksta sporto akademijos „Get Fit“ funkcinės treniruotės. 2017 metais šalia komplekso įrengtos papildomos 4 atviros paplūdimio tinklinio aikštelės. Norinčius sportuoti DELFI sporto centre kviečiame susipažinti su centru ir teikiamomis paslaugomis www.delfisportocentras.lt.