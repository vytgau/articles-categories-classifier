Pergalingą įvartį 90-ąją min. pelnė Cillianas Sheridanas. Abu Lietuvos futbolininkai mačą pradėjo startinėje sudėtyje, bet buvo pakeisti: F. Černychas aikštę paliko 71-ą minutę, o A. Novikovas – 76-ąją. Per teisėjo pridėtą laiką (90+3 min.) iš aikštės buvo pašalintas „Jagiellonia“ žaidėjas Lukaszas Burliga, tačiau varžovams neužteko laiko pasinaudoti kiekybine persvara. Visas trejas rungtynes laimėjusi „Jagiellonia“ (9 tšk.) ekipa pirmauja čempionate, o „Pogon“ (3 tšk.) užima dešimtą vietą. Lenkijos futbolo čempionate varžosi 16 komandų.