„E. Stanionis profesionalo karjerą pradėjo šių metų balandį, 2016 metais dalyvavo olimpinėse žaidynėse, 2015 metais tapo Europos čempionu bei turėjo puikią karjerą mėgėjų bokse. Jis persikėlė į pietų Kaliforniją, kur sportuoja su bokso šlovės muziejaus nariu Freddie Roachu. Šis treneris atakuojančiu stiliumi pasižymintį E. Stanionį jau lygina su garsiuoju Manny Pacquiao“, – rašoma ESPN apžvalgoje. Profesionalų ringe E. Stanionis laimėjo visas keturias kovas. Pirmąją vietą ESPN skyrė 19-mečiui amerikiečiui Ryanui Garciai. Jis laimėjo visas 13 kovų (12 – nokautais).