Šveicaras R. Federeris sprendimą priėmė po sekmadienį patirtos nesunkios traumos „Rogers Cup“ finalo kovoje su Vokietijos atstovu Alexanderiu Zverevu. Čia 19-kos „Grand Slam“ turnyrų nugalėtojas turėjo pripažinti 20-mečio A. Zverevo pranašumą. „Deja, jaučiu nugaros skausmus ir šią savaitę turiu pailsėti. Dėl to labai apmaudu. Sinsinatis turi geriausius sirgalius pasaulyje ir, deja, turiu praleisti turnyrą“, – teigė 36-erių R. Federeris. R. Federeris turėjo teorinių galimybių po Sinsinačio turnyro tapti pirmąja pasaulio rakete. Dabar „French Open“ nugalėtojas R. Nadalis į ATP viršūnę užkops pirmąkart nuo 2014-ųjų liepos mėnesio. R. Federeris prisijungė prie kitų ATP Top-10 žaidėjų – Andy Murray, Kei Nishikori ir Marino Čiličiaus, kurie taip pat praleis turnyrą Sinsinatyje. Dar liepos mėnesį dėl sveikatos problemų apie priverstinį poilsį likusioje sezono dalyje pranešė 2016-ųjų „US Open“ turnyro nugalėtojas Stanislasas Wawrinka ir 12-kos „Grand Slam“ turnyrų čempionas Novakas Djokovičius. Sinsinatyje „Masters“ serijos „Western & Southern Open“ turnyras vyksta rugpjūčio 13-20 dienomis. Roger Federer has withdrawn from @CincyTennis with a back injury. Rafa Nadal will replace Andy Murray as world number one next week. pic.twitter.com/8oF3ZYksKm 