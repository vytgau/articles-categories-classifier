Prieš dvi savaites Azerbaidžano sostinėje vykusiose lenktynėse L. Hamiltonas važiuojant saugos automobiliui staigiai stabdė ir į jį rėžėsi S. Vettelis. Vokietis nesusivaldė ir norėjo pamokyti varžovą iš šono stuktelėdamas šiam ratais į automobilį.  „Ferrari“ lenktynininkas dar kartą pakartojo, kad tikrai nenorėjo L. Hamiltoną sužeisti ar pakenkti jo automobiliui. Vis dėlto vokiečio poelgis buvo pastebėtas ir griežtai įvertintas. „Mercedes“ komandos žvaigždė priėmė atsiprašymą: „Viskas gerai, jau atleidau. Apskritai nejaučiu tarp mūsų jokios trinties, net jeigu kiti tai jaučia“. Akis į akį S. Vettelis ir L. Hamiltonas susitiko po dviejų savaičių, tačiau apie minėtą incidentą dar tą pačią dieną lenktynininkai kalbėjosi telefonu. „Džiaugiuosi, kad tai nepadarė jokios įtakos mūsų santykiams. Padariau klaidą, todėl visiškai suprantu jo apmaudą. Pagarba vienas kitam padėjo išspręsti šią situaciją“, – kalbėjo S. Vettelis. Už nesportinį elgesį keturiskart pasaulio čempionas išvengė bausmės atimant taškus ar diskvalifikacijos. Tarptautinė automobilių federacija (FIA) skyrė S. Vetteliui daugybę valandų socialinio darbo su paaugliais. Here's a reminder of the latest driver standings It's tight at the top...#F1 pic.twitter.com/JeDMsgHnx3— Formula 1 (@F1) June 28, 2017 