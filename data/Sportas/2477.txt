Peru futbolininkai atsakomosiose rungtynėse prieš savo publiką 2:0 įveikė Naujosios Zelandijos rinktinę. Simboliška, bet pirmąjį įvartį 28-ą minutę nugalėtojams pelnė 33-ejų metų veteranas Jeffersonas Farfanas, atstovaujantis Rusijos lygoje žaidžiančiam Maskvos „Lokomotiv“ klubui. O savo rinktinės pergalę likus žaisti 25 minutes įtvirtino po kampinio pasižymėjęs gynėjas Christianas Ramosas. Pirmoje šioje atkrintamųjų varžybų poros akistatoje komandos buvo išsiskyrusios be įvarčių. Paaiškėjus visiems pasaulio čempionato dalyviams, jie iškart buvo suskirstyti į keturis pajėgumo krepšelius. Burtų traukimo ceremonija Maskvoje įvyks gruodžio 1-ąją. Pots announced for #WorldCup Final Drawhttps://t.co/Wr17mUox90 pic.twitter.com/1BTSixQ05Z— #WCQ (@FIFAWorldCup) November 16, 2017 