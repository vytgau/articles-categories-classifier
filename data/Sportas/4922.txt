Pergalingas įvartis buvo pelnytas 86-ą min., kai iš 11 metrų baudinio prieš tautiečius pasižymėjo Cosminas Moti. Rezultatas: „Ludogorec“ 1 - 0 „CSU Craiova“ 86' Cosmin Moti [1 - 0] (iš 11 metrų baudinio) Praėjusį pirmadienį „Ludogorec“ žaidė kitas draugiškas rungtynes su graikų Pirėjo komanda „Olympiakos“ ir išsiskyrė su varžovais taikiai 1:1 (1:1). „Žalgiris“ antradienį Vilniuje draugiškame mače nugalėjo Geteborgo ekipa IFK iš Švedijos 3:1 (1:1). Čempionų lygos turnyro atrankos antro etapo pirmas rungtynes „Žalgiris“ su bulgarais Vilniuje žais liepos 12-ą dieną (20.45 val.), o atsakomas susitikimas vyks Razgrade liepos 19-ą dieną (21.00 val.).