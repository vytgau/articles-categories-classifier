Italijos komandos „Torpado-Südtirol-International“ kapitonė K. Sosna 53 km nuvažiavo per 3 val. 4 min. 15 sek. Ji antrą vietą užėmusią italę Nicol Guidolin („Gruppo Vulkan“) aplenkė 5 min. 51 sek. Prancūzijoje vykusiose antrosiose dviračių lenktynėse „Classique Bourgogne - Franche-Comte“ Žydrūnas Savickas („Bourg-en-Bresse“) užėmė antrą vietą. Tai – šeštoji 26-erių metų Lietuvos dviratininko prizinė vieta šį sezoną. Nugalėjo prancūzas Pierre Idjouadiene („CC Etupes“). Jis 149,5 km nuvažiavo per 3 val. 54 min. 42 sek. Nugalėtojo titulą gynęs Ž. Savickas nuo jo atsiliko 31 sek. Trečią vietą užėmė prancūzas Clement Penven („CC Nogent“, +2.40). Iš 87 startavusių dviratininkų klasifikuoti 72. Prancūzijoje vykusiose antrosiose jaunių dviračių lenktynėse „La Route des Geants“ (UCI I kategorija) iš Lietuvos rinktinės dviratininkų geriausiai pasirodė „Klaipėdos“ komandos narys Romas Zubrickas. Jis finišavo 30-as. Nugalėjo belgas Remco Evenepoel. Jis 121,5 km nuvažiavo per 2 val. 51 min. 33 sek. Lietuvos jaunių čempionas R. Zubrickas nuo nugalėtojo atsiliko 3 min. 50 sek. Iš 133 startavusių dviratininkų klasifikuotas 101. Lenktynėse dalyvavo Airijos, Belgijos, Danijos, Didžiosios Britanijos, Izraelio, Japonijos, Lietuvos, Nyderlandų ir Prancūzijos dviratininkai.