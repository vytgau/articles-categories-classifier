Ispanijoje centriniame dvyliktojo turo susitikime po tašką pasidalino sostinės ekipos. Nervingame Madrido derbyje tarp „Atletico“ ir „Real“ užfiksuotos lygiosios 0:0. Didžiąją rungtynių dalį žaidimą kontroliavo „karališkasis“ klubas, tačiau jam savo šansais pasinaudoti nepavyko. Susistumdymų su varžovais ir kieto žaidimo nevengę Zinedine'o Zidane'o auklėtiniai neįmušė įvarčio svečiuose pirmą kartą per 35 mačus. Į gynybą susikoncentravę „Atletico“ futbolininkai buvo nubausti šešiomis geltonomis kortelėmis, o dėl jų agresyvumo labiausiai nukentėjo Sergio Ramosas, kuriam varžovas sulaužė nosį. „Atletico“ sirgaliai nušvilpė 76-ąją minutę pakeistą savo ekipos lyderį Antoine'ą Griezmanną, kuris yra siejamas su galimu persikėlimu į kitą klubą.  Kitose rungtynėse čempionato lyderė „Barcelona“ svečiuose 3:0 įveikė „Leganes“ futbolininkus. Dublį įmušė 28-ąją ir 60-ąją minutėmis pasižymėjęs Luisas Suarezas, o 90-ąją minutę pergalę įtvirtino Paulinho. Šį sezoną nepralaimintys katalonai po 12 turų su 34 taškais savo sąskaitoje prieš artimiausius persekiotojus turi 7 taškų pranašumą. Ispanijos pirmenybėse „Barcelona“ kol kas yra praleidusi tik 4 įvarčius. Praleisti tiek mažai įvarčių per 12 turų nėra pavykę jokiai šalies ekipai nuo 1995 metų.  „La Liga“ Rezultatai: „Getafe“ 4 – 1 „Alaves“ „Leganes“ 0 – 3 „Barcelona“ „Sevilla“ 2 – 1 „Celta Vigo“ „Atletico“ 0 – 0 „Real“ Turnyrinė lentelė: (vieta, komanda, rungtynės, pergalės, lygiosios, pralaimėjimai, įvarčių santykis, taškai)  Tuo metu Paryžiaus klubas Prancūzijos čempionato rungtynėse savo žiūrovų akivaizdoje 4:1 sutriuškino „Nantes“ klubą. Pirmojo kėlinio pabaigoje įvarčius mušė Edisonas Cavani ir Angelis Di Maria, o 60-ąją minutę intrigą tiksliu smūgiu atkūrė Prejuce‘as Nakoulma (1:2). Visgi jau po 5 minučių intrigos nebeliko, kai „Nantes“ vartininką nuginklavo Javieras Pastore. Susitikimo pabaigoje antrąjį savo įvartį pelnė E. Cavani. PSG prieš artimiausius savo persekiotojus „Ligue 1“ pirmenybėse „Monaco“ futbolininkus turi 6 taškų persvarą. „Ligue 1“ PSG 4 – 1 „Nantes“ „Dijon“ 3 – 1 „Troyes“ „Guingamp“ 1 – 1 „Angers“ „Strasbourg“ 2 – 1 „Rennes“ „Toulouse“ 2 – 0 „Metz“ Turnyrinė lentelė: (vieta, komanda, rungtynės, pergalės, lygiosios, įvarčiai, taškai)