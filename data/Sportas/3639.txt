17-metė sportininkė ketvirtadienį finale nuotolį įveikė per 32,10 sek ir čempione tapusiai amerikietei Emily Weiss nusileido 1,32 sek. Pusfinalyje užfiksavusiai asmeninį rekordą (31,76 sek.) Lietuvos plaukikei nepavyko dar sykį pagerinti geriausio savo rezultato, tačiau finalinėje rikiuotėje ji išsaugojo ankstesniame etape išsikovotą poziciją. Trumpai atsikvėpusi A. Šeleikaitė jau penktadienį startuos 100 m plaukimo krūtine atrankoje. Į pusfinalį taip pat stengsis patekti ir Rokas Juozelskis, kovosiantis 50 m nugara rungtyje, o Tomas Sungaila varžysis 50 m laisvuoju stiliumi sprinte.