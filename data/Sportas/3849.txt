Sent Luise, Misūrio valstijoje, vykstančiame turnyre „Rapid and Blitz“ G. Kasparovas startavo trejomis lygiosiomis iš eilės. Pirmojoje partijoje prie prie šachmatų lentos 54-erių šachmatų legenda susitiko su dvigubai jaunesniu tautiečiu 27-erių Sergejumi Karjakinu. Antrojoje partijoje G. Kasparovo žaidė prieš JAV atstovaujantį 29-erių japoną Chrisą Hikaru Nakamura, trečiojoje susitiko su 33 metų šachmatininku iš Kubos Leinieru Dominguezu. Po trijų lygiosiomis pasibaigusių partijų G. Kasparovas su jau minėtais trimis šachmatininkais – S. Karjakinu, Ch. H. Nakamura ir L. Dominguezu – dalijasi penktąją vietą. Standings after round 3 #STLRapidBlitz #GrandChessTour pic.twitter.com/XnwDJymPca— Grand Chess Tour (@GrandChessTour) August 14, 2017  „Na, aš retai kada būnu laimingas po trejų lygiųjų iš eilės, tačiau pasiekiau savo tikslą išlaikyti šaltus nervus pirmąją dieną ir žadu rytoj spausti stipriau“, – „Twitter“ paskyroje pirmosios dienos pasirodymą komentavo G. Kasparovas. Well, I'm rarely happy to draw 3 in a row, but I achieved my goal of surviving day one nerves and look forward to pressing harder tomorrow.— Garry Kasparov (@Kasparov63) August 15, 2017 54-erių iš Azerbaidžano kilęs G. Kasparovas aktyvią šachmatininko karjerą baigė prieš 12 metų ir patraukė į politiką. Šachmatų legenda šiame sporte dominavo 15 metų. Feisbuke jis prasitarė, kad grįžti į aktyvias šachmatų kovas neketina, tai tiesiog „penkių dienų atostogos“ prie šachmatų lentos. G. Kasparovas pridūrė, kad turnyre laimėti pinigai bus paaukoti labdarai. Šiuo metu Niujorke gyvenanti šachmatų legenda tapo kviestiniu svečiu šalia geriausių pasaulio šachmatininkų. Turnyre žaidžiamos ne klasikinės, po kelias valandas trunkančios partijos, o trumpesnės, kur sprendimus žaidėjai turi priimti kur kas greičiau. Tiesa, turnyre nėra geriausio pasaulio šachmatininko, „Grand Chess Tour“ etapų lyderio ir dabartinio planetos čempiono norvego Magnuso Karlseno. 1985 metais G. Kasparovas tapo jauniausiu pasaulio čempionu ir planetos geriausio žaidėjo statusą išlaikė 15 metų. 1997 metais G. Kasparovas pirmąkart partijų serijoje nusileido IBM superkompiuteriui: „Deep Blue“ pramintas kompiuteris tapo pirma kompiuterine sistema, įveikusia tuometinį absoliutų čempioną. 2005 metais jis baigė šachmatininko karjerą ir tapo aktyviu opozicijos atstovu Rusijos prezidentui Vladimirui Putinui. 2013 m. G. Kasparovas paliko Rusiją ir persikėlė į Niujorką. Chess legend Garry Kasparov is back to play 27 rated games over the next 5 days! https://t.co/uDxTIjiarc #c24live #GrandChessTour pic.twitter.com/NnLIguVEPY— chess24.com (@chess24com) August 14, 2017 Round 4 pairings. Join us tomorrow at 1PM central for day 2 of rapid #STLRapidBlitz #GrandChessTour pic.twitter.com/8bS4fsEtAv— Grand Chess Tour (@GrandChessTour) August 14, 2017