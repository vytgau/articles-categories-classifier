T. Chaprono poelgis per Prancūzijos čempionato rungtynes tarp „Nantes“ ir Paryžiaus „Saint Germain“ komandų pirmadienio rytą buvo vienas iš labiausiai aptarinėjamų epizodų pasaulio futbolo portaluose ir televizijos laidose. Įvykis užfiksuotas baigiantis rungtynėms, 91 minutę. „Nantes“ komandai atstovaujantis brazilas Diego Carlosas aikštės viduryje bėgdamas susidūrė su T. Chapronu ir parvertė šį ant žolės. Arbitro reakcija buvo stulbinanti – įsitikinęs, kad buvo pargriautas specialiai, teisėjas dar gulėdamas ant žemės spyrė futbolininkui į koją, o po akimirkos atsistojo ir parodė geltoną kortelę, kuri D. Carlosui šiose rungtynėse buvo jau antroji. The main referee of the game Nantes - PSG, Tony Chapron, sent off the Brazilian Diego Carlos. The reason, the defender knocked down Chapron in the middle of the one race on the field. Who is right? pic.twitter.com/CN1AykGtJr— 🇷 🇴 🇧 🇧 🇮 🇪 (@RobbieRuud) January 14, 2018  Į rezonansinį įvykį netruko sureaguoti Prancūzijos futbolo federacija. T. Chapronas nušalintas nuo teisėjavimo 21-ojo turo rungtynėse tarp „Angers“ ir „Troyes“ komandų. Arbitras suspenduotas neribotam laikui, sankcijų griežtumą žada įvardinti Prancūzijos lygos Drausmės komitetas. „T. Chaproną artimiausiu metu pakvies Drausmės komitetas, kur bus aiškinamasi dėl įvykio aplinkybių. Tačiau jau dabar, peržiūrėjęs vaizdo įrašą, T. Chapronas suprato, kad žaidėjas nebandė jo pargriauti specialiai. Arbitras pareiškė, kad jau yra parengęs įvykio ataskaitą, kurią pateiks Drausmės komitetui“, – skelbiama Prancūzijos futbolo federacijos pranešime.