E. Radfordas šoko kartu su partnere Meagan Duhamel, pora šios sporto šakos gerbėjus sužavėjo savo pasirodymu pagal Adelės dainą „Hometown Glory“.  Ant apdovanojimų pakylos lipo dar vienas gėjus – Adamas Ripponas, kuris pirmasis netradicinės orientacijos atstovas, patekęs į JAV dailiojo čiuožimo komandą. Amerikiečiai iškovojo bronzos medalius. Jie abu įsiamžino bendroje nuotraukoje ir ja pasidalino „Twitter“ socialiniame tinkle. „Didžiuojuosi tuo, kad aš ir A. Ripponas iškovojome medalius ir parodėme pasauliui, ką mes galime!“, – socialiniame tinkle džiaugėsi E. Radfordas. So proud that @Adaripp and I get to wear these medals and show the world what we can do! #represent🏳️‍🌈 #olympics #pyeongchang2018 #pride #outandproud #medalists #TeamNorthAmerica pic.twitter.com/eXMlZ2Utrw— Eric Radford (@Rad85E) February 12, 2018  Komandinio dailiojo čiuožimo rungtis į olimpiadą įtraukta prieš ketverius metus, ji susideda iš keturių dalių – vyrų, moterų, porų pasirodymo ir šokių ant ledo rungties, o nugali daugiausia taškų surinkusi komanda. Jie nėra vieninteliai LGBT atstovai žaidynėse: savo biseksualumo neslepia olandė Ireen Wust, ji šiose olimpinėse žaidynėse iškovojo auksą 1500 m distancijoje ir sidabrą 3000 m nuotolyje. Ji – viena sėkmingiausių sportininkių Nyderlandų istorijoje: I. Wust net keturiose iš eilės olimpinėse žaidynėse yra iškovojusi auksą 1500 m rungtyje, o iš viso atletės sąskaitoje – 10 olimpinių medalių. Dailiojo čiuožimo atstovai sulaukė LGBT teisių gynėjo, olimpinio medalininko, buvusio plaukiko Marko Tewksbury palaikymo, kuris auksą laimėjo 1992 m. olimpiadoje. „Pagaliau 2018-aisiais viešai prisipažinę gėjai yra prizininkų pakylos viršūnėje. Daugiau jokios ignoracijos ir diskriminacijos LGBT atstovams!“, – džiūgavo M. Tewksbury. Kai kurie „Twitter“ socialiniame tinkle klausė, kodėl E. Radfordas taip viešai džiaugiasi, kokią įtaką pergalei turėjo jo seksualinė orientacija, juk jis tik atletas, iškovojęs auksą? Dalis tokius klausimus komentavo tuo, kad „žmonės, būdami atviri apie savo seksualinę orientaciją bijo prarasti darbus ar sulaukti viešo pasmerkimo. Jei vienas gali pasiekti savo svajonę neslepiant savo seksualinės orientacijos, tai teikia vilties kitiems.