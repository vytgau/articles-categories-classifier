Meistrų varžybos pažėrė netikėtumų. Į finalą pirmą kartą patekęs Kauno „Kyumeikan“ klubo narys, instruktorius Marius Radvilavičius kovoje dėl titulo nusileido praėjusių metų čempionui, VU klubo atstovui Kastyčiui Belazarui. Įdomu tai, jog prizines vietas dalinosi ne tik rinktinės nariai, dauguma kurių priklauso VU klubui, bet ir „Kyumeikan“ bei Lietuvos karininku kendo klubo atstovai. Kitamet Pietų Korėjoje vykstančiame pasaulio čempionate dalyvausiančiai šalies rinktinei nacionalinės pirmenybės buvo galimybė įvertinti naujus talentus ir pagausinti kandidatų gretas. Lietuvos atstovai pastaruoju metu demonstravo savo gabumus ir užsienio turnyruose. Prieš savaitę VU klubo vyriausiasis instruktorius, Lietuvos rinktinės narys Mykolas Maciulevičius užėmė pirmą vietą Talino (Estija) atvirajame kendo turnyre, kuriame be šeimininkų dar dalyvavo Latvijos, Suomijos ir Lietuvos atstovai. Moterų rinktinės kovotojos Raminta Girdzijauskaitė, Akvilė Zabiliūtė-Karaliūnė ir Viktorija Plaksijenko Taline išsidalino visas tris prizines vietas. Kendo – šiuolaikinis japoniškas fechtavimasis, kildinamas iš senųjų japoniško kardo mokyklų. Kendo atstovai kaunasi vilkėdami apsauginius šarvus (bogu) ir naudodami bambukinius kardus (shinai). Smūgiai atliekami visa jėga, bet tik į tam tikras šarvais apsaugotas vietas: šalmą, pirštinę, pilvo apsaugos šoną ir gerklę. Kovos baigtį vertina trys teisėjai. Taškas kovotojui įskaitomas tik tuo atveju, jei kirtis buvo atliktas pagal techninius reikalavimus ir su dvasine išraiška – kovos riksmu (kiai). Lietuvos kendo čempionato nugalėtojai: Vaikų rungtyje: 1 vieta: Andrius Stanislovaitis (Kyumeikan Kendo Mokykla) 2 vieta: Beatričė Šutaitė (Kyumeikan Kendo Mokykla) 3 vieta: Aja Čiūtaitė (Kyumeikan Kendo Mokykla)ir Naglis Norkevičius (Kyumeikan Kendo Mokykla) Kovinės dvasios prizas: Aleksandras Rekus (Kyumeikan Kendo Mokykla) Moterų rungtyje: 1 vieta: Viktorija Plaksijenko (Vilniaus Universiteto Kendo Klubas) 2 vieta: Mona Jančytė (Vilniaus Universiteto Kendo Klubas) 3 vieta: Roberta Jurgulytė (Vilniaus Universiteto Kendo Klubas) ir Raminta Girdzijauskaitė (Vilniaus Universiteto Kendo Klubas) Kovinės dvasios prizas: Egidija Valaitytė (Vilniaus Universiteto Kendo Klubas) Kyu rungtyje: 1 vieta: Julius Račkauskas (Lietuvos Kariuomenės Kendo Klubas) 2 vieta: Karolis Šileika(Kyumeikan Kendo Mokykla) 3 vieta: Rokas Bagdzevičius (Kyumeikan Kendo Mokykla) ir Žilvinas Vainauskas (Kyumeikan kendo mokykla) Kovinės dvasios prizas: Eugenijus Žukauskas Dan rungtyje: 1 vieta: Kastytis Belazaras (Vilniaus Universiteto Kendo Klubas) 2 vieta: Marius Radvilavičius (Kyumeikan Kendo Mokykla) 3 vieta: Mykolas Maciulevičius (Vilniaus Universiteto Kendo Klubas) ir Aurelijus Motiejūnas (Lietuvos Kariuomenės Kendo Klubas) Kovinės dvasios prizas: Raminta Girdzijauskaitė (Vilniaus Universiteto Kendo Klubas) Komandinėje rungtyje: 1 vieta: VUKK2 (Roberta Jurgulytė, Mindaugas Sakalauskas, Kastytis Belazaras) 2 vieta: VUKK1 (Mykolas Maciulevičius, Marius Tomaševičius, Egidija Valaitytė) 3 vieta: Kyumeikan 1 (Marius Radvilavičius, Karolis Šileika, Rokas Bagdzevičius) ir LKKK (Julius Račkauskas, Eugenijus Žukauskas Aurelijus Motiejūnas)