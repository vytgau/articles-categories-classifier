Mūsų ekipa trečiadienį Kišiniove surengs vakarinę treniruotę, o jau ketvirtadienį 13 valandą, žais pirmąsias rungtynes. Sekmadienį lietuvių lauks antroji akistata. Su komanda šios stovyklos metu dirbs 19 futbolininkių, o, pasak vyriausiojo trenerio Rimanto Viktoravičiaus, daugeliui jų bus naudinga turėti tarptautinių rungtynių patirties: „Tokia stovykla yra labai reikalinga tobulėjimui. Neįskaitant „Gintros-Universiteto“ žaidėjų, mūsų futbolininkės negauna daug galimybių žaisti tarptautiniuose mačuose. Be tokių rungtynių negalima gerinti savo kokybės. Moldovos rinktinė yra pakankamai pajėgus priešininkas, todėl bus naudinga pasitikrinti savo jėgas“. „Visą dėmesį stovykloje skirsime taktiniams aspektams. Norime gerinti tarpusavio susižaidimą ir gerai pasiruošti vasarą vykstančioms Baltijos taurės rungtynėms“, – tikino R. Viktoravičius, kuris šios stovyklos metu nusprendė suteikti galimybę ir 17-metei Gabijai Gedgaudaitei, kuri su viena perspektyviausių Lietuvos futbolininkių Liucija Vaitukaityte yra jauniausios sudėties žaidėjos. Rinktinei šioje stovykloje nepadės Anika Kyžaitė, seserys Oksana ir Rasa Imanalijevos bei Rita Mažukėlytė, tačiau po pertraukos sugrįžta Rimantė Kunickaitė, Lijana Gedminaitė. Pasireikšti progą turės Aistė Griciūtė bei Laura Ruzgutė. Lietuvos moterų rinktinės kandidačių sąrašas. Vartininkės: Greta Kaselytė (Šiaulių „Gintra-Universitetas“), Klaudija Savickaitė („Kauno Žalgiris“), Aistė Griciūtė (Vilniaus MFA „Žalgiris“); Gynėjos: Samanta Karasiovaitė (Šiaulių „Gintra-Universitetas“), Algimantė Mikutaitė (Šiaulių „Gintra-Universitetas“), Paulina Narbutaitė (Gargždų „Banga“), Vestina Neverdauskaitė (Šiaulių „Gintra-Universitetas“), Ugnė Šmitaitė („Kauno Žalgiris“), Milda Liužinaitė („Kauno Žalgiris“), Lolita Žižytė (Šiaulių „Gintra-Universitetas“); Saugės: Liucija Vaitukaitytė („Zaragoza“, Ispanija), Rimantė Kunickaitė (Kauno „Žalgiris“), Simona Veličkaitė (Šiaulių „Gintra-Universitetas“), Paulina Sarkanaitė (Šiaulių „Gintra-Universitetas“), Laura Ruzgutė (Vilniaus MFA „Žalgiris“), Dovilė Gailevičiūtė (Šiaulių „Gintra-Universitetas“); Puolėjos: Kamilė Vaičiulaitytė („Kauno Žalgiris“), Lijana Gedminaitė (Gargždų „Banga“), Gabija Gedgaudaitė (Vilniaus MFA „Žalgiris“).