Mačas truko 67 min. 27-erių metų Lietuvos tenisininkas, kuris pasaulio reitinge užima 126-ąją vietą, atliko šešis neatremiamus padavimus, o jo varžovas - du. Lietuvis padarė keturias dvigubas klaidas, bosnis - dvi. D. Džumhuras tiksliau žaidė paduodamas tiek pirmaisiais, tiek antraisiais mėginimais. Šie du tenisininkai sekmadienį tarpusavyje žaidė ATP „World Tour 250“ serijos turnyro Maskvoje (Rusija) finale. Tuomet pergalę po atkaklios kovos 6:2, 1:6, 6:4 taip pat šventė bosnis. Iš viso per karjerą tarpusavyje R. Berankis ir D. Džumhuras dabar yra pasidalinę po tris pergales. Už dalyvavimą turnyre R. Berankiui atiteko kiek daugiau nei 15 tūkst. eurų. Turnyro Vienoje prizų fondą sudaro daugiau nei 2 mln. eurų.