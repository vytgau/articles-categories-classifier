Dėmesio centre atsidūrė lietuvių teisėjai Mindaugas Gatelis ir Vaidas Mažeika, kurie jau pasibaigus rungtynių laikui užfiksavo daug diskusijų sukėlusį lemtingą taisyklių pažeidimą. Slovėnai likus 7 sek. išsiveržė į priekį 25:24 ir atrodė, kad po kelių sekundžių švęs pergalę. Vokiečiai dar spėjo kamuolį išmesti nuo vidurio linijos ir netrukus slovėnai kėlė į viršų rankas. Tačiau jų pergalės neskubėjo užfiksuoti arbitrai iš Lietuvos. Jie dar 5 min. peržiūrėjo paskutines mačo sekundes, o vėliau parodė raudoną kortelę Blazui Blagotinsekui ir skyrė 7 m baudinį. Toks sprendimas priimtas todėl, kad slovėnas trukdė vokiečiui išsimesti kamuolį nuo vidurio linijos. Nors peržiūrėjus vaizdo įrašą sunku suprasti, ar apskritai taisyklės buvo pažeistos nepasibaigus rungtynių laikui. Po praleisto įvarčio dar tris sekundes kamuolys gulėjo vartuose, vėliau vartininkas jį perdavė žaidėjui, o kol pasiekė aikštės centrą, rungtynių laikas galėjo būti pasibaigęs. Tačiau vaizdo įraše peržiūrint įvykius aikštės centre trūksta laikmačio: neįmanoma tiksliai pasakyti, ar taisyklės pažeistos dar neištiksėjus paskutinėms rungtynių sekundėms. Skirtas baudinys išgelbėjo vokiečių kailį: nuo 7 m žymos metimas buvo tikslus ir Vokietijos rinktinė išplėšė tašką. Check all what was going on in the dying moments of the Group C game between Slovenia and Germany! 😱🤾‍♂️ @DHB_Teams @rzs_si #ehfeuro2018 #hypnoticgame pic.twitter.com/dZf5ybId1j— EHF EURO (@EHFEURO) January 15, 2018  Slovėnijos rinktinės protestą Europos rankinio federacija atmetė. Flash news: The EHF Commision has rejected the protest filed by the Slovenian Handball Federation. The result of the match is confirmed: 25:25 #ehfeuro2018— EHF EURO (@EHFEURO) January 16, 2018 Įsiutę slovėnai prasitarė apie drastišką žingsnį: po tokio verdikto svarsto pasitraukti iš Europos pirmenybių. C grupėje pirmauja Makedonijos rankininkai, kurie iškovojo dvi pergales: 25:24 palaužė slovėnus ir 29:28 įveikė Juodkalniją. Slovėnai su tašku lieka trečioje grupės vietoje. Vokiečiai Europos pirmenybėse startavo pergale 32:19 prieš Juodkalniją. 2018 metų Europos rankinio čempionato finalinis etapas sausio 12-28 dienomis vyksta Kroatijoje, čia varžosi 16 rinktinių.