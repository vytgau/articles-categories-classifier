Lietuvos duetas finišavo per 17 min. 41,73 sek. Savo pusfinalyje lietuviai aplenkė Pietų Korėjos ir Turkijos komandas. Pirmajame pusfinalyje greičiausia buvo Olimpinių atletų iš Rusijos ekipa – 15 min. 58,84 sek. Galutinėje įskaitoje lietuviams atiteko 25-a pozicija. Dviejuose pusfinaliuose dalyvavo 28 komandos. Į finalą pateko po dvi greičiausias pusfinalių komandas bei dar šešios pagal geriausius rezultatus. 2010 metų Vankuverio žiemos olimpinėse žaidynėse M. Vaičiulis ir M. Strolia šioje rungtyje tarp 22 komandų užėmė 18-ąją vietą. 