Visus 5 taškus „Pirates“ pelnė pirmajame kėlinuke. Šeštajame kėlinyje Minesotos klubas pelnė keturis taškus ir tuomet į aikštę buvo išleistas D. Neverauskas. Jam pavyko iš žaidimo išmesti varžovų žaidėją ir kėlinys buvo baigtas. Septintajame kėlinyje varžovams pavyko sėkmingai atmušti lietuvio mestą kamuoliuką ir užimti vieną bazę, tačiau taškų „Twins“ beisbolininkai nesugebėjo pelnyti. Po septintojo kėlinio D. Neverauskas buvo pakeistas. 25-erių metų D. Neverauskui tai buvo jau trečiosios MLB rungtynės šiame sezone. Nacionalinės lygos konferencijoje „Pirates“ užima antrąją vietą.