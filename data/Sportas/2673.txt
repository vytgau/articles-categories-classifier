Mačas truko 1 val. 46 min. L. Grigelis šiame susitikime atliko tris neatremiamus padavimus, o jo varžovas – nei vieno. Turnyro favoritas 26-erių metų Lietuvos tenisininkas, kuris pasaulio reitinge yra 302-as, ketvirtfinalyje žais su 24-erių metų argentiniečiu Nicolasu Urysonu (1975). Patekdamas į ketvirtfinalį, L. Grigelis užsitikrino du Teniso profesionalų asociacijos (ATP) reitingo taškus. Tuo metu dvejetų varžybų ketvirtfinalyje trečiadienį lietuvis ir prancūzas Laurentas Rochette 6:2, 6:4 nugalėjo ispaną Paco Climentą Gregorį ir rusą Michailą Koroviną. Turnyro prizų fondą sudaro 15 tūkst. JAV dolerių.