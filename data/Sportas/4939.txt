Pagrindinis laikas ir pratęsimas baigėsi lygiosiomis 2:2, o baudinių serijoje pajėgesni buvo vokiečiai 4:3. Lemiamo baudinio neįmušė anglas Nathanas Redmondas. Vokiečiai 35-ą min. pirmavo 1:0 po Davie'io Selke smūgio galva, o anglai Demarai Gray (41-ą min.) ir Tammy Abrahamas (50-ą min.) ne tik išlygino, bet ir persvėrė rezultatą (1:2). Vokietis Felixas Platte po kampinio gražiu smūgiu galva nuo artimo virpsto išlygino santykį (2:2). Šiai dvikovai teisėjavo Gediminas Mažeika su visa arbitrų brigada iš Lietuvos. Mūsiškiai neįskaitė trečio Vokietijos rinktinės įvarčio antro kėlinio pabaigoje (78-ą min.), užfiksavę nuošalę. F. Platte su tokiu sprendimu nesutiko.  Rezultatas: Anglija U21 2 – 3 Vokietija U21, – po 11 metrų baudinių (3:4). 35' Davie Selke [0 - 1] 41' Demarai Gray [1 - 1] 50' Tammy Abraham [2 - 1] 70' Felix Platte [2 - 2] Baudiniai: 3 - 4. Ispanija įrodė pranašumą prieš italus Kitame pusfinalio susitikime Krokuvoje jėgas išbandė Ispanijos ir Italijos bendraamžiai. Pergalę rezultatu 3:1 (0:0) šventė ispanai. Nugalėtojams visus tris įvarčius pelnė Saulis Niguezas iš Madrido klubo „Atletico“ (53-ią, 65-ą ir 74-ą min.). Italams situaciją labai apsunkino Roberto Gagliardini raudona kortelė 58-ą min. Nors po šio įvykio 62-ą min. Federico Bernardeschi išlygino skirtumą, Ispanijos rinktinė vėliau pasinaudojo kiekybine persvara ir įmušė dar du įvarčius.  Ispanija U21 3 – 1 Italija U21 53' Saul Niguez [1 - 0] 62' Federico Bernardeschi [1 - 1] 65' Saul Niguez [2 - 1] 74' Saul Niguez [3 - 1] 58' Roberto Gagliardini (Italija) – raudona kortelė