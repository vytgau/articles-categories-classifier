Čempionate pirmaujanti ir 44 taškus turinti Miuncheno „Bayern“ ekipa nuo persekiotojų turi 13 taškų atotrūkį, o antrąją ir septintąją pozicijas skiria vos vienas taškas. Antrąją vietą dalinasi po 31 tašką turinčios Leverkuzeno „Bayer“, „Leipzig“ ir „Borussia Monchengladbach“ komandos. Nuo jų vos tašku atsilieka po 30 taškų turinčios Dortmundo „Borussia“, Gelzenkircheno „Schalke“ ir Frankfurto „Eintracht“ ekipos. Nuo lyderių septyneto tik trimis taškais atsilieka po 27 taškus turintys „Augsburg“ bei „Hoffenheim“ klubai. Sumaišties turnyrinėje lentelėje įnešė netikėtas „Leipzig“ pralaimėjimas 1-2 prieš „Freiburg“, kurio dėka vicečempionus pasivijo pergales iškovoję Leverkuzeno ir Monchengladbacho klubai. „Bayer“ svečiuose 4-1 sutriuškino „Hoffenheim“, o „Borussia Monchengladbach“ namuose 2-0 pranoko „Augsburg“. Kiti rezultatai: „Mainz 05“ 3 – 2 „Stuttgart“ „Wolfsburg“ 1 – 3 „Eintracht Frankfurt“ „Hamburger SV“ 0 – 2 „FC Cologne“ Turnyrinė lentelė: (vieta, komanda, rungtynės, pergalės, lygiosios, pralaimėjimai, įvarčių santykis, taškai) 