Dėl perėjimo, kuris oficialiai įsigalios sausį, beliko tik suderinti asmenines futbolininko sutarties detales ir įveikti medicininę patikrą. „Atletico“ informavo, kad ją D. Costa atliks artimiausiomis dienomis. Brazilijoje gimęs puolėjas „Atletico“ komandai priklausė 2007-2009 ir 2011-2014 metų sezonais, o pastaruosius trejus metus vilkėjo „Chelsea“ marškinėlius. Vis tik šiame sezone Anglijoje jis nesužaidė nė vienerių rungtynių, o didžiąją rugpjūčio dalį praleido net ne su komanda, o gimtojoje Brazilijoje.