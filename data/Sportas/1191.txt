Biatlonininkėms Dianai Rasimovičiūtei ir Natalijai Kočerginai tenka keisti savo olimpinius planus. Dėl Pjongčange vyraujančio stipraus vėjo į ketvirtadienį nukeltos trečiadienį turėjusios vykti moterų 15 km individualios lenktynės. Jos vyks prieš iš anksto tvarkaraštyje numatytas vyrų 20 km varžybas. Tai jau antros olimpinės varžybos, perkeltos iš trečiadienio į kitą dieną. Šiandien ryte dėl netinkamų oro sąlygų į penktadienį nukeltos moterų kalnų slidinėjimo slalomo lenktynės. Jose startuos Ieva Januškevičiūtė. Koreguotas olimpinių žaidynių lietuvių startų tvarkaraštis: - biatlonas, 15 km mot. (Diana Rasimovičiūtė, Natalja Kočergina) – vasario 15 d. 10.15 val. Lietuvos laiku. - vyrų biatlono 20 km lenktynės (Tomas Kaukėnas, Vytautas Strolia), kaip ir planuota, vyks vasario 15 d., bet keičiasi laikas – startas 13.20 val. Lietuvos laiku. - kalnų slidinėjimas, slalomas (Ieva Januškevičiūtė) – vasario 16 d. 1-as nusileidimas 03.00 val., 2-as nusileidimas 06.15 val. Lietuvos laiku.