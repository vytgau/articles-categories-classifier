Spalio pabaigoje Vilniaus „Žalgiriui“ 0:3 pralaimėjusius Igorio Pankratjevo auklėtinius klubo vadovas apkaltino pardavus rungtynes. Žaidėjai buvo perspėti, kad iš jų bus atimta 50 proc. atlyginimo. Viešojoje erdvėje tuomet iš karto buvo keliama versija, kad V. Lekevičius tokiu būdu siekia sutaupyti. Tyrimą atlikęs LFF drausmės komitetas nustatė, kad švaistytis kaltinimais finansinių problemų kamuojamo „Atlanto“ vadovas neturėjo pagrindo. Klaipėdos klubui taip pat skirta 500 eurų bauda. Tiesa, sprendimą per savaitę dar galima apskųsti LFF apeliaciniam komitetui. Primename, kad „Atlantas“ praėjusiame A lygos sezone užėmė penktą vietą.