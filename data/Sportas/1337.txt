Komandoje, kurios pristatymas surengtas šeštadienį, debiutuos dvi italės: 22-ejų metų Michela Balducci ir 19-metė Angelica Brogi. „Aromitalia-Vaiano“ marškinėlius ir toliau vilkės Pietų Afrikos Respublikos (PAR) grupinių lenktynių čempionė 22-ejų metų Heidi Dalton, Latvijos pavienio starto ir grupinių lenktynių čempionė 24-erių metų Lija Laizane, jos bendraamžė Alessia Bulleri, 20-metės Lisa De Ranieri ir Nicole Nesti, 19-metė Giulia Marchesini ir 18-metės Claudia Cadeddu bei Emilia Matteoli (visos šešios – Italija). Pernai R. Leleivytė į Tarptautinės dviračių sporto sąjungos (UCI) kalendorių įtrauktose plento lenktynėse tris kartus pateko tarp prizininkių, 11 kartų finišavo pirmajame dešimtuke, Europos čempionato grupinėse lenktynėse užėmė 12-ą, o pasaulio čempionate – 16-ą vietas, pelnė 207 pasaulio reitingo taškus (50-a vieta). „Aromitalia-Vaiano“ kovo 3 dieną dalyvaus pirmosiose UCI „Word Tour“ serijos lenktynėse „Strade Bianche“ (136 km).