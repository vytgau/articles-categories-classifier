Vyrų sprinto reitinge V. Lendelis (2610 tšk.) iš ketvirtos vietos pakilo į antrą. Lietuvos dviratininkas nusileidžia tik pasaulio čempionui australui Matthew Glaetzeriui (2760 tšk.), kuris į pirmą poziciją pakilo į penktos. Trečioje vietoje - lenkas Mateuszas Rudykas (2555 tšk.). Jis pakilo devyniais laipteliais. Svajūnas Jonauskas (1172 tšk.) iš 24-os vietos nukrito į 29-ą. Klasifikuoti 642 dviratininkai iš 68 šalių. Šios rungties šalių reitinge Lietuva (3857 tšk.) iš aštuntos vietos nukrito į devintą. Pirmauja Nyderlandai (6130 tšk.). Moterų skrečo reitinge O. Baleišytė (1875 tšk.) iš septintos vietos pakilo į ketvirtą. Lydere išliko italė Rachele Barbieri (2265 tšk.). Antrą vietą užima šveicarė Aline Seitz (2240 tšk.), o trečią - britė Elinor Barker (2065 tšk.). Klasifikuota 501 dviratininkė iš 55 šalių. Moterų keirino reitinge pasaulio čempionato bronzos medalio laimėtoja ir Europos vicečempionė S. Krupeckaitė (2280 tšk.) iš septintos vietos pakilo į šeštą. Pirmauja triskart pasaulio keirino čempionė vokietė Kristina Vogel (3250 tšk.). M. Marozaitė (1170 tšk.) iš 34-os vietos pakilo į 29-ą. Klasifikuota 350 dviratininkių iš 53 šalių. Šios rungties šalių reitinge Lietuva (3570 tšk.) iš devintos vietos pakilo į aštuntą. Pirmauja Nyderlandai (5936 tšk.). Moterų sprinto reitinge S. Krupeckaitė (2405 tšk.) iš antros vietos nukrito į šeštą. Pirmauja Rio de Žaneiro olimpinių žaidynių, triskart pasaulio ir dukart Europos sprinto čempionė K. Vogel (3800 tšk.). M. Marozaitė (2175 tšk.) iš aštuntos vietos nukrito į devintą. Klasifikuota 331 dviratininkė iš 51 šalies. Šios rungties šalių reitinge Lietuva (4700 tšk.) išliko penkta. Pirmauja Vokietija (8255 tšk.). Moterų daugiakovės (omniumo) reitinge O. Baleišytė (2115 tšk.) iš septintos vietos nukrito į devintą. Lydere išliko pasaulio čempionė olandė Kirsten Wild (3180 tšk.). Klasifikuotos 488 dviratininkės iš 51 šalies. Vyrų keirino reitinge V. Lendelis (1800 tšk.) iš 15-os vietos pakilo į 14-ą. Lyderiu išliko ukrainietis Andrejus Vynokurovas (2925 tšk.). S. Jonauskas (1215 tšk.) lieka 30-as. Klasifikuota 590 dviratininkų iš 67 šalių.