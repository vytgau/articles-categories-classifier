74 min. aikštės šeimininkai „Vardar“ futbolininkai ruošėsi išnaudoti standartinę situaciją ir laukė komandos draugo perdavimo iš krašto. Tačiau staiga visų dėmesį sukaustė iki aikštės centro atbėgęs jaunas haskis. „Vardar“ vartininkas Filipas Gacevskis priartėjo prie šuns, o šis žaismingai atsigulė ant vejos. Netrukus šunelį išgąsdino pribėgęs vienas „Vardar“ gynėjų. Haskio gaudyti atskubėjo ir apsaugos darbuotojai. Šuo nebuvo linkęs lengvai pasiduoti, nubėgo į vieną aikštės kampų ir galiausiai paliko futbolo veją. Galiausiai rungtynės buvo pratęstos, o mačas baigėsi 1:1 (1:1).  