31-erių metų „Everton“ komandos futbolininkas pirmadienį stojo prieš teismą ir sulaukė bausmės. W. Rooney dvejiems metams neteko vairuotojo pažymėjimo. Be to, futbolininkui teks atlikti 100 valandų neapmokamų viešųjų darbų. Netrukus po teismo verdikto W. Rooney viešai atsiprašė išplatinęs pranešimą spaudai. „Aš nuoširdžiai atsiprašau dėl to, kas atsitiko. Tai buvo klaida. Aš jau atsiprašiau savo šeimos, savo trenerio, vadovų, visų „Everton“ klubo narių. Dabar aš noriu atsiprašyti visų savo gerbėjų ir apskritai kiekvieno žmogaus, kuris sekė ir palaikė mane per visą karjerą“, – pareiškė W. Rooney, pridūręs, kad visiškai sutinka su teismo skirta bausme. W. Rooney prie vairo neblaivus įkliuvo rugsėjo 1-ąją, grįždamas iš baro į namus.