Tačiau futbolininkas klydo. Įveikę visus biurokratinius kelius, „Trakai“ kreipėsi į FIFA ir apskundė tiek M. Maksimovą, tiek „Vardar“ klubą. 2017 metų rugpjūčio 30 dieną mūsų klubo žaidėjas Maksimas Maksimovas vienašališkai, be pateisinamų priežasčių nutraukė darbo sutartį bei pasirašė naują kontraktą su Skopjės „Vardar“ klubu. Priešingai nei teigia futbolininkas, pasirašyta sutartis jam nesuteikia tokios teisės ir nutraukimas buvo padarytas šiurkščiai pažeidžiant FIFA įstatus. Nepaisant futbolininko pareiškimų spaudai apie tariamai „Trakų“ nusižengimus kontrakto sąlygoms, klubas norėjo, kad susidariusią situaciją išanalizuotų profesionalai, todėl kreipėsi į puikią žinomą juridinę kompaniją SILA International Lawyers and Primus. Po konsultacijų su šiais teisininkais, „Trakai“ oficialiai kreipėsi į FIFA Ginčų sprendimo komitetą su ieškiniais M. Maksimovui bei „Vardar“ klubui. Klubas reikalauja sumokėti kompensaciją už neteisėtą sutarties nutraukimą, taip pat pagal įstatus prašo diskvalifikuoti futbolininką, o klubui per artimiausius du transferų langus – uždrausti registruoti žaidėjus.