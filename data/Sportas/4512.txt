Po skundų, jog britas sutrukdė prancūzui trečioje kvalifikacijos dalyje, teisėjai nusprendė išanalizuoti surinktą informaciją. Tai padarius buvo priimtas sprendimas „Mercedes“ lenktynininko nebausti. „Mane nustebino teisėjų pareiškimas, jog Lewisas man nesutrukdė. Jei prarasti 0,35-0,4 sek. viename posūkyje nepanašu į sutrukdymą, esu labai nustebęs“, – sakė R. Grosjeanas. „Manau, kad taisyklės yra labai aiškios. Žinau, kad vyksta kova dėl čempiono titulo. Bet mes visi atkakliai kovojame trasoje ir šiandien man sutrukdė. Kaip dar kitaip galėčiau išsireikšti? Jei tai būtų buvęs kitas pilotas, galbūt teisėjų sprendimas taip pat būtų buvęs kitoks. Panašu, kad kartais teisėjai priima dviejų tipų sprendimus.“ „Suprantu, jog kova dėl titulo yra svarbi. Bet mes kovojome ne prasčiau nei vyrukai rikiuotės priekyje. Tam, kad pasiekti gerą rezultatą dirba daug žmonių. Taip, šiandien viename posūkyje aš praradau 0,35 sek.“ „Kitą kartą man turbūt reiks atsitrenkti į jo bolido galą, kad parodyčiau, jog jis man sutrukdė... Kvalifikacijoje galioja labai aiškios taisyklės, tad neturėtų kilti tokių problemų.“ „Kinijoje buvau nubaustas, nes važiavau per greitai mojuojant geltonoms vėliavoms. Šiandien praradau poziciją ir niekas neliko nubaustas. Gaila, jog nėra pastovumo priimant sprendimus.“ Romain Grosjean suggests there's one rule for title contenders and another for everyone else after Hamilton incident https://t.co/QV5BuY7JUg  Siūlė prisiminti R. Grosjeano „nuopelnus“ Tuo tarpu „Mercedes“ vadovas Toto Wolffas pareiškė, kad nepatenkintas teisėjų sprendimu Romainas Grosjeanas turėtų mažiau skųstis ir džiaugtis, jog vis dar lenktyniauja „Formulėje-1“. T. Wolffas, prisiminęs 2012 m. R. Grosjeano sukeltą avariją ir už tai jam skirtą diskvalifikaciją, pareiškė, kad sportininkas turėtų džiaugtis, jog vis dar lenktyniauja F-1. „Yra tokių pilotų, kurie skundžiasi visą laiką“, – kalbėjo T. Wolffas. „Jie vis skundžiasi ir skundžiasi. Net nenoriu apie tai kalbėti. Jei Grosjeanas reikalauja, kad kiti būtų nubausti, derėtų prisiminti jo pasiekimus šiame sporte. Jis turėtų džiaugtis, kad vis dar lenktyniauja F-1.“ Daugiau naujienų rasite F-1.lt