Klaipėdoje vykusiame mače „Palanga“ 1:0 (0:0) palaužė svečius iš Kauno ir su 6-iais taškais aplenkė į paskutinę – aštuntą – vietą nukritusią „Jonavą“ bei įveiktus kauniečius. Lemtinga buvo 75 minutė: kamuolys dėkingai baudos aikštelėje atšoko Gvidui Juškai, kuris tiksliu smūgiu vienu lietimu jį nukreipė į vartus. „Kauno Žalgiris“ su 6-iais taškais užima 7-ą vietą.   Antrose vakaro rungtynėse Marijampolės „Sūduva“ 2:1 (1:0) pranoko Klaipėdos „Atlantą“. „Sūduvos“ trenerių štabas prieš rungtynes pažymėjo, kad „Atlanto“ gynyba šiemet gerokai patikimesnė. Visgi šeimininkai nuo pirmų minučių užspaudė savo varžovus ir „Atlanto“ vartininką Pavelą Doroševą apipylė smūgių kruša. Pirmasis įvartis krito 15 minutę, o „Sūduva“ tradiciškai pasižymėjo po standartinės situacijos. Andro Švlrjuga išmetė kamuolį iš užribio, Alassane'as N'Diaye galva nukreipė jį arčiau vartų. Ten Karolis Laukžemis krūtine numetė kamuolį Josipui Tadičiui ir kroatas šią kombinaciją baigė įvarčiu – 1:0. Pelniusi įvarti „Sūduva“ nurimo, tuomet galimybių atakuoti atsirado ir klaipėdiečiams. Realiausią progą susikūrė Donatas Kazlauskas. Kėlinio pabaigoje jis perėmė kamuolį iš Gersono Acevedo, bet prasiveržęs arčiau vartų, smūgiavo virš skersinio. Antrame kėlinyje „Atlanto“ treneris Algimantas Briaunys į kovą vietoje blankiai žaidusio puolėjo Edvino Baniulio metė Vicę Kendešą. Šis kroatas kartu su D. Kazlausku „Atlanto“ atakoms bandė įpūsti ugnies, bet „Sūduvos“ žaidėjai gynėsi patikimai. Be to, puiki „Sūduvos“ kontrataka 69 minutę baigėsi įvarčiu, kai po Karolio Laukžemio perdavimu stipriu smūgiu vienu lietimu pasižymėjo Ovidijus Verbickas (2:0). „Atlanto“ viltys atgijo 80 minutę. Tuomet jau Marius Papšys pabėgo į priekį ir nepagailėjo perdavimo D. Kazlauskui, kuris tokia proga pasinaudojo – 2:1. Dar po penkių minučių už antrą įspėjimą iš aikštės buvo pašalintas „Sūduvos“ gynėjas Semiras Kerla. Vis tik likę mažumoje marijampoliečiai nepasimetė ir išsaugojo pergalingą rezultatą. Marijampolės komanda dar labiau sutvirtino savo, kaip A lygos lyderės pozicijas. O paskutinėse 6 turo rungtynėse šeštadieni susirungs Vilniaus „Žalgiris“ ir „Trakai“. Rungtynių statistika Marijampolės „Sūduva“ – Klaipėdos „Atlantas“ 2:1 (1:0) Įvarčiai: J. Tadičius (15), O. Verbickas (69); D. Kazlauskas (80). Geltonos kortelės: S. Kerla (44); D. Kazlauskas (79). Pašalinimai: S. Kerla (86). „Sūduva“: I. Kardumas, A. Švrljuga, S. Kerla, A. Jankauskas, A. Živanovičius (46 min. V. Gaidučikas), A. N'Diaye, O. Verbickas, G. Acevedo (54 min. G. Matulevičius), R. Vėževičius, J. Tadičius (57 min. R. Cicilia), K. Laukžemis. „Atlantas“: P. Doroševas, L. Da Silva, M. Fridrikas, M. Kaliadka, A. Levšinas, A. Kočas (76 min. A. Kočas), M. Panka, J. Pejičius (63 min. M. Papšys), D. Šimkus, D. Kazlauskas, E. Baniulis (46 min. V. Kendešas). Šiuo metu „Sūduvos“ sąskaitoje – jau 16 taškų, Marijampolės ekipa jau 8-iais taškais lenkia 2-5 vietomis besidalinančias komandas, kurių sąskaitose – po 8 taškus.  A lygos rikiuotė (vieta, komanda, rungtynės, pergalės, lygiosios, pralaimėjimai, įvarčių santykis, taškai):  Rezultatyviausi čempionato žaidėjai: Laurynas Stonkus („Jonava“) ir Karolis Laukžemis („Sūduva“) – po 4 įvarčius, Nasro Boucharebas („Stumbras“), Tomašas Malecas („Žalgiris“) ir Mukanya Kabobola („Trakai“) – po 3.