Jau prieš kurį laiką į politiką pasukęs buvęs sportininkas Liberijos prezidento postą užsitikrino sekmadienį vykusiuose rinkimuose, suskaičiavus 12 iš 15 šalies regionų gyventojų balsus. Rinkimuose G. Weah nugalėjo 73-ejų Josephą Boakai. Legendinis „AC Milan“ futbolininkas taps 25-uoju prezidentu Liberijos istorijoje. G. Weah savo karjeros piką buvo pasiekęs paskutinio XX a. dešimtmečio viduryje, atstovaudamas Milano komandai. 1995-aisiais puolėjas buvo išrinktas geriausiu pasaulio futbolininku pagal FIFA versiją, gavo ir „Auksinio kamuolio“ apdovanojimą. Geriausio planetos futbolininko rinkimuose liberietis tuomet pralenkė italą Paolo Maldini ir vokietį Jurgeną Klinsmanną. 1996-aisiais G. Weah šiuose rinkimuose buvo antras. Per savo karjerą Europoje, kuri truko nuo 1988-ųjų iki 2001-ųjų, G. Weah atstovavo „Monaco“ (1988-1992), „Paris Saint Germain“ (1992-1995), „AC Milan“ (1995-2000), Londono „Chelsea“ (2000), „Manchester City“ (2000) ir Marselio „Olympique“ (2001) klubams. Liberijos rinktinėje jis sužaidė 60 rungtynių ir įmušė 22 įvarčius. Atstovaudamas „AC Milan“ jis per 114 rungtynių pelnė 46 įvarčius, du kartus tapo Italijos čempionu.  Liberijos prezidentu G. Weah tapti pretendavo antrą kartą. Pirmą sykį – 2005-aisiais, po šalyje vykusio pilietinio karo, buvęs futbolininkas rinkimus pralaimėjo Ellenai Johnson Sirelaf, kurią ir pakeis prezidento poste po pastarųjų rinkimų. It is with deep emotion that I want to thank you, the Liberian people, for honoring me with your vote today. It is a great hope. #Liberia #Liberia2017— George Weah (@GeorgeWeahOff) December 26, 2017 