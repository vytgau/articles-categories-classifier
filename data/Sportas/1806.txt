F. Alonso du kartus tapo pasaulio čempionu – 2005 ir 2006 metais, tačiau nuo to laiko jam nė karto to nepavyko padaryti, nors labai arti titulo jis buvo tris kartus – 2007, 2010 ir 2012 metais. Triskart pasaulio čempionas Nelsonas Piquet mano, kad dėl to kaltas Fernando nemokėjimas ramiai ir efektyviai bendradarbiauti su kolektyvu. „Alonso galėjo tapti čempionu penkis kartus, bet realybė tokia, kad ir kur jis ateitų, visur įsivyrauja betvarkė, – 65 metų Piquet pasakojo brazilų TV kanalui „La Sexta“. – Jis yra neįtikėtinas lenktynininkas, bet tuo pat metu jis pats kūrė begales problemų, kol galiausiai jam pačiam tekdavo išeiti. Jis labai blogas, kai reikia spręsti komandų vidaus politines problemas. Kai tu ateini į naują kolektyvą, tu turi būti kantrus, mokytis dirbti su naujais žmonėmis, o po to judėti link pergalių. Tačiau Fernando visko nori iš karto ir greitai – tai ne pats geriausiais požiūris“.  Nelsonui Piquet taip pat pasiūlė sulyginti Alonso su keturiskart pasaulio čempionu Lewisu Hamiltonu: „Nemanau, kad Alonso yra geresnis – manau, kad jie abu yra vieno lygio“. Paskutinį kartą Alonso laimėjo lenktynes 2013 metais (Ispanijos GP etapą), o finišavo ant podiumo 2014 m. (antroji vieta Vengrijoje). 2018 metais 36-erių Alonso toliau lenktyniaus „McLaren“ komandoje. Daugiau F-1 naujienų skaitykite čia.