Svečių situaciją apsunkino raudoną kortelę 30 min. prieš save išvydęs Tiemoue Bakayoko: futbolininkas per 5 min. užsidirbo dvi geltonas korteles ir po pirmo mačo pusvalandžio buvo priverstas palikti aikštę. 42 min. aikštės šeimininkus į priekį išvedė Try Deeney, kuris tiksliai realizavo 11 m baudinį. Atrodė, kad „Watford“ ekipa iškovos pergalę minimaliu rezultatu. Tačiau svečių kailį gelbėjo 82 min. Edenas Hazardas, išlyginęs rezultatą. Bet netrukus „Chelsea“ vėl atsidūrė besivejančiųjų gretose. 84 min. puikus „Watford“ išpuolis baigėsi įvarčiu. Prie baudos aikštelės priartėjęs Darylas Janmaatas sužaidė sienele su komandos draugu ir iš arti kamuolį tiksliai nukreipė į vartus. 88 min. šeimininkų pergalę įtvirtino Gerardas Deulofeu, kuris po rikošeto pelnė trečią ekipos įvartį – 3:1. Bet tai dar nebuvo pabaiga. Jau per teisėjo pridėtą laiką (90+1 min.) tiksliai kamuolį į vartus pasiuntė Roberto Pereyra (4:1). 64 min. aikštėje pasirodęs „Chelsea“ naujokas Olivier Giroud turėjo gerą šansą besibaigiant mačui sušvelninti rezultatą, tačiau po jo smūgio iš arti krentant kamuolys skriejo pro šalį. Po pergalės „Watford“ užima 11-tą vietą ir savo sąskaitoje turi 30 taškų. Antrą nesėkmę iš eilės patyrusi „Chelsea“ su 50 taškų užima 4-tą vietą. Rezultatas „Watford“ 4–1 „Chelsea“ 30 min. - Tiemoue Bakayoko („Chelsea“), raudona kortelė 42 min. [1:0] Troy Deeney 82 min. [1:1] Eden Hazard 84 min. [2:1] Darylas Janmaatas 88 min. [3:1] Gerard Deulofeu 90'+1 min. [4:1] Roberto Pereyra Javier Gracia's first #PL win will be one to remember for @WatfordFC fans#WATCHE pic.twitter.com/MJDzQwdrcn— Premier League (@premierleague) February 5, 2018  Netikėta „Lazio“ nesėkmė namuose Italijos „Seria A“ pirmenybėse paskutinėse 23 turo rungtynėse 3-ią vietą užimanti Romos „Lazio“ namuose 1:2 (0:0) pralaimėjo 13-tą vietą užimančiai „Genoa“ komandai. Įvarčiai krito antroje mačo pusėje. 55 min. svečius į priekį išvedė Goranas Pandevas. 59 min. rezultatą išlygino Marco Parolo. Netikėtą pergalę išplėšė Diego Laxaltas, kuris pasižymėjo per teisėjo pridėtą laiką 90+2 min. „Lazio“ lieka su 46 taškais ir tašku lenkia 4-oje vietoje esantį Milano „Inter“ klubą, tačiau jau 13 taškų atsilieka nuo antroje vietoje esančio Turino „Juventus“ klubo (59 taškai). Finisce la sfida dell'Olimpico: vittoria del @GenoaCFC grazie alle reti di Pandev e Laxalt! #LazioGenoa termina 1-2! #SerieATIM pic.twitter.com/iWobR8Hhd3 