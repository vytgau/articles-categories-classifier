Šį rumuną M. Knystautas buvo nugalėjęs turnyre Estijoje. A. Alexucas Ciuraris atrankoje į Londono olimpines žaidynes užtvėrė kelią dabartiniam treneriui Mindaugui Ežerskiui, kuris prieš penketą metų liko be olimpinio kelialapio. Dvikovos pradžia nieko blogo nežadėjo. Kad ir nedideliais žingsneliais, tačiau Mantas nuolatos spaudė rumuną ir klampios taktinės kovos pabaigoje pirmavo 2:0. Likus 30 sekundžių iki dvikovos pabaigos teisėjai įžvelgė Manto pasyvumą ir suteikė šansą rumunui. A. A. Ciurariu paskutinėmis kovos akimirkomis metėsi į priekį ir privertė Mantą suklysti - užžengimo už kilimo kaina išleista iš rankų pergalė, nes lygiosios buvo palankios rumunui. Šioje kategorijoje varžėsi 15 sportininkų. 22-ejų Paulius Galkinas (svorio kategorija iki 77 kg) kovėsi su Vengrijos imtynių pažiba, olimpiniu vicečempionu Tamasu Lorinczu ir patampė nervus dešimčia metų vyresniam varžovui. Klaipėdietis vienu metu pirmavo 2:1, bet antrame kėlinuke persvaros neišlaikė ir nusileido 2:4. Vengras nepateko į finalą ir, tuo pačiu, neatvėrė Pauliui durų į paguodos turnyrą. Tuo metu Julius Matuzevičius (iki 87 kg) 2:11 pralaimėjo Bechanui Ozdojevui iš Rusijos.