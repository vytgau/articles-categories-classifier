Pagal sutartį, Europos futbolo grandų rungtynės Baltijos šalyse bus rodomos iki 2021-2022 m. sezono. Tiesioginėmis futbolo transliacijomis Lietuvoje galės mėgautis kanalų „Viasat Sport Baltic“ ir TV6 bei didžiausios vaizdo transliacijų internetu platformos „Viaplay“ žiūrovai. Kaip ir šį sezoną, visas UEFA Čempionų lygos rungtynes, pradedant atkrintamosiomis po kvalifikacinio turnyro, tęsiant grupės etapu ir, galiausiai, atkrintamosiomis bei finalu galima bus stebėti per „Viasat Sport Baltic“ ir TV6 bei vaizdo transliacijų internetu platformą „Viaplay“. UEFA Europos lygos rungtynės bus transliuojamos nuo grupės etapo per „Viasat Sport Baltic“ kanalą ir „Viaplay“ platformą. „UEFA su malonumu tęsia ilgalaikį bendradarbiavimą su „All Media Baltics“ Estijoje, Latvijoje ir Lietuvoje dėl UEFA Čempionų lygos ir UEFA Europos lygos. Dėka savo stipraus kanalų portfolio „All Media Baltics“ užtikrins, kad futbolo gerbėjai Baltijos šalyse turėtų galimybę stebėti abiejų klubinių turnyrų rungtynes“, – teigia UEFA rinkodaros direktorius Guy-Laurent Epstein. Pasak „Viasat“ ir „Viaplay“ komunikacijos vadovo Žilvaro Zinkevičiaus, vis daugiau Baltijos žiūrovų nori tiesioginių sporto transliacijų, todėl jų pasiūla plečiama nuolat. „UEFA Čempionų lyga yra gražiausias klubinio futbolo turnyras pasaulyje. Lietuvos žiūrovai pageidauja stebėti ne tik UEFA Čempionų, bet ir Europos lygos rungtynes. Todėl mes atsižvelgdami į futbolo gerbėjų pageidavimus ir toliau net tris ateinančius sezonus rodysime UEFA Čempionų ir Europos lygų rungtynes ne tik per „Viasat Sport Baltic“, TV6, bet ir vaizdo transliacijų internetu platformą „Viaplay“, taip suteikiant prieigą prie įvairių peržiūros galimybių. Noriu atkreipti dėmesį, kad „Viaplay“ žiūrovai turės galimybę matyti visas UEFA Čempionų lygos kiekvieno turo rungtynes.“, – sako Žilvaras Zinkevičius. Nuo š.m. balandžio 1 d. vaizdo transliacijų internetu platformos „Viaplay“ žiūrovai gali tiesiogiai žiūrėti savo mėgstamos komandos sporto rungtynes ar kitą pasirinktą turinį ne tik Lietuvoje, bet ir keliaudami po Europos Sąjungos ir Europos ekonominės erdvės valstybes. „All Media Baltics“ turi įsigijusi teises transliuoti UEFA Čempionų lygą, UEFA Europos lygą, Anglijos „Premier“ lygą, Anglijos futbolo asociacijos taurės turnyrą (FA Cup), Vokietijos futbolo taurę (DFB Pokal), Vokietijos vyrų futbolo rinktinės namų rungtynes ir naują UEFA Tautų lygos turnyrą (UEFA Nations League). Baltijos šalių žiūrovai galės taip pat stebėti prestižinį bokso turnyrą „World Boxing Super Series“ (WBSS), Europos vyrų krepšinio čempionatą, Europos moterų krepšinio čempionatą, 2019 m. FIBA Pasaulio čempionato atrankas, Eurolygą, Kontinentinę ledo ritulio lygą (KHL), Pasaulio ralio čempionatą (WRC), motociklų lenktynes „Moto GP“, „Speedway“ pasaulio čempionatą, tarptautinį „Šešių nacijų“ regbio turnyrą, Europos rankinio čempionatą ir kitas tarptautines bei vietines sporto varžybas ir turnyrus.