Kovo 22 d. su „Manchester United“ atsisveikinęs Z. Ibrahimovičius persikėlė už Atlanto ir karjerą tęsia MLS lygoje, Los Andželo „Galaxy“ ekipoje. Šeštadienį vykusio Los Andželo derbio tarp „Galaxy“ ir „Los Angeles“ pirma pusė nieko gero nežadėjo „Galaxy“ sirgaliams. Po pirmo kėlinio „Galaxy“ atsiliko 0:2, o antro kėlinio pražioje į savo vartus kamuolį nukreipė Danielis Steresas ir šeimininkai atsiliko 0:3. Tačiau du „Galaxy“ įvarčiai grąžino intrigą, 61 min. pasižymėjo Sebastianas Lletgetas, o 73 min. – Chrisas Pontiusas. Aikštėje po keitimo 71 min. pasirodęs Zlatanas Ibrahimovičius dovanojo puikią pergalę. Jau 77 min. švedas vienu lietimu iš 35 metrų paleido tolimą šūvį, kuris nepaliko jokių vilčių per toli išbėgusiam vartininkui. 91 min. Ibros galva pelnytas įvartis išplėšė fantastišką „Galaxy“ pergalę. Vakarų konferencijoje „Galaxy“ su 10 taškų užima 3-ią vietą. Vytauto Andriuškevičiaus atstovaujama Portlando „Timbers“ ekipa svečiuose 2:2 (0:1) išsiskyrė su Čikagos „Fire“ klubu. Lietuvis aikštėje pasirodė po keitimo 82 min. Portlando klubas į savo sąskaitą įsirašė 2 tašką ir po 4 rungtynių Vakaruose užima priešpaskutinę, 11 vietą. Rezultatas „Galaxy“ 4 – 3 „Los Angeles“ 5 min. [0:1] Carlosas Vela 26 min. [0:2] Carlos Vela 48 min. [0:3] Danielis Steresas (į savo vartus) 61 min. [1:3] Sebastianas Lletgetas 73 min. [2:3] Chrisas Pontius 77 min. [3:3] Zlatanas Ibrahimovičius 90 min. [4:3] Zlatanas Ibrahimovičius 