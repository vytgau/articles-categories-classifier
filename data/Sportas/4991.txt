22-ejų metų sportininkas nuotolį įveikė per 39,348 sek. ir daugiau nei sekunde aplenkė antrąją vietą užėmusį baltarusį Glebą Saladuchą (40,368 sek.). Bronzos medalį iškovojo rusas Danila Karpovas (40,380 sek.). Jaunimo dviviečių baidarių B finale (10-18 vietos) Rokas Puzonas ir Lukas Adomavičius (35,200 sek.) buvo treti, o galutinėje įskaitoje - 12-i. Merginų vienviečių kanojų finale Rūta Dagytė (52,712 sek.) finišavo šešta. Jaunių vaikinų vienviečių kanojų 200 m distancijos finale Lietuvos atstovas Ilja Davidovskis (44,114 sek.) užėmė penktąją vietą, o vienviečių baidarių finale Lukas Šakalys (39,380 sek.) finišavo septintas. Jaunių merginų vienviečių baidarių B finale Ieva Vaitiekūnaitė (45,460 sek.) finišavo ketvirta, o galutinėje įskaitoje užėmė 13-ąją vietą.