Savų sirgalių palaikomi Juleno Lopetegui auklėtiniai neturėjo jokio vargo ir net 5:0 sutrypė Kosta Rikos futbolininkus. Jau šeštąją minutę šeimininkus į priekį išvedė Jordi Alba, o 23-ąją minutę persvarą padidino Alvaro Morata. Po didžiosios pertraukos kostarikiečių triuškinimą pratęsė dukart varžovų vartininką nuginklavęs Davidas Silva ir penktąjį įvartį įmušęs Andresas Iniesta. Nuo 2016 metų liepos nepralaiminčių ispanų pergalę kiek apkartino saugo Isco patirta trauma. Kituose draugiškuose susitikimuose pergales šventė Čekijos ir Makedonijos nacionalinės komandos. Kontrolinių rungtynių rezultatai: Ispanija - Kosta Rika 5:0 Kataras - Čekija 0:1 Makedonija - Norvegija 2:0