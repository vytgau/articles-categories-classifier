„Monaco“ du kartus pirmame kėlinyje lygino rezultatą, tačiau galiausiai neįstengė išlaikyti lygiųjų. Čempionų titulą ginantis klubas taip pat prarado galimybę išsilaikyti arčiau lygoje pirmaujančios PSG komandos. Antrą pralaimėjimą šį sezoną patyręs „Monaco“ „Ligue 1“ turnyro lentelėje po 9 rungtynių su 19 taškų žengia antras, o rungtynėmis mažiau sužaidęs PSG su 22 taškais – pirmas. Į trečią vietą pakilo „Lyon“ – 16 taškų. „Lyon“ 3 – 2 „Monaco“ 11' [1 – 0] Mariano Diazas 17' [1 – 1] Rony Lopesas 23' [2 – 1] Nabilas Fekiras 34' [2 – 2] Adama Traore 90+4' [3 – 2] Nabilas Fekiras Paskutinę minutę pergalę Vokietijoje išplėšė „VfB Stuttgart“ komanda – penktadienį vienintelėse Bundeslygos rungtynėse 2:1 įveikė „FC Koln“ futbolininkus. Su šia pergale Štutgarto ekipa nutraukė prakeiksmą – pirmą kartą tarpusavio dvikovose nuo 1996 metų rugsėjo laimėjo aikštės šeimininkai. Prieš 21 metus „VfB Stuttgart“ savo aikštėje triumfavo 4:0, o prie komandos vairo tuomet stovėjo ne kas kitas, o dabartinis Vokietijos rinktinės strategas Joachimas Lowas. Penktadienį Štutgarto komandos pergalę lėmė Chadraco Akolo įvartis. „VfB Stuttgart“ (10 taškų) turnyro lentelėje užima 10-ą vietą, o „FC Koln“ (1 taškas) lieka be pergalių – paskutinis 18-as. „VfB Stuttgart“ 2 – 1 „FC Koln“ 38' [1 – 0] Anastasios Donis 77' [1 – 1] Dominique'as Heintzas 90+4' [2 – 1] Chadracas Akolo Vienintelės Ispanijos lygos rungtynės penktadienį tarp vidutiniokių „Levante“ ir „Espanyol“ baigėsi nulinėmis lygiosiomis.