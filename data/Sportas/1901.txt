Pergalė be kovos buvo įskaityta amerikiečiams Mackenzie McDonaldui ir Tommy Paului. Už patekimą į ketvirtfinalį R. Berankiui ir S. Stachovskiui atiteko 960 JAV dolerių ir po 15 ATP dvejetų reitingo taškų. Kaip jau skelbta, vienetų varžybų pirmajame rate R. Berankis, kuris pasaulio reitinge yra 136-as, 7:6 (9-7), 6:7 (6-8), 5:7 pralaimėjo 211 cm ūgio amerikiečiui Reilly Opelkai (229-oji pasaulio raketė). Turnyro prizų fondą sudaro 75 tūkst. JAV dolerių. Dar šią savaitę R. Berankis turėtų dalyvauti „ATP 250“ serijos „Sydney International“ turnyro Sidnėjuje (Australija) atrankos varžybose.