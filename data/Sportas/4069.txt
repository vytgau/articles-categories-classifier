Nugalėjo olandė Marianne Vos. Ji 120,6 km nuvažiavo per 2 val. 51 min. 13 sek. ir finiše pranoko italę Giorgią Bronzini. Trečiąją vietą užėmė rusė Olga Zabelinskaja. Ji nugalėtojai pralaimėjo 2 sek. R. Leleivytė nuo M. Vos atsiliko 15 sek. Daiva Tušlaitė (+15 sek.) finišavo 27-a. Iš 97 startavusių dviratininkių klasifikuotos 87. Europos dviračių plento čempionato jaunimo (iki 23 metų) vaikinų grupinėse lenktynėse šeštadienį Venantas Lašinis užėmė 75-ąją vietą. Nugalėjo danas Casperas Pedersenonas. Jis 160,8 km nuvažiavo per 3 val. 31 min. 4 sek. Antrąją vietą užėmė prancūzas Benoitas Cosnefroy, trečiąją – šveicaras Marcas Hirschi. Abu dviratininkai nuo nugalėtojo atsiliko 1 sek. V. Lašinis K. Pedersenui pralaimėjo 15 sek. Kitas lietuvis Rojus Adomaitis nefinišavo. Iš 155 startavusių dviratininkų klasifikuoti 136.