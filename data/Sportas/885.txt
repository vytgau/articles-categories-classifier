Paryžiaus klubas oficialiai patvirtino, kad šios savaitės pabaigoje Neymaras bus operuojamas gimtojoje Brazilijoje. Tai reiškia, kad brazilas tikrai praleis atsakomąsias UEFA Čempionų lygos aštuntfinalio rungtynes su Madrido „Real“. Pirmąjį mačą paryžiečiai išvykoje pralaimėjo 1:3. Prognozuojama, kad vėl į rikiuotę Neymaras vėl galės sugrįžti tik maždaug po 6-8 savaičių. Futbolininkui Brazilijoje bus atliekama čiurnos operacija. Traumą jis patyrė savaitgalio rungtynėse su „Marseille“ ekipa – 80 min. jis nesėkmingai kryptelėjo koją ir skausmo perkreiptu veidu krito ant vejos. Aikštę brazilas ant neštuvų paliko su ašaromis akyse. Atsakomąsias rungtynes su „Real“ Paryžiaus futbolininkai namuose žais kovo 6 dieną, antradienį. Neymar's status for #PSG against Real Madrid will be in question after this nasty ankle injury ... pic.twitter.com/krFQTavVgG— Goal (@goal) February 25, 2018 