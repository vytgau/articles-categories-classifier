Lietuvos komandai keturis įvarčius pelnė Aurimas Jonkus, tris – Marius Jakimčikas, du – Janas Bakula, po vieną – Mantas Pelakauskas, Pijus Vadvilavičius, Rimantas Jakutis ir Julius Goštautas. Antrąją nesėkmę patyrusioje Čekijos rinktinėje po du kartus pasižymėjo Kristianas Holibka ir Stepanas Rezekas. Turnyrą lietuviai baigs sekmadienį akistata su šeimininke Portugalija. Į kitą etapą pateks visos komandos, tačiau išsidėstymas grupėje lems būsimus varžovus lemiamame trečiajame atrankos etape. Jame antrojo atrankos etapo komandos žais su 9-16 vietas 2016 metų Europos pirmenybėse užėmusiomis rinktinėmis.