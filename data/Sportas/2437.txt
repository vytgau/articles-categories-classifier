Saldžią pergalę iškovojo Londono „Arsenal“ klubas, kuris savo stadione 2:0 įrodė pranašumą prieš Londono „Tottenham“ ekipą. 36-ąją minutę šeimininkus į priekį išvedė neseniai traumą išsigydęs Shkodranas Mustafi, galva pasižymėjęs po to, kai kamuolį į baudos aikštelę pakėlė Mesutas Ozilas. 41-ąją minutę persvarą padidino Alexis Sanchezas, kuris šansų vartininkui Hugo Llorisui nepaliko po Alexandre‘o Lacazette‘o perdavimo. Antrajame kėlinyje vadelių neatleidę „Arsenal“ futbolininkai šios pergalės dėka savo sąskaitoje turi 22 taškus bei nuo „Tottenham“ atsilieka tik 1 tašku.