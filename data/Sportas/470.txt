Iki šiol komandos turėdavo tris keitimus ir pratęsus rungtynes, dažniausiai nebeturėdavo galimybės pakeisti žaidėjus. UEFA taip pat nuo kito sezono leis savo turnyruose komandoms registruoti žaidėjus, kurie buvo įsigyti žiemą, kuomet jau jie jau buvo dalyvavę tame pačiame turnyre su kita ekipa. Pagal dabartines taisykles, futbolininkas, pakeitęs komandą, tame pačiame turnyre žaisti nebegali. Be apribojimų taip bus galima registruoti tris žaidėjus. UEFA Supertaurės, Čempionų lygos ir Europos lygos finalams komandos nuo kito sezono galės registruoti nebe septynis, o 12 atsarginių žaidėjų. Šiek tiek keisis ir Čempionų lygos rungtynių laikai. Mačai dabar prasidės nebe 21 val. 45 min., o 22 val. Tiesa, grupių etapo metu po dvejas rungtynes per dieną vyks nuo 19 val. 55 min.