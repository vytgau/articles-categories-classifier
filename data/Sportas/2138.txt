Jau aštuntfinalyje akis į akį stos Ispanijos čempionai, turnyro nugalėtojų titulą ginantys „Real“ futbolininkai ir nuostabią formą šį sezoną demonstruojanti Paryžiaus „Saint Germain“ komanda. Tuo metu Anglijos čempionė Londono „Chelsea“ ekipa aštuntfinalyje išmėgins jėgas su „Barcelona“. Sąlyginai parankius aštuntfinalio varžovus gavo šio sezono Anglijos „Premier“ lygos lyderiai – Mančesterio klubai. „Manchester City“ išmėgins jėgas su su šveicarų „Basel“, o „Manchester Uniter“ – su ispanų „Sevilla“. Visos aštuntfinalio poros: Turino „Juventus“ – Londono „Tottenahm Hotspur“ „Basel“ – „Manchester City“ „Manchester United“ – „Sevilla“ „Porto“ – „Liverpool“ Madrido „Real“ – Paryžiaus „Saint Germain“ „Barcelona“ – Londono „Chelsea“ Donecko „Šachtar“ – „Roma“ Miuncheno „Bayern“ – Stambulo „Bešiktaš“ The round of 16 #UCLdraw has been made 😍 Backing your team to progress? pic.twitter.com/v7I6dSq7Tc— ★ #UCLdraw ★ (@ChampionsLeague) December 11, 2017  Tarp šešiolikos stipriausių klubų – net penkios Anglijos komandos. Savo grupėse pirmąsias vietas užėmė „Manchester United“, „Liverpool“, „Manchester City“ ir „Tottenham Hotspur“, o „Chelsea“ į aštuntfinalį pateko užėmusi grupėje antrą vietą. Dar niekada į Čempionų lygos turnyro aštuntfinalį nebuvo patekusios net penkios vienos šalies komandos. Aštuntfinalyje pirmąsias rungtynes išvykoje žais pirmo etapo grupių laimėtojos. T. y. „Tottenham Hotpsur“, „Manchester City“, „Manchester United“, „Liverpool“, „Paris Saint Germain“, „Barcelona“, „Roma“ ir „Bešiktaš“. Aštuntfinalio kovų pirmosios rungtynės bus žaidžiamos vasario 13-14 dienomis ir 20-21 dienomis. Atsakomosios rungtynės mus žaidžiamos kovo 6-7 dienomis ir 13-14. Čempionų lygos finalas vyks Kijeve (Ukraina) kitų metų gegužės 26 dieną. Čempionų titulą gina „Real“ klubas, kuris praėjusio sezono finale 4:1 pranoko Turino „Juventus“ ekipą.