Lietuvis sėkmingiausiu bandymu diską numetė 56 m 70 cm. Geriausią rezultatą atrankoje pasiekė rumunas Alinas Alexandru Firfirica (61 m 98 cm). Atrankos varžybose dalyvavo 21 lengvaatletis, o į finalą pateko 12. Vaikinų 800 m bėgimo atrankoje lietuvis Benediktas Mickus (1.50,57) užėmė trečią vietą ir pateko į pusfinalį. Greičiau už mūsiškį bėgo tik britas Jamesas Bownessas (1.50,49) ir prancūzas Baptiste'as Mischleris (1.50,49). Kitas lietuvis Mindaugas Striokas (1.52,27) tarp 51 atrankos dalyvio buvo 26-as ir savo pasirodymą jau baigė. Pusfinalyje varžysis 24 bėgikai. Vaikinų 110 m barjerinio bėgimo atrankoje (24 dalyviai) lietuvis Rapolas Saulius (14,10 sek.) užėmė 11-ą vietą ir tęs pasirodymą pusfinalyje. Per žingsnį nuo merginų rutulio stūmimo rungties finalo liko Giedrė Kupstytė. Lietuvė atrankoje įrankį nustūmė 15 m 44 cm ir užėmė 13-ąją poziciją. Iki finalinio 12-uko jai pritrūko 6 cm. Kita lietuvė Ieva Zarankaitė (15 m 11 cm) liko 15-oje vietoje. Pirmąją vietą atrankoje užėmė čilietė Natalia Soler (17 m 86 cm). Vaikinų 20 km sportinio ėjimo varžybose lietuvis Marius Šavelskis buvo diskvalifikuotas.