Atrodo, „Ferrari“ tėvynėje savaitgalį lenktyniausiantis S. Vettelis neturės savo rankose geriausių kortų. Tai parodė ir treniruotės, kur didžiausią greitį pademonstravo „Mercedes“ lenktynininkai. Greičiausiai ratą apsuko Valtteri Bottas (1:21,406 min.), nuo komandos draugo vos 0,056 sek. atsiliko L. Hamiltonas. Vokietį S. Vettelį nuo lyderio skyrė 0,140 sek. Catch up on the best of #FP2 from magical Monza...#ItalianGP 🇮🇹 #F1 pic.twitter.com/2kJghbeqKl— Formula 1 (@F1) September 1, 2017  Ar tai reiškia, kad ketvirtus metus iš eilės greičiausiame ruože „Mercedes“ bus nepavejamas, dar pamatysime. Viena žinoma tikrai – „Ferrari“ pergalės namie laukia jau nuo 2010-ų metų. Jei sekmadienio lenktynėse L. Hamiltonas laimėtų, o antras būtų S. Vettelis, čempionate likus septyniems etapams abu favoritai pilotų įskaitoje turėtų po 238 taškus. Jei tarp jų įsiterptų dar kažkas, L. Hamiltonas pirmą kartą šiais metais taptų vienvaldžiu lyderiu. Britas šeštadienį gali savo vardą įrašyti į istoriją, jei laimėtų kvalifikaciją ir lenktynėse startuotų iš pirmosios pozicijos. Su 69-iomis „pole“ pozicijomis L. Hamiltonas aplenktų legendinį Michaelį Schumacherį. FP2 INITIAL CLASSIFICATION (90/90 MINS): Tight at the top, both @McLarenF1's in the top 10 #ItalianGP 🇮🇹 #F1 pic.twitter.com/qZoLkrTXQZ— Formula 1 (@F1) September 1, 2017