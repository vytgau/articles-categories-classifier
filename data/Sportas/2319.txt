Karolis Michalas Tomeckis ir Domilė Šemeškevičiūtė (Kauno „Sūkurys“) laimėjo bronzos medalius. Antrąją vietą užėmė Rumunijos atstovai Marco Sirocchi ir Kilin Dora. Varžybose dalyvavo 40 porų. Jaunimo Lotynų Amerikos šokių grupėje (31 pora) geriausiai pasirodė ir aukso medaliais pasipuošė Augustinas Trinkus ir Neda Elena Šalugaitė (Vilniaus „Kandela“). „International Open“ kategorijos suaugusiųjų Lotynų Amerikos šokių grupėje (24 poros) Nikita Moisejenka ir Jurga Gustaitė (Kauno „Kaspinas“) laimėjo bronzos medalius. Jaunimo klasikinių šokių grupėje (38 poros) Tomas Janonis ir Santa Vlasa (Kauno „Duetas“ – „Editos Daniūtės šokių studija“) užėmė šeštąją vietą. Estijos sostinėje Taline vykusių WDSF reitingo varžybų senjorų I klasikinių šokių grupės (7 poros) nugalėtojais tapo Tomas Rimkus ir Nerija Surblytė – Rimkienė (Kauno „Kaspinas“), o Nerijus Stukas ir Laura Montvilaitė (Kauno „Kaspinas“) pelnė bronzos medalius. Jaunių I klasikinių šokių grupėje (21 pora) Edvardas Mašara ir Patricija Rinkevičiūtė (Vilniaus „Vijūnas“) laimėjo sidabro medalius. Jaunimo klasikinių šokių grupėje (23 poros) Simonas Seikauskas ir Liucija Norušaitė (Panevėžio „Rumba“) užėmė penktąją vietą, jaunimo Lotynų Amerikos šokių grupėje (27 poros) Bertoldas Čepulis ir Indrė Šverčiauskaitė (Vilniaus „Ratuto“ – VSC) taip pat buvo penkti.