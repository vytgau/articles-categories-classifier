Patyręs 31-erių argentinietis, geriausiais savo karjeros metais atstovavęs netgi Madrido „Real“ klubui, pastaruoju metu yra persekiojamas fatališkų nesėkmių. Penktadienio rungtynės su Peru saugui rinktinėje buvo pirmosios po 2015-ųjų, kai F. Gago plyšo Achilo sausgyslė. Aikštėje F. Gago pasirodė 60-ąją minutę, pakeitęs Everą Banegą. Visgi ilgai ant žaliosios vejos išbūti jam nebuvo lemta. Prabėgus vos kelioms minutėms, susiėmęs už kelio F. Gago parkrito ant žolės – futbolininkas koją kryptelėjo nesėkmingai atlikdamas perdavimą komandos draugui. Argentinos žaidėjai griebėsi už galvų, nieko gero nežadėjo ir atskubėjusių medikų veidai. Gydytojams sutvirtinus koją, nepaisydamas perspėjimų, F. Gago pabandė grįžti į aikštelę. „Leiskite man žaisti“, – medikams piktai keletą kartų pakartojo futbolininkas. 🇦🇷Gago pidiendo jugar a los médicos de la selección...tenia roto el cruzado. Tremendo 🎥@TyCSports pic.twitter.com/8sZYhQJef8— Carlos Muñoz (@CarlosMdelReal) October 6, 2017  Kaip paaiškėjo netrukus, jis sugrįžo neilgam. Rungtynių argentinietis tęsti nebegalėjo ir 66 min. buvo pakeistas Enzo Perezo. Po mačo atlikus tyrimus paaiškėjo, kad Buenos Airių „Boca Juniors“ saugui plyšo kryžminiai kairiojo kelio raiščiai ir iš rikiuotės jis vėl iškrito mažiausiai pusmečiui. F. Gago trauma – nuo 3.40 min.  Pasaulio vicečempionė Argentinos rinktinė pasaulio čempionato atrankos Pietų Amerikos zonos varžybose yra labai sunkioje situacijoje (su 25 taškais užima tik 6-ąją poziciją). Paskutines rungtynes su Ekvadoru argentiniečiai žais antradienį, varžovų aikštėje, ir jiems šiame mače būtina pergalė.