Anot organizatorių, beveik 90 procentų šio etapo driekiasi bekelėje ir kopose, o daugiausiai iššūkių laukė šturmanų – šiandien pirmieji į trasą išvažiavo ne motociklai, kaip įprasta, bet būtent automobiliai. Dėl to jų ekipažai negalėjo sekti motociklininkų paliktomis vėžėmis ir turėjo orientuotis tik patys. Automobiliai šiandien pajudėjo neįprastai anksti – 13 val. Pirmieji iš lietuvių startavo Vaidotas Žala su Sauliumi Jurgelėnu. Puikiai šeštadienį pasirodžiusi „Agrorodeo“ komanda pajudėjo iš dvidešimtos pozicijos 13.47 val. Lygiai 14 val. iš 36-os pozicijos kovą tęsė Benediktas Vanagas su Sebastianu Rozwadowskiu, o 14.04:30 val. 44-as antrąjį etapą pradėjo Antano Juknevičiaus ir Dariaus Vaičiulio tandemas.   B.Vanagui ir šturmanui S.Rozwadowskiui pirmasis etapas susiklostė ne itin sėkmingai. Likus 2 km iki finišo, „General Financing Pitlane“ automobilis tiesiog sustojo. Kaip pasakojo pat B. Vanagas, iškilo problemų dėl degalų tiekimo. Komanda finišo tik 82-oje vietoje. Tačiau teisėjai, atsižvelgdami į komandos rezultatus bei keliamą pavojų, kai greitesni sportininkai startuoja iš rikiuotės galo, pakėlė B. Vanago ekipažą iki 36 starto pozicijos. 14:02 val. Vos 6 km trasos įveikęs amerikietis Bryce'as Menziesas, kuris po pirmojo etapo rikiavosi 4-tas, patyrė avariją. Ekipažas nenukentėjo, tačiau automobilis gerokai apgadintas. 14:15 val. Pirmąją vietą bendroje įskaitoje kol kas užimta iš 11-os pozicijos etapą pradėjęs prancūzas S. Peterhanselis. 14:37 Saudo Arabijos lenktynininkas Yazeedas Al-Rajhi susidūrė su Boriso Garafuličiaus „Mini“. Abejiems ekipažams Dakaras baigėsi. 14:47 val. Antrajame etape iš pirmosios pozicijos startavęs katarietis N. Al-Attiyah pirmąjį navigacinį kelio tašką pasiekė būdamas aštuntas. 15:01 val. Pirmąjį kontrolės punktą, startavęs iš 36 pozicijos, 28-tas pasiekė B. Vanago ekipažas. V. Žala, nuo finišo linijos pajudėjęs 20-tas, kontrolės punktą pasiekė būdamas 33 vietoje. 15:13 val. Pirmąjį kontrolės punktą pasiekė ir A. Juknevičiaus ekipažas. Iš 43 vietos startavę lietuviai pakilo į 38 vietą. 15:29 val. Bendroje etapo įskaitoje dominuoja „Peugeot“ pilotai. Prancūzai S. Peterhanselis, S. Loebas ir C. Despres atitinkamai dalinasi pirmąsias 3 pozicijas. 15:34 val. Startuoja motociklų klasės lenktynininkai. Vienintelis motociklininkas iš Lietuvos Balys Bardauskas į trasą išvažiuos 17.04:30 val., 163-as tarp kartu startuojančių motociklų ir keturračių. 15:50 val. Pasiekęs antrąjį kontrolės punktą, A. Juknevičius šiame etape kilsteli į 22 vietą. 16:00 val. V. Žala pravažiavo antrąjį kontrolės punktą ir užima 29 vietą. 16:02 val. Savo feisbuko paskyroje Vanago šturmanas paskelbė, kad turi problemų su automobiliu. „Toyota“ nebevažiuoja. 16:18 val. B. Vanagas pasiekia antrąjį kontrolės punktą bei kyla į 28 vietą, V. Žala - trisdešimtas, toliau lyderiauja prancūzų trijulė. 16:41 val. Problemos dėl B. Vanagos automobilio gedimo pasitvirtina. Ekipažas smunka į 38 vietą. 16:45 val. V. Žala ir A. Juknevičius jau įveikę ir trečiąjį kontrolės tašką bei atitinkamai užima 27 ir 21 vietas. 16:48 val. DELFI žiniomis, B. Vanagas trasoje buvo užstrigęs apie valandą laiko. Dabar problemos išspręstos, pilotas dalyvauja lenktynėse. 16:58 val. Keičiasi lyderių rikiuotė automobilių klasėje. Į pirmąją vietą įsiveržė PAR atstovas G. De Villiersas, už jo rikiuojasi S. Peterhanselis ir S. Loebas. Motociklų klasėje pirmas ispanas J. Barreda Bortas. 17:04 val. Iš 126 pozicijos nuo starto linijos pajudėjo motociklininkas B. Bardauskas. 17:15 val. A. Juknevičius jau pasiekė ir ketvirtąjį kontrolės punktą bei pakilo į 20 vietą. 17:21 val. Savo pozicijas gerina ir V. Žala. Po ketvirtojo kontrolės taško, pilotas - 26 vietoje. B. Vanagas vis dar nepasiekė trečiojo punkto ir yra trisdešimt devintas. 17:31 val. Lyderiu neilgai pabuvęs G. De Villiersas finišavo šeštas į priekį užleisdamas ispaną C. Sainzą ir argentinietį O. Terranovą. Lyderių trejetukas - prancūzai C. Despres, S. Peterhanselis ir S. Loebas. Visi pilotai vairuoja „Peugeot“ automobilius. 17:57 val. B. Vanagas, jau pravažiavęs ir trečiąjį kontrolės punktą, užima 41 vietą. A. Juknevičius su V. Žala penktajame taške, iki finišo jiems lieka visai nedaug. 18:05 val. Finišuoja A. Juknevičius. Etapo įskaitoje lenktynininkas užima 19 vietą. 18:10 val. Finišo tiesiąją kerta ir V. Žalos „Toyota“ - 27 vieta. DELFI žiniomis, trasoje buvo apsivertę B. Vanago automobilis. Į pagalbą kolegai suskubo ne kas kitas, kaip V. Žalos ekipažas. 18:17 val. Lietuvos motociklininkas B. Bardauskas, įveikęs pirmąjį kontrolės punktą, užima 121 vietą, lyderiauja prancūzas A. Van Beverenas. 18:53 val. B. Vanagas pravažiavo paskutinį kontrolės punktą, laukiamas jo finišas. 19:21 val. Finišą kerta ir paskutinis Lietuvos atstovas automobilių klasėje - B. Vanagas. Rikiuotėje lenktynininkas užima 35 vietą. 20:51 val. Motociklų klasėje finišavo 61 sportininkas, B. Bardauskas jau pravažiavęs trečiąjį kontrolės tašką bei užima 106 vietą. 21:43 val. Vienintelis Lietuvos motociklininkas artėja link paskutiniojo kontrolės punkto. 22:01 val. B. Bardauskas su dar 15 motociklininkų jau penktajame greičio ruožo taške. Sportininkas skinasi kelią link finišo. 23:17 val. Kyla nerimas dėl B. Bardausko. Jis dar neatvyko. „Nerimaujam”, - sako komandos vadovas C. Brebbia. 23:28 val. 120 pozicijoje lietuvis pagaliau kerta finišo liniją. „Nuostabus etapas, neišpasakyti vaizdai. Viskas labai sklandžiai, be kritimų, pastovus greitis. Negavau jokių baudų. Vakar pergyvenau, nes buvau „prisidirbęs“, todėl šiandien važiavau atsargiai“, - po sunkaus finišo geros nuotaikos nestokojo motociklininkas. B. Bardauskas ne tik sėkmingai pasiekė finišą, tačiau ir spėjo padėti kitam motociklininkui. „Iš Amerikos vaikinui sugedo motociklas. Bandžiau tempi, kelis kartus trūko trosas, tai iškviečiau techninę pagalba“, - pasakojo B. Bardauskas. Automobilių klasėje nugalėjo ir lyderiu tapo prancūzas C. Despres, nuo jo vos 48 sekundėm atsiliko į antrą vietą bendroje įskaitoje pakilęs jo tautietis S. Peterhanselis. Trečias liko dar vienas prancūzas S. Loebas. 2-ojo etapo automobilių klasė: Bendra automobilių įskaita: Motociklų klasėje pirmas finišavo ispanas J. Barreda Bortas, antras - prancūzas A. Van Beverenas, trečias - austras M. Walkneris. Praėjusių metų nugalėtojas anglas S. Sunderlandas pirmajame etape užėmė pirmąją vietą, tačiau antrame krito iki septintosios ir bendroje įskaitoje užima 4-ąją vietą. B. Bardauskas finišą pasiekė nuo lyderio atsilikdamas beveik 3 valandomis. 2-ojo etapo motociklų klasė: Bendra motociklų įskaita: Keturračių įskaitoje antrajame etape lyderiai išliko tie patys. Čilietis I. Casale'as finišavo pirmas, jam įkandin, vos 43 sekundėmis atsilikęs rusas S. Kariakinas, trečias - Argentinos atstovas G. Gonzalezas. 2-ojo etapo keturračių klasė: Bendra keturračių įskaita: 17 sunkvežimių klasės automobilių nekirto net pirmo kontrolės punkto. Antrajame etape ir vėl greičiausias buvo rusas E. Nikolaevas, kuris nuo artimiausio persekiotojo atitrūko beveik 6 minutėmis. 2-ojo etapo sunkvežimių klasė: Bendra sunkvežimių klasė: Trečiame etape pirmadienį sportininkai važiuos 502 kilometrus iš Pisko į San Chuaną de Markoną. Greičio ruožo ilgis – 295 kilometrai, jis numatytas nuo pat maršruto pradžios. Keturiolikos etapų ralis finišuos sausio 20-ąją Kordoboje (Argentina).