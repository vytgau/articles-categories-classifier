Po nerezultatyvaus pirmojo kėlinio antrajame įvarčiais tiesiog nulijo. 63 min. šeimininkus į priekį galingu smūgiu išvedė Jackas Wilshere'as, tačiau jau 67 min. pusiausvyrą atstatė savo paties uždirbtą 11 m baudinį realizavęs Edenas Hazardas. Kai 84 min. Marcosas Alonso išvedė „Chelsea“ į priekį, atrodė, kad čempionams iš „Emirates“ stadiono pavyks išsivežti 3 taškus, tačiau 90 min. rezultatas ir vėl tapo lygus – pusiausvyrą atstatė Hectoras Bellerinas, taip tarsi ištaisęs savo klaidą, padarytą kėlinio viduryje. Būtent po ispano pražangos baudos aikštelėje E. Hazardui pavyko išlyginti rezultatą nuo 11 m žymos. Progų pasižymėti būta ir per arbitro pridėtą laiką, bet rezultatas taip ir liko nepakitęs. Po 22 turų „Chelsea“ su 46 taškais turnyro lentelėje užima 3-ąją vietą, o „Arsenal“ su 39 taškais yra 6-oje pozicijoje. Pirmauja „Manchester City“ 62 taškai. Antroje vietoje žengia „Manchester United“ – 47 taškai. Rezultatas „Arsenal“ 2 – 2 „Chelsea“ 63' Jackas Wilshere'as [1-0] 67' Edenas Hazardas [1-1] 84' Marcosas Alonso [1-2] 90' Hectoras Bellerinas [2-2]