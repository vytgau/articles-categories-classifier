Grupės turnyrą lietuvės pradėjo 0:33 pralaimėdamos iš aukštesnio diviziono pernai iškritusiai Norvegijos komandai. Kitame susitikime mūsiškės po atkaklios kovos 14:19 nusileido Kroatijos regbininkėms, o vėliau 12:31 turėjo pripažinti Bulgarijos komandos pranašumą. Pusfinalyje dėl 9-12 vietų mūsiškės 0:19 pralaimėjo Liuksemburgui, tačiau čempionatą vis dėlto pavyko baigti pergalinga nata. Susitikime dėl 11-os pozicijos jauna mūsų šalies rinktinė 12:0 pranoko Bosnijos ir Hercegovinos ekipą. Turnyre triumfavo Norvegijos rinktinė, kuri finale 21:5 nugalėjo Austrijos ekipą. Abi šios ekipos iškovojo kelialapius į aukštesnį divizioną. Prieš metus lietuvės „Conference 1“ divizione buvo 13-os.