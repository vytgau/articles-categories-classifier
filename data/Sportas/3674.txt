Santa Pakenytė kovoje dėl trečios vietos įveikė sportininkę iš Brazilijos Jacinto Daniel Sibilla Mariana. "Atviroje svorio kategorijoje šiandien sportininkai buvo pasikeitę, nebuvo čempionės iš Korėjos. Mums burtai lėmė, kad turėjom kovoti su japone, kuriai pralaimėjome. Tačiau kovoje dėl trečios vietos Santa atliko veiksmą iš vadovėlio, užpakalinių kojų pakirtimą, tam ruošiamės, nes varžovė buvo mažesnė. Ką paruošėm, tą ir atlikome, labai tuo džiaugiamės", - po finalo su nedigstančia nuo veido šypsena pasakojo Santos treneris Stanislovas Kulikauskas." Pati Santa pastebimai buvo išvarginta kovų ir tik tarstelėjo, kad jaučiasi fantastiškai iš studentų sporto pasitraukianti ne su vienu, o su dviem medaliais. Tai buvo antrasis sportininkės iškovotas medalis šių metų universiadoje. Pirmąją varžybų dieną Santa svorio kategorijoje virš 78 kg (19 dalyvių) iškovojo sidabro medalį. Taipėjaus universiadoje Lietuvos studentai jau iškovojo keturis medalius, vieną aukso ir sidabro bei du bronzos. Šiandien vyrų atviroje klasėje startavo Lietuvos sporto universiteto atstovas Rokas Nenartavičius. Jis vieną kovą laimėjo ir vieną pralaimėjo bei iš kovos dėl medalių pasitraukė. Lietuvos studentų dziudo rinktinė savo pasirodymą universiadoje pabaigs rytoj pasirodymų komandinėse vyrų varžybose.   Tai geriausias jo sezono rezultatas. Š. Banevičius šį sezoną rutulį daugiausiai buvo nustūmęs 19,67 m. Nugalėtoju Taipėjuje tapo portugalas Belo Frencisco, rutulį nustūmęs 20 m 86 cm. Šarūnas rutulio stūmimo kvalifikacinėse varžybose rutulį nustūmė 19 m (18,23-x-19) ir užėmė aštuntąją vietą. Finale kovėsi 12 dalyvių. Iš viso kovas pradėjo 23 rutulio stūmikai. „Į Taipėjų atvyko labai rimtų varžovų. Mums, europiečiams, sunku varžytis tokiomis oro sąlygomis. Nesame įpratę prie tokio karšto klimato“, - sakė Š. Banevičius. Jam Universiada - jokia naujiena. Š. Banevičius 2013 metais Kazanėje (Rusija) rutulį nustūmė 19,22 m ir užėmė septintąją vietą tarp 21 dalyvio.