38-erių metų R. Poškus Rusijoje yra žaidęs Samaros „Krylja Sovetov“ (2002-2005 metais), Sankt Peterburgo „Zenit“ (2005-2006), Maskvos „Dinamo“ (2006-2007), „Rostov“ (2007) ir Jekaterinburgo „Ural“ (2008) klubuose. Lietuvoje R. Poškus atstovavo Klaipėdos „Atlantui“ (1996-1998), Šiaulių „Karedai“ (1999) ir Vilniaus „Žalgiriui“ (1999), Lenkijoje – Lodzės „Widzew“ (1999-2000) ir Varšuvos „Polonia“ (2000-2001), Izraelyje – Bnei Sakhnino „Hapoel“ (2008), Azerbaidžane – Baku „Inter“ (2009-2011) ir Zagatalos „Simurq“ (2011-2012). 2012-2013 metų sezono pabaigoje R. Poškus baigė futbolininko karjerą Novosibirsko ekipoje „Sibir“, įgijo UEFA PRO trenerio kategoriją ir dirbo Klaipėdos „Granito“ (2013-2014) ir Jonavos „Lietavos“ (2016) komandų strategu. Klaipėdoje jis buvo žaidžiantysis treneris. R. Poškus Permės jaunimo ekipos trenerio pareigose pakeitė Konstantiną Paramonovą.