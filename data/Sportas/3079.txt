32-ejų metų Lenkijos sportininkas F-1 lenktynėse nedalyvavo nuo 2011-ųjų, kai ralyje patyrė jo gyvenimą pakeitusius sužalojimus. R. Kubica iki šiol tik dalinai gali valdyti savo dešiniąją ranką. Vasarą lenktynininko sugebėjimus tris kartus bandė „Renault“ komanda, tačiau po jų prancūzų susidomėjimas lenku išblėso. Tuo metu į „Williams“ radarą R. Kubica pateko kaip potenciali Felipe Massos pamaina. Uždarose treniruotėse pagrindinis komandos tikslas bus įsitikinti, ar lenkas fiziškai pajėgus sugrįžti į F-1.