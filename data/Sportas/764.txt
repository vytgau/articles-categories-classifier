Vartų sargas po mačo neslėpė emocijų ir su komanda dėkodamas atvykusiems „Juventus“ sirgaliams ragino pergalės dainas Vemblyje traukti dar garsiau. „Juventus“ strategas Massimiliano Allegri didžiuojasi Londone atsitiesusia savo komanda, kuri 2:1 įveikė „Tottenham Hotspur“ ir iškopė į Čempionų lygos ketvirtfinalį. „Senoji senjora“ trečią kartą per pastaruosius ketverius metus pateko į Čempionų lygos geriausiųjų aštuntuką. Praėjusiais metais į finalą „Juventus“ ekipą atvedęs strategas atkreipė dėmesį į galimus varžovus. „Pirmiausia, esame laimingi, kad patekome tarp aštuonių stipriausių Čempionų lygos komandų. Kai atvykau į Turiną, visada sakiau, kad mūsų ambicijos – žygiuoti kiek įmanoma toliau. Pažvelkime į galimus varžovus. Žmonės kalba apie Madrido „Real“ ar „Barcelona“, kurių šansus vertintų geriau, nei mūsų, tačiau žinome, kaip žaisti tokiame Čempionų lygos etape. Pažadu, kad kausimės su visais“, – po rungtynių kalbėjo Massilmiliano Allegri. „Juventus“ per pastaruosius ketverius metus dukart pateko į finalą ir pakeliui į jį pranoko ir „Barceloną“, ir Madrido „Real“. Įvartį pelnęs ir rezultatyvų perdavimą atlikęs Gonzalo Higuainas pabrėžė, kad įveikta puiki ir agresyviai žaidusi komanda. „Didžiuojuosi komanda ir džiaugiuosi būdamas jos dalimi. Laimėjome Webmlio stadione, ne kasdien tai nutinka“, – šypsojosi vienas mačo didvyrių. „Bet metas žiūrėti į priekį, užversti šį lapą ir koncentruotis artimiausioms sunkioms sekmadienio rungtynėms Italijoje“, – kalbėjo G. Higuainas, o sekmadienį „Serie A“ pirmenybėse „Juventus“ namuose priims „Udinese“ ekipą. Gynėjas Giorgio Chiellini džiaugėsi ekipos pademonstruotu charakteriu. „Atsilikdami tikėjome savimi, kad galime sugrįžti į rungtynes ir žinojome, kad sulauksime savo šansų. Parodėme savo patirtį. Prieš šešerius metus nebūtume turėję tokio pasitikėjimo siekiant pergalės Vemblyje. Šiąnakt parodėme, kad esame stiprūs sudėtingose situacijose. Mūsų svajonė gyva, bus sunku ją įgyvendinti, bet mes vis dar čia ir sunkiai jos sieksime“, – žadėjo patyręs gynėjas, pergalę skyręs savaitgalį netikėtai mirusiam „Fiorentina“ ekipos kapitonui Davide Astori. Prieš rungtynes pagerbiant mirusį futbolininkas G. Chiellini sunkiai tvardė ašaras. „Pergalę skiriame jam, bet ne tik ją. Ne kartą verkiau, jis buvo puikus žaidėjas ir žmogus. Davide liks mūsų širdyse. Ketvirtadienį su komandos draugais ištarsime jam paskutinį „ciao“. Sunku, tačiau turime tęsti savo gyvenimus. Jis buvo svarbus žaidėjas nacionalinėje rinktinėje, davęs jai daug teigiamų emicijų ir visada šypsojosi. Dabar jis šypsosi mūsų širdyse“, - jautriai po mačo kalbėjo G. Chielini. Komentuodamas varžovus, patyręs gynėjas teigė, kad oponentai „visada rungtynių pabaigoje ką nors užmiršta“. „Tai „Tottenham“ istorija. Mes vis puikiai žinome, kad šis klubas turi fantastiškus žaidėjus, kurie sukuria aibę progų, tačiau jie visada gale ką nors užmiršta“, – BBC kalbėjo gynėjas. Giorgio Chiellini doesn’t hold back. 👀 pic.twitter.com/PSLCYyKjbC  