Per jo garbei skirtą iškilmingą vakarienę, 56-erių metų D. Maradona šoko scenoje su romų ansambliu ir liaupsino Rusiją. „Aš atvykau labai pavargęs. Skrydis iš Kubos buvo labai sunkus. Tačiau jaučiu didžiulį malonumą bendraudamas su „Sovetskij sport“, judėjimo „Rusiją myli futbolą“ ir „VTB-Arenos“ atstovais. Rusija – labai svetinga šalis! Būti čia yra tikras malonumas. Rusijoje iš karto dingsta visas nuovargis. Rusija – tai (Vladimiras) Putinas, gražios moterys ir futbolas. Pas mane namuose kabo Fidelio Castro ir V. Putino fotografijos“, – sakė D. Maradona, prisiminęs, kad 1986 metų pasaulio čempionate Anglijai įvartį įmušė kairia ranka.  Manoma, kad D. Madarona stebės FIFA Konfederacijų taurės turnyro rungtynes dėl trečios vietos Maskvoje ir/ar finalą Sankt Peterburge. Nuo kelionės organizatorių D. Maradona dovanų gavo specialų futbolo kamuolį, pyragą su bulvėmis ir grybais ir rusišką virdulį (samovar). Argentinietis pusiau juokais pusiau rimtai pareiškė, kad norėtų treniruoti Rusijos futbolo rinktinę. „Juk tam aš čia ir atvykau. Turiu daugybę planų ir ateityje manęs laukia daug darbo“, – sakė D. Maradona.