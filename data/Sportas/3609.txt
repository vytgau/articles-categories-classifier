Namuose žaidusi „AFC Bournemouth“ komanda pirmoji pradžiugino savo sirgalius – įvartį 13-ą minutę pelnė Charlie Danielsas. Tiesa, po aštuonių minučių rezultatą išlygino Gabrielis Jesusas. Visi kiti įdomiausiai rungtynių reikalai klostėsi antrajame kėlinyje. Tiksliau – pačioje jo pabaigoje: arbitras Mike'as Deanas prie pagrindinio laiko nusprendė pridėti 11-ą minučių. Per jį buvo išdalintos net keturios geltonos kortelės ir įmuštas pergalingas įvartis. 97-ąją minutę jo autoriumi tapo Raheemas Sterlingas, netrukus už antrąją geltoną kortelę išvarytas iš aikštės. Rungtynėse, kurias „Man City“ galiausiai laimėjo 2:1, teisėjas iš viso parodė net 11 geltonų kortelių: 5 – šeimininkams, 6 – svečiams iš Mančesterio.  Tris taškus į savo sąskaitą įsidėjo ir kitas Mančesterio klubas – „Man United“ savų žiūrovų akivaizdoje 2:0 įveikė „Leicester City“ ekipą. Svarstykles savo naudai šeimininkai galėjo persverti ir 53-ią minutę, tačiau Romelu Lukaku nerealizavo 11 metrų baudinio. Visgi „raudonųjų velnių“ sirgaliai turėjo dėl ko džiaugtis – 70-ą minutę pasižymėjo Marcusas Rashfordas, o 82-ąją įvartį pelnė Marouane'as Fellaini. Verta pažymėti, kad abu žaidėjai aikštelėje pasirodė tik po keitimo.  Rezultatai: „AFC Bournemouth“ 1 – 2 „Manchester City“ „Crystal Palace“ 0 – 2 „Swansea City“ „Huddersfield Town“ 0 – 0 „Southampton“ „Newcastle United“ 3 – 0 „West Ham United“ „Watford“ 0 – 0 „Brighton & Hove Albion“ „Manchester United“ 2 – 0 „Leicester City“ Turnyro lentelė: 