16-mečių vaikinų turnyro finale iš Panevėžio kilęs Matas Vasiliauskas po ilgos ir permainingos kovos 7:5, 7:6 (8-6), 6:1 įveikė Matą Bružą. Bronza atiteko Ugniui Bičkauskui. Jis mače dėl trečiosios vietos įveikė Justą Trainauską iš Vilniaus teniso akademijos. Beje, 16-mečių varžybų čempionas M. Vasiliauskas šiuo metu užimą 11-ąją Europos teniso asociacijos reitingo vietą, o prieš gerą mėnesį jis liko ketvirtas analogiškame „Tennis Europe“ turnyre. Tos pačios amžiaus grupės merginų varžybų čempione tapo šiaulietė Iveta Daujotaitė. Ji finale 6:4, 6:2 nugalėjo kitą Šiaulių teniso mokyklos auklėtinę Otiliją Norkutę. Mače dėl trečiosios vietos Fausta Zykutė (Vilniaus teniso akademija) įveikė Niką Novikovą (Klaipėdos „Tennis Star“). 14-mečių vaikinų turnyro nugalėtojai: Nikita Petrusenka (Vilniaus teniso akademija), Germanas Dumšė (Alytaus teniso akademija), Edas Butvilas (Klaipėdos „Baltic Tennis Club“), Tauras Mickus (Šiaulių teniso mokykla). Keturiolikmečių merginų turnyro nugalėtojos: Klaudija Bubelytė (Šiaulių teniso mokykla), Emilija Tverijonaitė (Šiaulių teniso mokykla), Patricija Paukštytė (Vilniaus teniso akademija), Uma Bakaitytė (Kauno teniso mokykla). 12-mečių vaikinų turnyro nugalėtojai: Julius Aleksandrovas („Baltic Tennis Club“, Klaipėda), Henrikas Kulnys (Šiaulių teniso mokykla), Faustas Kuliušas (Šiaulių teniso mokykla), Julius Augūnas (Kauno teniso mokykla). 12-mečių mergaičių turnyro nugalėtojos: Liepa Šataitė (Šiaulių teniso mokykla), Emilija Pranytė (Šiaulių teniso mokykla), Simona Legačinskaitė (Vilniaus teniso akademija), Andrėja Gagilaitė (Vilniaus teniso akademija). Varžybų nugalėtojams, be kitų prizų, atiteko ir vardiniai kvietimai į įvairių amžiaus grupių „Tennis Europe“ turnyrus.