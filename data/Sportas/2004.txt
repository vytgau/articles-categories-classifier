Tailande kovos menų treneriu dirbantis Jonny Bettsas pasidalijo stebinančia istorija su laiminga pabaiga, kuria patikėti nėra lengva. Jau minėtosios dvikovos metu kaukolę prancūzui varžovas įskėlė smūgiuodamas alkūne, tačiau kurį laiką po incidento akistata buvo tęsiama. Galų gale, pastebėjus šiurpiai atrodančią traumą, kova buvo sustabdyta, o Jeremy greitai išgabentas į ligoninę. Voilà la vidéo de l’énorme coup de coude que j’ai reçu en combat, au Patong stadium à Phuket, qui m’a causé une fracture du crâne. Impressionnante blessure et grosse frayeur ! Les jours suivants ont été très difficiles pour moi et surtout mes proches, avec une opération importante à la tête, c’est pourquoi je voulais encore une fois remercier tous ceux qui m’ont soutenu, c’était incroyable, et évidemment très réconfortant 🙏. Thanks you @jonny_betts for the video and for your support. Special thanks to @tigermuaythai #muaythai#phuket#skull#fracture#recovery#endofstory 🇹🇭 A post shared by Jérémy Balasse (@djay_balasse) on Dec 17, 2017 at 11:47pm PST Štai kaip kovotojas atrodė gruodžio 11-ąją, prieš paguldomas į greitosios pagalbos automobilį.   Kaip vėliau atskleidė tas pats J. Bettsas, Tailando medikai atliko tikrą stebuklą. Žmogaus smegenys nebuvo pažeistos, todėl jie atstatė įskeltus prancūzo kaulus, į sužalotą vietą įstatė titano plokštelę ir jau po penkių dienų kovotoją išleido iš ligoninės. Nors prancūzo galvą dengė tvarstis, ant kaktos nebuvo matyti nei jokių traumos, nei jokių medicininės intervencijos pasekmių. Būtent dėl šios priežasties daugelis internautų ir atsisako tikėti J. Bettso pasidalinta istorija, nors šiuos faktus patvirtina ir pats nukentėjusysis Jeremy. „Šis vaizdo įrašas, nufilmuotas turnyro Pukete metu, sukėlė didžiulį ažiotažą. Kaukolė buvo įlaužta, trauma atrodė baisiai, išgąsčio buvo labai daug. Kita diena buvo labai sunki ir man, ir mano giminėms, buvo atlikta operacija, tačiau ji praėjo labai sėkminga. Noriu padėkoti visiems, kurie mane palaikė – tai buvo išties neįtikėtina“, – savo socialinio tinklo „Instagram“ profilyje ketvirtadienį parašė kovotojas, kartu publikavęs ir savo nuotrauką jau be tvarsčio ir jokių randų.