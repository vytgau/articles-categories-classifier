Svečiai pirmavo 1:0 po 12 min. Ivi Lopezo įvarčio. 36 min. rezultatą išlygino Lucasas Vazquezas. Verta paminėti, kad 28 min. „Real“ prarado savo vienintelį puolėją – Karimas Benzema dėl traumos nebegalėjo tęsti rungtynių. Antrame kėlinyje Madrido „Real“ turėjo milžinišką pranašumą kontroliuojant kamuolį (62 proc. prieš 38 proc.), tačiau šeimininkų pastangos atsimušė į patikimą svečių gynybą. Be to, 89 min. raudoną kortelę užsidirbo Marcelo. „Levante“ šiemet grįžo į „La Liga“ pirmenybes laimėjusi antrą pagal pajėgumą „La Liga 2“ čempionatą. Sezoną „Levante“ pradėjo pergale 1:0 prieš „Villareal“ komandą, antrame ture pasiekė lygiąsias 2:2 su La Korunjos „Deportivo“ ekipa. Šiuo metu komandos sąskaitoje po trijų turų – 5 taškai. Tuo tarpu Madrido „Real“ po trijų turų taip pat turi 5 taškus (1 pergalė, 2 lygiosios). Pirmąkart nuo 1995 m. Madrido klubas savo namuose per tris turus neiškovojo nei vienos pergalės. Abi ekipos su 5-iais taškais dalinasi 4-5 vietomis. Madrido klubui negalėjo padėti 5-ių rungtynių diskvalifikaciją gavęs Cristiano Ronaldo. Puolėjas jau praleido ketvirtąjį mačą. Kitose dienos rungtynėse „Valencia“ namuose be įvarčių išsiskyrė su Madrido „Atletico“, „Sevilla“ 3:0 sutriuškino „Eibar“ komandą. Paskutiniame šeštadienio vakaro mače miesto derbyje „Barcelona“ savo stadione 5:0 (2:0) sutriuškino „Espanyol“ futbolininkus. Pirmame kėlinyje du įvarčius pelnė Lionelis Messi (26 min. ir 35 min.). Po pertraukos L. Messi pratęsė įvarčių fiestą trečiuoju savo įvarčiu (67 min.), o varžovų triuškininmą pratęsė Gerardas Pique (87 min.) ir Luisas Suarezas (90 min.). Penktadienį „Leganes“ namuose 1:2 (0:1) nusileido „Getafe“ ekipai. „La Liga“ 3-io turo rezultatai Madrido „Real“ 1 – 1 „Levante“ 12 min. [0:1] Ivi Lopezas 36 min. [1:1] Lucas Vazquezas 89 min. – raudona kortelė, Marcelo („Real“)  „Valencia“ 0 – 0 Madrido „Atletico“ „Sevilla“ 3 – 0 „Eibar“ 46 min. [1:0] Paulo Ganso 76 min. [2:0] Wissam Ben Yedder 90 min. [3:0] Nolito „Barcelona“ 5 – 0 „Espanyol“ 26 min. [1:0] Lionelis Messi 35 min. [2:0] Lionelis Messi 67 min. [3:0] Lionelis Messi 87 min. [4:0] Gerardas Pique 90 min. [5:0] Luisas Suarezas Penktadienio rezultatas „Leganes“ 1 – 2 „Getafe“ 39 min. [0:1] Mauro Arambarri 65 min. [1:1] Guerrero 83 min. [1:2] Alvaro Jimenezas El @FCBarcelona_es suma 9 puntos de 9 posibles y se coloca como líder provisional de #LaLigaSantander. 🔵🔝🔴 pic.twitter.com/DtWsviJeMQ  Italijoje – užtikrinta „Juventus“ pergalė Italijos „Serie A“ čempionato vienintelėse 3-iojo turo rungtynėse Turino „Juventus“ savo aikštėje 3:0 (1:0) nepaliko vilčių Veronos „Chievo“ ekipai. Rezultatas Turino „Juventus“ 3 – 0 „ChievoVerona“ 17 min. [1:0] Perparim Hetemaj (į savo vartus) 58 min. [2:0] Gonzalo Higuain 83 min. [3:0] Paulo Dybala Arriva il fischio finale a Torino: vittoria della @juventusfc, che conquista i 3 punti e sale a 9 in classifica! #JuveChievo termina 3-0! pic.twitter.com/QCNK9LETSy— Serie A TIM (@SerieA_TIM) September 9, 2017 