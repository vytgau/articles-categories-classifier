Savaitgalį Brazilijoje, San Paule sportininkai dalyvavo Pietų Amerikos „Arnold Classic“ sporto festivalyje. Vyrų kategorijoje nugalėjo kultūristas Fabricio Moreira, o moterų – Angela Borges. Pirmą kartą „Arnold Classic“ festivalis buvo surengtas Brazilijoje 2013 m. Rengėjų teigimu, tai – didžiausias Pietų Amerikoje tarptautinis sportinės mitybos, sveikatingumo, sporto, imtynių ir kūno rengybos festivalis. A. Borges nuo scenos pasakė kalbą festivalio įkūrėjui Arnoldui Švarcnegeriui, kuris negalėjo atvykti, nes sveiksta po širdies operacijos. Festivalyje dalyvauja daugiau nei 10 000 sportininkų. Festivalio metu vyksta įvairios parodos, sporto prezentacijos, įvairios rungtys – svarmenų kilnojimo, dviračių lenktynių, šokimo su virve, kovos menų ir netgi šokio aplink stulpą rungtis.