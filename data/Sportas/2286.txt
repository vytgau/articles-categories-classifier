Turnyro lentelėje pirmaujanti „Manchester City“ ekipa namie dramatiškai 2:1 įveikė vidutiniokę „Southampton“ vienuolikę. Pirmojo kėlinio viduryje svečiai nukreipė kamuolį į savo vartus, o 75 min. pusiausvyrą atstatė Oriolas Romelu. Šeimininkams išsigelbėti pavyko jau per arbitro pridėtą laiką. 96 min. pergalę Josepo Guardiolos treniruojamai komandai technišku smūgiu iš už baudos aikštelės ribų išplėšė Raheemas Sterlingas, sugebėjęs perkelti kamuolį per varžovų vartininką. Pergales į savo sąskaitą įsirašė ir kitos turnyro lentelės viršutinėje pusėje esančios komandos. Londono „Arsenal“ 5:0 namie sutriuškino „Huddersfield“ ekipą, „Liverpool“ išvykoje 3:0 – „Stoke“ futbolininkus, o nugalėtojų titulą ginanti Londono „Chelsea“ vienuolikė namuose 1:0 palaužė „Swansea“. Įspūdingai trečiadienio vakaras susiklostė Liverpulio „Everton“ komandai ir ryškiausiai jos žvaigždei Wayne'ui Rooney. Išgirdę žinią, kad prie ekipos vairo stos Samas Allardyce'as, Liverpulio futbolininkai žaidė tarsi ant sparnų ir namie 4:0 sutrypė Londono „West Ham United“. W. Rooney pelnė net tris įvarčius. Pirmąjį – iš karto po to, kai varžovų vartininkas atrėmė paties Wayne'o nuo 11 metrų žymos smūgiuotą kamuolį.  Londono „Arsenal“ 5 – 0 „Huddersfield“ 3' Alexandre'as Lacazette [1-0] 68' Olivier Giroud [2-0] 70' Alexis Sanchezas [3-0] 72' Mesutas Ozilas [4-0] 87' Olivier Giroud [5-0] „Bournemouth“ 1 – 2 „Burnley“ 34' Chrisas Woodas [0-1] 65' Robertas Brady [0-2] 79' Joshua Kingas [1-2] Londono „Chelsea“ 1 – 0 „Swansea“ 55' Antonio Rudigeris [1-0] Liverpulio „Everton“ 4 – 0 Londono „West Ham United“ 18' Wayne'as Rooney („Everton“) nerealizavo 11 m baudinio 18' Wayne'as Rooney [1-0] 26' Wayne'as Rooney [2-0] 66' Wayne'as Rooney [3-0] 78' Ashley Williamsas [4-0] „Manchester City“ 2 – 1 „Southampton“ 47' Virgilas Van Dijkas [1-0, į savus vartus] 75' Oriolas Romelu [1-1] 90+6' Raheemas Sterlingas [2-1]  „Stoke City“ 0 – 3 „Liverpool“ 17' Sadio Mane [0-1] 77' Mohamedas Salah [0-2] 83' Mohamdas Salah [0-3] Turnyro lentelė (vieta, komanda, rungtynės, pergalės, lygiosios, pralaimėjimai, įvarčių santykis, taškai)