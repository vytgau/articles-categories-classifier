Už talentingą futbolininką San Paulo „Palmeiras“ klubui katalonai sumokėjo 11,8 mln. eurų. Jo išpirkos suma sieks 100 mln. eurų. Sutartis tarp Barselonos klubo ir Y. Mina galios iki 2023-ųjų birželio. Tiek pat, kiek ir neseniai komandą papildžiusio brazilo Coutinho. Manoma, kad Y. Mina užims ilgamečio klubo žaidėjo Javiero Mascherano vietą – argentinietis Barseloną turėtų palikti šios žiemos transferų lango metu. 195 cm ūgio Y, Mina „Palmeiras“ komandoje debiutavo 2016-2017 m. sezone. Jau debiutinėse savo pirmenybėse kolumbietis buvo išrinktas geriausiu Brazilijos čempionato centro gynėju. Pažymėtina, kad futbolininkas geba ir pavojingai atakuoti. Per 49 rungtynes, sužaistas San Paulo komandoje, Y. Minas pelnė 9 įvarčius. 23-ejų žaidėjas jau yra kviečiamas ir į Kolumbijos nacionalinę rinktinę. 