Pirmame pusfinalio plaukime dalyvavusi 20-metė lietuvė distanciją įveikė per 30,40 sek. ir į priekį praleido tik gretimame takelyje plaukusią rusę Juliją Jefimovą (29,73 sek.) bei amerikietę Katie Meili (30,12 sek.). Įspūdingiausiai pasirodė amerikietė Lilly King, antrame pusfinalio plaukime užfiksavusi 29,60 sek. laiką. Šiuo rezultatu ji ne tik pagerino Amerikos rekordą, bet ir pasikėsino į pasaulio, kuris nuo 2013-ųjų priklauso R. Meilutytei (29,48 sek.). Sekmadienį 18.32 val. Lietuvos laiku vyksiančiame finale kova turėtų virti ne tik dėl medalių, bet ir dėl kitų vietų. Taip mąstyti verčia pusfinalių rezultatai – ketvirtą ir aštuntą vietą skyrė vos 0,09 sek. Women 50m Breaststroke, road to the final! Here are the 8 finalists! 🏊🏻‍♀️#Swimming #FINABudapest2017 pic.twitter.com/ismHYttdIB— FINA (@fina1908) July 29, 2017  Atrankos plaukime ryte Rūtos laikas buvo 30,58 sek. Lietuvei tai bus jau antrasis finalas Vengrijos sostinėje – dvigubai ilgesnėje distancijoje plaukiant krūtine ji liko per žingsnį nuo apdovanojimų pakylos. 