Puolėjas pelnė antrąjį savo sezono įvartį, tačiau jo atstovaujamai „Kaiserslauter“ ekipai to nepakako – ji paskutinėmis mačo akimirkomis prieš „Heidenheim“ pralaimėjo 2:3. 57-ąją susitikimo minutę L. Spalvis smūgiu galva išlygino rezultatą (1:1), bet jau po 9 minučių jis pasižymėjo neigiamai. 66-ąją minutę lietuvis baudos aikštelėje pažeidė taisykles ir leido varžovams mušti 11 metrų baudinį. Negana to, susierzinęs puolėjas apsižodžiavo su pražangą išprovokavusiu oponentu ir pargriovė jį ant žemės. Už šį veiksmą teisėjas L. Spalviui parodė raudoną kortelę. Dešimtyje likusi „Kaiserslauter“ ekipa svečiuose 80-ąją minutę dar išlygino rezultatą (2:2), tačiau 90-ąją minutę ją paskandino Marcas Schnattereris (2:3). Antrajame pagal pajėgumą Vokietijos futbolo čempionate L. Spalvio klubas su 10 taškų po 16 turų užima paskutinę, aštuonioliktąją vietą. Luko Spalvio įvartis: SPALVIS!!!!!! Classic FIFA18 goal, straight from kick off xD let's go! pic.twitter.com/NVSWhoAvRO— Felix Koch (@7antei7) December 1, 2017 