Turnyro finale Vokietijos tenisininkė sekmadienį 7:5, 6:1 nugalėjo 25-erių metų amerikietę Coco Vandeweghę (12). Mačas truko 1 val. 20 min. Tai buvo devintoji vokietės pergalė iš eilės ir didžiausia karjeros pergalė. Pusfinalyje J. Gerges eliminavo latvę Anastasiją Sevastovą (15). WTA „Elite Trophy“ turnyre dalyvavo 12 tenisininkių, nepatekusių į WTA čempionatą (jame dalyvavo aštuonios geriausios planetos žaidėjos) ir per metus laimėjusių bent po vieną WTA turnyrą. Turnyro prizų fondą sudarė 2,28 mln. JAV dolerių.