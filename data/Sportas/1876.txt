Svečių gretose mačą praleido Lionelis Messi, tačiau 72 min. aikštėje po keitimo pasirodė traumą išsigydęs 20-metis Ousmane Dembele, kuris nežaidė keturis mėnesius. Prancūzas traumą patyrė dar rugsėjį mače su „Getafe“ ir kartu su visa komanda treniruotis pradėjo tik gruodžio pabaigoje prieš pat „El Clasico“ mačą, kuriame „Barca“ laimėjo 3:0. O. Dembele į Kataloniją šią vasarą persikėlė iš Dortmundo „Borussia“ klubo. Už puolėją Barselonos klubas sumokėjo rekordinę klubui 105 mln. eurų sumą. Manyta, kad O. Dembele Katalonijos klube taps pamaina į Paryžių rungtyniauti išvykusiam Neymarui, tačiau tokias viltis komandos štabui ir gerbėjams teko ilgam atidėti. Bet svarbiausi įvykiai rungtynėse klostėsi pirmame kėlinyje. 15 min. svečius į priekį išvedė Jose Arnaizas, o 31 min. vietos sirgalių džiaugsmui rezultatą išlygino Pione Sisto. Kitose rungtynėse „Leganes“ namuose 1:0 (0:0) palaužė „Villarreal“ ekipą, pergalingą įvartį po pertraukos 49 min. pelnė Nordinas Amrabatas. Paskutiniame mače Madrido „Real ne stipriausios sudėties be Cristiano Ronaldo išvykoje 3:0 (1:0) įveikė „Numancia“ ekipą ir beveik užsitikrino vietą ketvirtfinalyje. „Karališkajam“ klubui po savaitės namuose tereiks neiššvaistyti trijų įvarčių pranašumo. „Real“ gretose 35 min. nuo 11 m žymos pasižymėjo Gartehas Bale'as, po pertraukos mačo pabaigoje pergalę 89 min. įtvirtino dar vieną 11 m baudinį realizavęs Isco, o 90 min. tiksliai smūgiavo Borja Mayoralas. Atsakomosios aštuntfinalio kovos vyks kitą savaitę. Ketvirtadienio aštuntfinalio rezultatai: „Celta Vigo“ 1 – 1 „Barcelona“  „Leganes“ 1 – 0 „Villarreal“ Barselonos „Espanyol“ 1 - 2 „Levante“ „Numancia“ 0 - 3 Madrido „Real“  Trečiadienį vykusių rungtynių rezultatai: „Lleida Esportiu“ 0 – 4 Madrido „Atletico“ „SD Formentera“ 1 – 3 „Alaves“ „Cadiz“ 0 – 2 „Sevilla“ „Las Palmas“ 1 – 1 „Valencia“