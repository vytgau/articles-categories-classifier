Tarptautinis nuotykių bėgimas „Legion run“ – tai 5 kilometrų ilgio bėgimo trasa su 20 netikėčiausių kliūčių, kurios į Vilnių atvažiavo penkiais vilkikais, o įrengimas užtruko ištisą savaitę. Įveikiant kliūtis dalyvių laukia vandens iššūkiai, aukščio kliūtys, šliaužimas po žeme esančiais tuneliais, kopimas virvėmis ir įvairūs išbandymai ore.   Bulgarijoje startavęs projektas jau užkariavo tokias šalis kaip Italija, Graikija, Prancūzija, Izraelis, Filipinai, Malaizija, Honkongas ir pagaliau pasiekė Vilnių. „Legion run“ nuotykį visame pasaulyje jau patyrė dešimtys tūkstančių žmonių. „Šis projektas užkariavo ekstremalių nuotykių mėgėjų širdis Azijoje, Pietų ir Vakarų Europoje. Per Lietuvą „Legion Run“ pagaliau ateina ir į Šiaurės Europą,“ – džiaugiasi projekto sumanytojas ir „Legion run“ įkūrėjas Ivailo Matevas. Prie šio projekto prisijungė ir ambasadoriais tapo žinomi ir garsūs sportininkai: 16 kartų pasaulio galiūnų sporto čempionas Žydrūnas Savickas, bekelės ultramaratonų bėgikas ir pasaulio čempionas Gediminas Grinius, gatvės gimnastikos pasaulio čempionai „Project Myhem“. Pastarieji trasą išbandys 10.20 val. Renginio pradžia 10.00 val.