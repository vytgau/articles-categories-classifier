Europos rankinio čempionate Austrijos rinktinės garbę ginantis lietuvis Vytautas Žiūra rungtynėse su Norvegija prieš save išvydo mėlyną kortelę, kuri skiriama už nesportinį elgesį ir todėl turėjo palikti aikštelę. Austrai pralaimėjo norvegams 28:39 ir baigė pasirodymą pirmenybėse. Tai buvo pirmoji teisėjo iš kišenės išsitraukta mėlyna kortelė čempionate. Austrijos pasą taip pat turi kitas lietuvis - Romas Kirveliavičius.