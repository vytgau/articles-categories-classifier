Lietuvai atstovaujantis duetas surinko 148,30 taško ir pasiekė savo rekordą. Šeštadienį vykusioje laisvojoje programoje mūsiškiai su 86,97 taško taip pat liko 20-i. Po trumposios programos mūsų šalies pora su 61,33 taško buvo 18-a. Aukso medalius iškovojo olimpiniai vicečempionai, dukart pasaulio bei keturiskart Europos čempionai Prancūzijos atstovai Gabriella Papadakis ir Guillaume'as Cizeronas (207,20 tšk.). Jie gavo geriausius įvertinimus tiek trumpojoje, tiek laisvojoje programose ir pasiekė naują pasaulio rekordą. Antrąją vietą užėmė amerikiečiai Madison Hubbell ir Zachary Donohue (196,64 tšk.), o trečiąją – kanadiečiai Kaitlyn Weaver ir Andrew Poje (192,35 tšk.). Varžybas pradėjo 31 pora, o laisvąją programą šeštadienį atliko 20 duetų. Vyrų varžybose triumfavo fantastišką pasirodymą Milane surengęs amerikietis Nathanas Chenas. Jis surinko net 321,40 taško. Sidabro medalis atiteko japonui Shomai Uno (273,77 tšk.), bronzos – rusui Michailui Koljadai (272,32 tšk.).