Pirmą kartą Lietuvoje rengiamas turnyras įvyks lapkričio 10-12 dienomis ir jame varžysis Ukrainos, Estijos, Lietuvos nacionalinės rinktinės ir Latvijos čempionato klubų rinktinė. „Siekiame surinkti pajėgią komandą, tad kviečiame visus geriausius šalies ledo ritulininkus, kurių gretose nematysime tik Dainiaus Zubraus ir kelių JAV, Kazachstane žaidžiančių mūsiškių. Rinktinė bus pajėgi konkuruoti su visais varžovais, tad kelsime aukščiausius tikslus ir kausime dėl pergalės turnyre. Tai pirmas mūsų pasirodymas tokiame turnyre Lietuvoje ir norime pradžiuginti žiūrovus ir kokybišku ledo rituliu, ir geru reginiu. Rinktinė bus subalansuota gynyboje ir puolime. Darius Kasparaitis tikrai įneš patirties į gynėjų grandį, o jauni ir greiti mūsų puolėjai jau ne kartą įrodė, jog moka kurti progas. Laukia įdomus turnyras, kadangi varžovai aukšto lygio“, – apie kandidatų sąrašą sakė rintinės vadovas Karolis Kubilius. Rinktinėje bus abu KHL Rygos „Dinamo“ klube žaidžiantys lietuviai, 25-erių vartininkas Mantas Armalis ir gynėjas, 26-erių Nerijus Ališauskas. Kol kas atsargiai vertinamos 26-erių Tado Kumeliausko, pastarųjų metų vieno geriausių šalies puolėjų galimybės žaisti rinktinėje, kadangi ledo ritulininkas atsigauna po ilgo traumų ruožo. Lietuvos rinktinė turnyre Klaipėdoje paeiliui susitiks su Estijos, Latvijos ir Ukrainos rinktinėmis. „CROWNS Baltic Challenge cup“ turnyrus sutarė rengti trys Baltijos šalių ledo ritulio federacijos. Turnyrai vyks tris kartus per metus kiekvienoje šalyje, organizatoriai turi teisę savo nuožiūra kviesti ketvirtąją komandą. Galutinėje komandų rikiuotėje bus skaičiuojami tik Baltijos šalių rinktinių iškovoti taškai. Ledo ritulio varžybos uostamiestyje pretenduoja tapti vienu įdomiausių šių metų sporto renginių Lietuvoje. Turnyro metu bus sužaistos dvejos Lietuvos ledo ritulio čempionato rungtynės, kuriose žais Klaipėdos „Baltija Rinktinės kandidatai Gynėjai: Darius Kasparaitis (Elektrėnų „Energija“), Justinas Vėželis („Energija“), Rolandas Aliukonis („Energija), Artūras Katulis („Energija“), Nerijus Ališauskas (Rygos „Dinamo“, Latvija), Jaunius Jasinevičius („IK Comet“, Norvegija), Edgaras Protčenka („Kitzbuheler“, Austrija), Lukas Jonuška („Energija“), Kostas Gusevas („Rauman Lukko“, Suomija). Puolėjai: Darius Pliskauskas („Peterborough“, Didžioji Britanija), Donatas Kumeliauskas („Galati“, Rumunija), Vytautas Jagelavičius („Kaunas Hockey“), Tadas Kumeliauskas (Vilniaus „Hockey Punks“), Arnoldas Bosas („EC Regensburg“, Vokietija), Edgaras Rybakovas („Hockey Punks“), Aivaras Bendžius („Nijmegen Devils“, Olandija), Daniel Bogdziul („Liepaja“, Latvija), Mauras Baltrukons („Energija“), Paulius Gintautas („IK Comet“, Norvegija), Ugnius Čižas („IK Comet“), Danielius Nomanovas („Energija“), Ilja Četvertakas („Lake Tahoe Icemen“, JAV), Emilijus Krakauskas („Ajoie“, Šveicarija), Deividas Kazlauskas („Energija“), Donatas Vitė („Energija“), Markas Kaleinikovas („KRS Junior“, Kinija), Dovydas Kulevičius („Energija“). Vartininkai: Mantas Armalis („Dinamo“), Laurynas Lubys („SaiPa U18“, Suomija), Martinas Petiulis (Vilniaus „Geležinis vilkas“).