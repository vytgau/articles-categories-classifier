Monake vykusioje akistatoje pergalę 2:1 (0:1) iškovojo svečiai iš Paryžiaus. 19 min. PSG į priekį išvedė Edinsonas Cavani, po pertraukos 52 min. rezultatą po 11 m baudinio padvigubino Neymaras. Mačui artėjant į pabaigą „Monaco“ viltis sužadino 81 min. Joao Moutinho pelnytas įvartis, tačiau šeimininkams bent taško iškovoti nepavyko.  PSG su 38 taškais tvirtai pirmauja čempionate, į antrą vietą šiame ture pakilo Liono „Olympique“ ekipa (29 taškai), kuri sekmadienį Nicoje net 5:0 sutriuškino vietos „Nice“ futbolininkus. Dublį pelnė Memphis Depay (5', 38'), pasižymėjo Gnaly Maxwell Cornetas (20'), Mariano Diaz (27') ir Myziane'as Maolida (79'). 29 taškus turi „Monaco“, kuri dėl prastesnio įvarčių santykio užima 3 vietą. Le classement général à l'issue de la 14ème journée 🙌 pic.twitter.com/nHfnmGAHB2— Ligue 1 Conforama (@Ligue1Conforama) November 26, 2017  Visi XIV turo rezultatai: „Saint-Etienne“ 2 – 2 „Strasbourg“ „Rennes“ 2 – 1 „Nantes“ „Caen“ 1 – 0 „Bordeaux“ „Dijon“ 3 – 1 „Toulouse“ „Metz“ 0 – 2 „Amiens“ „Montpellier“ 3 – 0 „Lille“ „Troyes“ 3 – 0 „Angers“ „Nice“ 0 – 5 „Lyon“ „Marseille“ 1 – 0 „Guingamp“ „Monaco“ 1 – 2 „Paris Saint Germain“