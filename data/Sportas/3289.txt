Pirmąjį setą pralaimėjęs R. Berankis galingai sužaidė kituose dviejuose ir įveikė D. Masurą. Tai buvo pirma lietuvio pergalė tokio lygio turnyre šiais metais. R. Berankis šiame susitikime atliko du neatremiamus padavimus, o jo varžovas - keturis. Abu tenisininkai padarė po keturias dvigubas klaidas. Aštuntfinalyje lietuvio laukia rimtesnis varžovas – 33 metų Philippas Kohlschreiberis. Vokietis šiuo metu ATP reitinge užima 34-ą vietą. Būsimasis R. Berankio varžovas į aštuntfinalį prasibrovė lengvai – 6:1, 6:3 nugalėjo 20-metį rusą Jevgenijų Tiurnevą (548). Patekdamas į antrąjį ratą, lietuvis užsitikrino 20 ATP reitingo taškų ir 17,09 tūkst. JAV dolerių. Turnyro Sankt Peterburge prizų fondą sudaro 1 mln. JAV dolerių.