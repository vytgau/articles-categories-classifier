7-ąją min. amerikietis Ryanas Donato išvedė savo ekipą į priekį, o 16-ąją min. rezultatą išlygino Janas Kolaras. 29-ąją min. po Tomašo Kundrateko įvarčio priekyje jau buvo čekai, po poros minučių pusiausvyrą atstatė Jimas Slateris. Baudinių serijoje čekams pergalę lėmė tikslus Petro Koukalo smūgis. Visus šešis amerikiečių metimus atrėmė čekų vartininkas Pavelas Francouzas. Čekijos rinktinė yra 1998 metų Nagano (Japonija) olimpinių žaidynių čempionė, o 2006 metais Turine (Italija) iškovojo bronzą. Pusfinalyje Čekijos komanda žais arba su Olimpinių atletų iš Rusijos ekipa, arba su Norvegijos rinktine. Kitose ketvirtfinalio rungtynėse šiandien 9.40 val. Lietuvos laiku susitiks olimpinių atletų iš Rusijos rinktinė ir Norvegija, Kanada ir Suomija (14.10 val.) bei Švedija ir Vokietija (14.10 val.). 