Mūsų kaimynui tai buvo jau 23-ioji pergalė karjeroje – iki šiol jis dar nė sykio nėra patyręs nesėkmės kartėlio. Tuo metu po dvejų metų pertraukos į ringą grįžusio M. Perezo sąskaitoje – 22 pergalės, 3 pralaimėjimai ir 1 lygiosios. „Nebuvo lengva, bet mes laimėjome, – džiaugėsi M. Briedis. – Vis dar reikia padirbėti ties daugeliu aspektų. Pirmą kartą titulą gyniau Latvijoje ir pirmą kartą man prakirto akį.“ O štai nesėkmę patyręs airių kilmės kubietis buvo nepatenkintas teisėjo iš Italijos Massimo Barrovecchio sprendimais. „Aš tik prašiau švarios kovos, bet teisėjas buvo toli nuo švarių sprendimų. Jis neatliko savo darbo – štai ką aš dabar jaučiu“, – po kovos galvą kraipė M. Perezas, prisipažinęs, kad nežino, ar dar tęs boksininko karjerą. 2008 metų Europos kikbokso čempiono iš Latvijos pusfinalyje lauks kova su pirmąjį reitingą turinčiu ir WBO titulą ginančiu ukrainiečiu Aleksandru Usiku. Mūšis numatytas 2018 metų pradžioje. @WBSuperSeries Result! 🥊 116-110, 115-111 & 114-112 for the winner #AndStill WBC Cruiserweight Champion Mairis Briedis! 🇱🇻#BriedisPerez pic.twitter.com/8xTOrMgg7G— Behind The Gloves (@BehindTheGloves) September 30, 2017 