Antrąją vietą užima 14 taškų pelnę amerikiečiai, po 13 taškų pelnė japonai ir Rusijos atstovai. Solistų trumpojoje programoje geriausiai pasirodė japonas Shoma Uno (103,25 tšk.), antras buvo Izraelio atstovas Aleksejus Byčenka (88,49 tšk.), trečias – triskart pasaulio čempionas kanadietis Patrickas Chanas (81,66 tšk.). Sportinių porų trumpojoje programoje pirmoji pozicija atiteko Rusijos duetui Jevgenijai Tarasovai ir Vladimirui Morozovui (80,92 tšk.), antroji – kanadiečiams Meagan Duhamel ir Ericui Radford ui (76,57 tšk.), trečioji – Vokietijos atstovams Alionai Savčenko ir Bruno Massotui (75,36 tšk.). JAV čiuožėjai abu kartus liko ketvirti. Sekmadienį trumpąsias programas atliks ledo šokių poros ir solistės, o sportinių porų grupės dalyviai atliks laisvąją programą. Varžybose dalyvauja dešimties šalių komandos.