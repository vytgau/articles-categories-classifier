Laisvojo stiliaus slidininkas iš Rusijos Semionas Denščikovas trečiadienį, vasario 14 dieną, vedė savo išrinktąją, skeletono rogučių profesionalę, taip ir nepakviestą į Pjongčango žiemos olimpines žaidynes, Olgą Potyliciną. S. Denščikovas, kuris į Pjongčnagą išvyksta jau vasario 15 dieną, sako, kad paskutinę minutę prieš kelionę į Pietų Korėją įvykusios tuoktuvės įtakos rezultatams neturės. Vestuvėse nebuvo alkoholio, tad koncentracija kovojant dėl olimpinio medalio nenukentės, šypsosi sportininkas. „Naujienos, kad vienam ar kitam neleido dalyvauti žaidynėse, labai liūdina ir vargina. Aišku, tas neutralus statusas suteikia vilties. Galbūt mums savo pavyzdžiu pavyks kiek pakelti nuotaiką ir pradžiuginti visą komandą? Geros emocijos turėtų padidinti kovinę dvasią, tikiu tuo“, - sakė skeletono rogučių sportininkė iš Rusijos Olga Potylicina. Pora planuoja dar vienas vestuves Krasnojarske pasibaigus olimpinėms žaidynėms. Norėtų, kad jose dalyvautų poros tėvai, giminės ir draugai. Sportininkė pasirinko vyro pavardę ir kitose varžybose dalyvaus nauja pavarde. S. Denščikovas Pjongčange dėl olimpinio medalio kovos vasario 21 dieną.