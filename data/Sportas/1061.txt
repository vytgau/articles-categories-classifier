„Taip jau gavosi, kad sausio mėnesį likau be klubo, sulaukiau „Trakų“ skambučio ir aš čia. Pirmieji įspūdžiai tikrai geri, kolektyvas linksmas, aišku, teks prisiminti rusų kalbą, bet šiaip viskas gerai. Sezono startas jau šeštadienį. Komanda tam startui pasiruošusi, pasiruošęs ir aš“, – kalbėjo „Trakų“ naujokas. Vartininkas nuo 2011 metų buvo skolinamas Florencijos „Fiorentina“ ekipai, o dar po metų pasirašė sutartį su „AS Roma“. Nors pagrindinėje ekipoje debiutuoti neteko, tačiau per tą laiką buvo skolinamas net šešioms skirtingoms žemesnių divizionų komandoms, kuriose sužaidė per 50 rungtynių. T. Švedkauskas tapo trečiuoju „Trakų“ klubo naujoku prieš artėjantį 2018 metų čempionatą. Sutartis su „Trakais“ taip pat pasirašė puolėjai Rokas Gedminas ir Ettienas. „Trakai“ naująjį sezoną pradės šeštadienį rungtynėmis sostinės „Sportimos“ manieže su Klaipėdos „Atlantu“. Per aštuonerias ikisezonines rungtynes „Trakai“ iškovojo šešias pergales, kartą sužaidė lygiosiomis ir kartą pralaimėjo.