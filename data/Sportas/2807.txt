Su tokia rungtynių baigtimi sunku buvo susitaikyti ištikiausiems „Žalgirio“ sirgaliams – komandą į Marijampolę atlydėjusiai „Pietų-IV“ grupuotei. Pasibaigus mačui į aikštę iš žaliai baltų tribūnos buvo paleisti deglai, o netrukus į apsauginių ir policijos pareigūnų gretas ėmė skrieti kėdės. Nuotraukose matyti kelios dešimtys svečių tribūnoje išlaužytų ir nepataisomai sugadintų kėdžių.   Pareigūnai, malšindami „Žalgirio“ ultrų aistras, panaudojo ašarines dujas. Po incidento vienas „Pietų IV“ lyderių Ingvaras Butautas pakomentavo šią situaciją: „Ne, mes nedeginome, negriovėme ar nesiaubėme stadiono šiaip sau. Fajeriai į aikštę lėkė neatlaikius nervams dėl rezultato. Taip, išlepinti pergalių ir nemokame pralaimėti. Su laiku išmoksime. Kėdės lėkė į pernelyg uždelstai sureagavusius pareigūnus. Ir ne, tai buvo ne jokia provokacija, o veikiau pretekstas daliai žmonių išlieti savo nuoskaudą dėl rungtynių rezultato. O šokiruotiems tuo atšausiu: o kas jums sakė, kad mes esam angeliukai su sparneliais?“, – savo „Facebook“ paskyroje komentavo I. Butautas. *** Po šios pergalės „Sūduva“ su 59 taškais tapo vienvalde A lygos lydere. Viso sezono metu pirmavę, bet dabar jau tašku mažiau turintys žalgiriečiai prieš lemiamą ratą smuktelėjo į antrą poziciją. Ši pergalė marijampoliečiams taip reiškia ir namų pranašumą penktajame ture. Jame šešios geriausios reguliariojo sezono komandos tarpusavyje sužais dar po vieną kartą – būtent po šių kovų ir spręsis medalių likimas. Paskutinis čempionate likęs „Kauno Žalgiris“ iškrito į I lygą, o jo vietą užims žemesniame divizione triumfavusi „Palanga“. Tuo metu septinti likę Kauno „Stumbro“ futbolininkai dėl vietos A lygoje kovos su Gargždų „Bangos“ klubas. Turnyro lentelė: 