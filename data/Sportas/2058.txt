Vokietijos čempionai Miuncheno „Bayern“ svečiuose 1:0 palaužė „Stuttgart“. Vienintelį įvartį 79-ąją minutę įmušė Thomasas Mulleris. Dramatiškiau klostėsi mačas Dortmunde, kur po permainų trenerio poste įsivažiuojantys vietos „Borussia“ futbolininkai 2:1 įveikė „Hoffenheim“. Peterio Stogerio auklėtiniai 21-ąją minutę praleido pirmieji, tačiau 63-ąją minutę rezultatą išlygino Pierre‘as-Emerickas Aubameyangas, o mačo didvyriu tapo Christianas Pulisicas. JAV metų futbolininku pripažintas saugas 89-ąją minutę gražiai pergudravo vartininką ir pelnė pergalingą įvartį. „Borussia“ ekipa su 30 taškų grįžo į trečiąją čempionato vietą, o nuo pirmaujančios „Bayern“ komandos ją skiria 13 taškų. Kiti rezultatai: „Augsburg” 3 - 3 „Freiburg” „Eintracht Frankfurt” 2 - 2 „Schalke 04” „Cologne” 1 - 0 „Wolfsburg” „Werder” 2 - 2 „Mainz 05” „Bundesliga“ turnyrinė lentelė: (vieta, komanda, rungtynės, pergalės, lygiosios, pralaimėjimai, įvarčių santykis, taškai)  „Serie A“ čempionate pasikeitė pirmaujanti komanda, nes lyderė Milano „Inter“ namuose 1:3 krito prieš „Udinese“ ir patyrė pirmąją sezono nesėkmę. Po Mauro Icardi įvarčio 15-ąją minutę rezultatas tapo lygus 1:1, tačiau 61-ąją ir 77-ąją minutėmis šeimininkus paskandino Rodrigo De Paulas ir Antoninas Barakas. Į pirmąją vietą sugrįžo „Napoli“ futbolininkai, kurie tokiu pačiu rezultatu 3:1 svečiuose pranoko „Torino“. „Napoli“ visas varžovų viltis sudaužė jau pačioje rungtynių pradžioje. Po Kalidou Koulibaly, Piotro Zielinskio ir Mareko Hamšiko tikslių smūgių rezultatas buvo 3:0 sužaidus vos pusvalandį. „Napoli“ šiuo metu yra iškovojusi 42, o „Inter“ – 40 taškų. Milano ekipą sekmadienį aplenkti gali 38 taškus turinti Turino „Juventus“ komanda. Atkakliausias mūšis vyko Italijos sostinėje, kur vietos „AS Roma“ tik per pridėtą laiką Fazio pelnyto įvarčio dėka 1:0 palaužė „Cagliari“. „Serie A“ turnyrinė lentelė: (vieta, komanda, rungtynės, pergalės, lygiosios, pralaimėjimai, įvarčių santykis, taškai)