Tačiau per spaudos konferenciją A. Cassano jau pasakė, kad ir toliau ketina žaisti „Verona“ komandoje. „Aš pasidaviau savo silpnumui. Aš nuolat pasikliauju savo intuicija. Dėkoju klubo direktoriui, treneriui ir žmonai. Aš dar noriu kovoti dėl pergalių. Šį rytą intuicija mane suklaidino. Taip dažnai nutinka. Aš vėl ketinu priimti šį iššūkį ir esu tikras, kad laimėsiu“, – gana painiai žiniasklaidos atstovams kalbėjo A. Cassano. A. Cassano sutartį su klubu „Verona“ sudarė tik liepos 10-ą dieną. Prieš tai jis žaidė Genujos ekipoje „Sampdoria“, tačiau praėjusį 2016-2017 metų sezoną aikštėje nepasirodė nė viename mače. A. Cassano taip pat yra atstovavęs Madrido „Real“ (Ispanija), „AC Milan“ ir Milano „Inter“ (abu – Italija) klubams. Italijos rinktinės garbę jis gynė 25-eriose rungtynėse ir pelnė 9 įvarčius.