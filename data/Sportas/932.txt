Tokį faktą žiniasklaidai atskleidė pabėgėliai iš Šiaurės Korėjos. Jie tvirtina, kad merginos ne tik entuziastingai palaiko sportininkus, bet taip pat entuziastingai privalo tenkinti ir šalies valdančiosios partijos šulų poreikius lovoje. Maždaug 230 narių palaikymo komanda, atvykusi į Pietų Korėją, buvo ne kartą įvardyta kaip sumanus Pchenjano „žavesio ginklas“, skirtas bent trumpam nuginti visų mintis apie branduolinius bandymus. Skelbiama, kad šios moterys akylai stebimos visą parą, joms griežtai draudžiama bendrauti su pašaliniais, o visus darbus jos atlieka poromis po dvi. 54 metų pabėgėlis iš Šiaurės Korėjos „Bloomberg“ teigia: „Vienu žodžiu galiu situaciją apibūdinti taip: sportininkai yra Kim Jong Uno sporto „vergai“. Net ir treneriai, ir tie yra Kim Jong Uno vergai, Šiaurės Korėjos valdančiojo režimo vergai. Taip yra todėl, kad Šiaurės Korėjoje Kim Jong Unas ir jo režimas yra visas pasaulis. Tai galioja tiek sportininkams, tiek jų palaikymo komandai“.  Jie atsirenka žmones, kurie greičiausiai nebandys bėgti, ir tuos, kurie atėję iš režimui lojalios aplinkos. Štai ką „Bloomberg“ teigia kitas pabėgėlis, 42 metų Lee So Yeon: „Šiaurės Korėjos merginų palaikymo komanda atvažiavo pašokti, pasišypsoti ir padainuoti. Iš pirmo žvilgsnio tas fasadas atrodo džiugiai. Deja, ne viskas taip džiugu – joms neretai tenka prievarta dalyvauti vakarėliuose ir teikti sekso paslaugas. At the women’s ice hockey at the PyeongChang Winter Olympics, North Koreans cheer: Go for it, go for it, our players, go for it! pic.twitter.com/ELTt4T7VXn — Anna Fifield (@annafifield) February 10, 2018  Jos privalo dalyvauti valdančiosios partijos Politinio biuro renginiuose ir miegoti su tais vyrais, nors to visai nenori. Taigi, tam tikra prasme tų merginų kūnai nepriklauso joms“. DELFI primena, kad Pietų Korėjoje vykstančios olimpiados metu dėmesio centre atsidūrė iš Šiaurės Korėjos atvykusi merginų palaikymo komanda. Jų sinchronizuoti veiksmai ir darnūs šūksniai sužavėjo milijonus sporto gerbėjų, kurie domisi olimpinėmis žaidynėmis. Kartu su pirmaisias pranešimais iš Pjongčange vykstančių žiemos olimpinių žaidynių plūstelėjo žinutės ir apie merginų palaikymo komandą iš Šiaurės Korėjos. Merginų grupės dainas ir šokius galima be vargo pavadinti Šiaurės Korėjos skleidžiamos propagandos išraiška: šokėjų judesiai griežtai sustyguoti, nepalikta vietos nė menkiausioms improvizacijoms. „New York Times“ skelbė, kad palaikymo komandos narėms galimybė keliauti yra ir didžiausia privilegija, ir pagunda. Olimpinėse žaidynėse visi palaikymo grupės pasirodymai atliko propagandos vaidmenį. Pchenjanui šiuo atveju svarbu ne linksminti žmones ir įkvėpti sportininkus, bet eilinį kartą pademonstruoti savo galią. Kaip ir sportininkai iš Šiaurės Korėjos, palaikymo komandos merginos niekada nelieka vienos. Jos keliauja kartu su stebėtojais tiek iš Pietų, tiek iš Šiaurės Korėjos. Net ir vonios kambariu naudojasi grupelėmis. Jeigu kuri nors mergina suklysta, jos gali laukti bausmė. 2006 metais 21 palaikymo komandos narė atsidūrė darbo stovykloje, nes namuose drįso papasakoti apie kelionę į Pietų Korėją. Pabėgti joms praktiškai neįmanoma. 500 asmenų Šiaurės Korėjos delegacijose nestinga šnipų ir informatorių, jų darbas – stebėti tiek sportininkus, tiek palaikymo grupės merginas ir pasirūpinti, kad jos niekur nedingtų. Jeigu visgi kokia drąsuolė išdrįstų sprukti, jos savo šeimas pasmerktų kalėjimui ar net mirčiai. Būtent kolektyvinės bausmės perspektyva ir paskatino Han bėgti. Kai iš Šiaurės Korėjos pabėgo jos brolis, ji ir tėvai puikiai žinojo, kad taikiniais taps ir jie. 2006 metais ji paskui brolį patraukė į Kiniją.