Aikštės šeimininkai jau dvikovos pradžioje pirmavo 3:0 po Gerardo Deulofeu, Sergio Busquetso ir argentiniečio Lionelio Messi smūgių 6-ą, 11-ą ir 28-ą min. Antrame kėlinyje pasižymėjo abu Suarezai: 55-ą min. įvartį pasiekė urugvajietis Luisas, o 74-ą min. varžovų vartininką nuginklavo ispanas Denis. Po pertraukos „Barcelona“ atliko net 11 keitimų, taigi žaidė net dviem sudėtimis. 89-ą min. „Barcelonos“ puolėjas Francisco Alcaceras dar nerealizavo 11-os metrų baudinio. Ваш браузер не поддерживает iframe. 2016 metų lapkričio 29-ą dieną lėktuvas, kuriuo skrido 68 keleiviai ir 9 įgulos nariai, patyrė avariją ir sudužo netoli Kolumbijos miesto Medelino. Tąsyk katastrofoje žuvo 71-as žmogus, tarp jų 19-a „Chapecoense“ klubo narių: futbolininkai, treneriai, personalas ir žurnalistai. Gyvi liko tik 6 žmonės, tarp jų ir trys „Chapecoense“ žaidėjai: Alanas Ruschelis, Jacksonas Follmannas ir Jelio Samperas Neto. Mačą pirmu kamuolio išspyrimu pradėjo „Chapecoense“ katastrofą išgyvenę J. Follmannas ir J. S. Neto, o A. Ruschelis žaidė ir buvo pakeistas. Barselonos publika jiems skyrė griausmingas ovacijas. J. Gamperas 1899 metais įkūrė „Barcelonos“ klubą. Jo garbei nuo 1966-ų prieš kiekvieną sezoną „Barcelona“ žaidžia kontrolines draugiškas rungtynes dėl J. Gampero taurės. Kitose draugiškose pirmadienio vakaro rungtynėse Stambulo klubas „Fenerbahče“ 1:0 (0:0) nugalėjo Italijos komandą „Cagliari“, o vienintelį ir pergalingą įvartį puikiu baudos smūgiu prancūzas Mathieu Valbuena įmušė 61-ą min. Rezultatai: „Barcelona“ (Ispanija) 5 – 0 „Chapecoense“ (Brazilija) 6' Gerard Deulofeu [1 - 0] 11' Sergio Busquets [2 - 0] 28' Lionel Messi [3 - 0] 55' Luis Suarez [4 - 0] 74' Denis Suarez [5 - 0] 89' Francisco Alcacer („Barcelona“) – nerealizavo 11 metrų baudinio „Barcelona“ starto sudėtis: Marc-Andre ter Stegen, Jordi Alba, Samuel Umtiti, Gerard Pique, Aleix Vidal, Andres Iniesta, Sergio Busquets, Ivan Rakitič, Gerard Deulofeu, Lionel Messi, Luis Suarez. „Fenerbahče“ (Turkija) 1 - 0 „Cagliari“ (Italija). 61' Mathieu Valbuena [1 - 0] 