Tiumenėje (Rusija) vykusio paskutiniojo, devintojo, pasaulio taurės etapo moterų 12,5 km bendro starto lenktynėse nugalėjo baltarusė Darja Domračeva (1 baudos ratas) – 35 min. 27,4 sek. Antrąją vietą užėmė slovakė Paulina Fialkova (+1,8 sek.; 1 baudos ratas), trečiąją – prancūzė Anais Chevalier (+6,6 sek.; 0). K. Makarainen (+17,4 sek.; 3) finišavo tik šešta, tačiau tuo nepasinaudojo Slovakijos atstovė Anastasija Kuzmina. Pastaroji liko tik 11-a (+36,4 sek.; 3) ir bendroje įskaitoje turėjo tenkintis antrąja vieta. K. Makarainen iš viso surinko 822 taškus, o A. Kuzmina – 819. Trečia liko D. Domračeva (804 tšk.). Vyrų 15 km bendro starto lenktynėse nugalėjo rusas Maksimas Cvetkovas (0 baudos ratų) – 37 min. 37,3 sek. Antrąją ir trečiąją pozicijas užėmė norvegai Erlendas Bjoentegaardas (+2,7 sek.; 0) ir Johannesas Boe (+16,6 sek.; 2). Be didesnės motyvacijos startavęs M. Fourcade'as (+1.11,2; 4) liko 19-as. Bendroje įskaitoje M. Fourcade'as surinko 1116 taškų. Antroji vieta atiteko J. Boe (1027 tšk.), trečioji – rusui Antonui Šipulinui (697 tšk.). Pasaulio taurės bendro starto varžybų įskaitose taip pat nugalėjo K. Makarainen ir M. Fourcade'as.