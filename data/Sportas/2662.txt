„The Notorious“ pravardę turintis C. McGregoras apeliuoja ir į F. Mayweatherio pažadą, duotą prieš bokso dvikovą. „Su tuo, ką išmokau, turėdamas naują šansą tikrai laimėčiau, – kalbėjo airis. – Palauksiu. Pažiūrėsiu, kaip jis (F. Mayweatheris) su savo pinigų ryšulėliais reaguos. Galbūt vėl sulauksiu skambučio“. Nepamiršo UFC žvaigždė ir savo buvusio sparingo partnerio Paulie Malignaggi: „Paulie gana pritauzijo niekų. Turiu ginti UFC čempiono diržą. Jei jis nori pinigų, surengsime jam tokią progą MMA dvikovoje“. Kol kas į airio užmestą jauką neatsakė nei F. Mayweatheris, nei P. Malignaggi. Pats C. McGregoras taip pat prisipažino pernelyg užsiėmęs: „Mes vis dar nebaigėme skaičiuoti pinigus“. Priminsime, kad rugpjūtį vykusioje „amžiaus“ dvikovoje pagal bokso taisykles 40-mečiui F. Mayweatheriui prireikė 10-ies raundų, kad techniniu nokautu įveiktų 29-erių metų C. McGregorą. Это видео войдет в историю #MayweatherMcGregorpic.twitter.com/gdYH9nOOef — Бокс/MMA (@boxing_mma_se) August 27, 2017  Iš „pensijos“ sugrįžęs F. Mayweatheris iškovojo 50-ą pergalę profesionaliame ringe ir pagerino legendinio Rocky Marciano rekordą. Apie 140 mln. JAV dolerių už 10-ties raundų triūsą uždirbęs C. McGregoras prisipažino dabar turįs naują tikslą – aplenkti Madrido „Real“ žvaigždę Cristiano Ronaldo ir tapti geriausiai apmokamu sportininku planetoje. „Kitais metais „Forbes“ turtingiausių atletų sąraše Floydas bus pirmas, aš – antras, o C. Ronaldo – trečias. Jei kovočiau dar kartą ar dukart, aplenkčiau ir Floydą, – tikino airis. – Dabar mano tikslas tapti 2018-ų metų daugiausiai uždirbusiu sportininku, pasiekti milijardo JAV dolerių ribą ir nesustoti toliau“. Conor McGregor says he'll eclipse Cristiano Ronaldo as highest paid athlete - Hindustan Times https://t.co/M49iQndMEl pic.twitter.com/svs2yulooD— Cristal Moreno (@cristal1988_) November 2, 2017