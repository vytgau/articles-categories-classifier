Rungtynėse Klaipėdoje aikštelėje siautėjo asociacijos „Hockey Lietuva“ prezidentas Petras Nausėda, kuris dvikovoje pelnė 3 įvarčius ir atliko 2 rezultatyvius perdavimus. Tris įvarčius pelnė ir žaidžiantis komandos treneris Jevgenijus Čiugajus. Pasižymėjo ir klaipėdiečiai, kurių vartus du kėlinius gynė 58-erių vartininkas Andrejus Šutovas, Lietuvos čempionu su „Baltija“ tapęs dar tarybiniais laikais. Beje, tik pavargus šiam vartininkui ir į vartus trečiajame kėlinyje stojus Osvaldui Zelepūgai, varžovai galų gale rado raktą į pergalę.   Elektrėnų „Energija“ namuose 7:2 (3:1, 3;0, 1:1) nugalėjo Vilniaus „Hockey Punks“ komandą. Šeimininkams du įvarčius pelnė Aimas Fiščevas, po vieną – Danielius Nomanovas, Lukas Vėželis, Aurimas Gaidauskas, Povilas Verenis ir Karolis Krasilnikovas. Vilniaus ekipoje pasižymėjo Šarūnas Suchomlinas ir Modestas Kartenis. „Energija“ ir „Kaunas Hockey“ kaip pirmosios dvi reguliariojo sezono komandos iškart pateko į atkrintamųjų varžybų pusfinalį. Likę keturi čempionato klubai nuo šeštadienio pradeda ketvirtfinalių iki dviejų pergalių serijas. Vilniaus „Hockey Punks“ ir „Rokiškis“ iki žais kovo 4 d., 15.15 val., Vilniaus pramogų arenoje, kovo 6 d., 20 val., Rokiškio ledo arenoje ir, jei prireiks, kovo 8 d., Vilniaus pramogų arenoje. „Baltija” ir Vilniaus „Geležinis vilkas” kausis kovo 3 d., 15.50 val., Elektrėnų ledo rūmuose, kovo 4 d., 11.20 val., Elektrėnų ledo rūmuose ir, jei prireiks, kovo 7 d. Klaipėdos „Akropolyje“. Lietuvos ledo ritulio čempionato turnyro lentelė (vieta, komanda, rungtynės, pergalės, pergalės po baudinių serijos, pralaimėjimai po baudinių serijos, pralaimėjimai, įvarčiai, taškai): 