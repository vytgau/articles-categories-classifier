Sergio Perezas iš Meksikos ir Estebanas Oconas iš Prancūzijos žvarbų pirmadienio rytą nutraukė uždangalą nuo naujojo „Force India VJM11“ modelio. „Toro Rosso“ pristatė modelį STR13. Dukterinė „Red Bull“ komanda šį sezoną pirmą kartą startuos su „Honda“ varikliais. „Haas“ komanda su prancūzu Romainu Grosjeanu ir danu Kevinu Magnussenu lenktyniaus su naujai pristatytu VF18 modeliu. „Circuit de Catalunya“ trasoje pirmadienį startuoja 8 dienų bandymai. „Force India“, „Toro Rosso“ ir „Haas“ – paskutinės iš 10 „Formulės-1“ komandų, pristačiusios bolidus 2018 metų sezonui. Naujasis sezonas startuoja 25-ą kovo Melburne, Austalijoje. 