42-ejų metų Ž. Savickas finalinėje įskaitoje per šešias rungtis surinko 57 taškus, o 45-erių metų V. Blekaičio sąskaitoje - 51 taškas. Penktoje rungtyje - sunkvežimio traukime - nugalėjo Ž. Savickas (23,55 sek.), o V. Blekaitis (23,94 sek.) užėmė antrąją poziciją. Paskutinėje - akmenų sukėlimo - rungtyje pirmas buvo amerikietis Kenas McClellandas, 5 akmenys, 28,72 sek.). Ž. Savickas (5 akmenys, 58 sek.) užėmė antrąją vietą, o V. Blekaitis (4 akmenys, 32,56 sek.) liko penktas. Trečiąją vietą galutinėje įskaitoje užėmė K. McClellandas (48 tšk.), ketvirtąją - kitas amerikietis Nickas Bestas (41 tšk.). Veteranų varžybose dalyvavo 24 galiūnai, o po keturių rungčių pasirodymą tęsė 10 sportininkų.