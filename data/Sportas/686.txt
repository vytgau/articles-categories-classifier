Šeštadienį, kovo 10 dieną, Estijos sostinėje Taline pasibaigė 2018 metų Pasaulio žiemos plaukimo čempionatas. Sporto renginyje dalyvavo beveik 1500 plaukikų iš 35 valstybių, tarp kurių Australija, Brazilija, Argentina, Jungtinės Valstijos ir Mongolija. Čempionatas vyko net penkias dienas. Kas dvejus metus organizuojama sporto šventė pastarąjį kartą vyko Rusijos Tiumenės mieste. Šiais metais vandens temperatūra tesiekė vos 1 laipsnį šilumos, tačiau jutiminė Baltijos jūros temperatūra sportininkams atrodė minusinė. 2020 metais Pasaulio žiemos plaukimo varžybos vyks Slovėnijoje.