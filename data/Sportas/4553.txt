Antras antrose treniruotėse buvo britas Lewisas Hamiltonas („Mercedes“). Jis nuo antrų treniruočių nugalėtojo atsiliko +0,047 sek. (35 ratai). Trečią ir ketvirtą vietas užėmė abu „Ferrari“ ekipos atstovai – suomis Kimi Raikkonenas (+0,332 sek., 36 ratai) ir čempionato lyderis bendroje įskaitoje vokietis Sebastianas Vettelis (+0,460 sek., 36 ratai). Antros sesijos pradžiai dangų Silverstoune užtraukė debesys, bet trasa pasiliko sausa. Pilotai toliau tęsė tradicinę nustatymų paiešką ir vertino padangų efektyvumą. Pirmoje treniruotėje daugelis turėjo problemų su priekinių padangų įšildymu, o antroje komandos bandė išspręsti šią problemą. Lenktynininkai dirbo ilgose ratų serijose su minkštomis ir superminkštomis padangomis – pats minkščiausias padangų mišinys debiutavo Silverstoune. Nuo vidutinių padangų komandos atsisakė, nes jomis buvo išvažiavę tik „Mercedes“ ir „Toro Rosso“ pilotai. Neapsieita be klaidų ir išlėkimų iš trasos. Ispanas Carlosas Sainzas („Toro Rosso“) pabuvojo ant žolės 12-ame posūkyje, dėl to praleido pirmą sesijos dalį. L. Hamiltonas ir kitas britas Jolyonas Palmeris („Renault“) taip pat buvo išlėkę iš trasos. L. Hamiltonas patvirtino, kad mašina buvo pažeista kelkraštyje ir sugrįžo į boksus, bet vėliau tęsė darbą. Antroje sesijos dalyje apsisuko brazilas Felipe Massa („Williams“) ir K. Raikkonenas, bet be rimtesnių pasekmių. Ilgiausią distanciją nuvažiavo meksikietis Sergio Perezas („Force India“) – 42 ratai. V. Botto rezultatas 1 min. 28,496 sek. yra beveik visa sekunde greičiau nei pernai metų „pole“ pozicija. Spėjama, kad šeštadienį greičiai dar padidės. D. Britanijos GP etapo antrųjų treniruočių rezultatai: PROVISIONAL CLASSIFICATION (END OF FP2)#BritishGP 🇬🇧 pic.twitter.com/D12g1LmZfB — Formula 1 (@F1) 14 July 2017  Pirmų treniruočių lyderis – V. Bottas Pirmose treniruotėse pirmavo V. Bottas, ratą įveikęs per 1 min. 29,106 sek. Antras buvo L. Hamiltonas („Mercedes“, 1:29,184, +0,078 sek., 29 ratai). o trečią rezultatą pasiekė olandas Maxas Verstappenas („Red Bull“, 1:29,604, +0,498 sek., 26 ratai). S. Vettelis („Ferrari“) pirmose treniruotėse buvo šeštas (1 min. 30,137 sek., +1,031 sek., 19 ratų). Ilgiausią distanciją nuvažiavo S. Perezas – 33 ratai. Pirmos treniruotės pradžioje Silvetrstoune S. Vettelis į trasą išvažiavo su nauja galvos apsaugos sistema „Shield“, bet naujos sistemos bandymai buvo labai trumpi. Rato pabaigoje vokietis pasuko į boksus ir sugrįžo į trasą su įprastinės konfigūracijos mašina. S. Vettelis skundėsi, kad važiuojant vaizdas per „Shield“ apsauginę sistemą yra „išplaukęs“. „Haas“ ekipoje italas Antonio Giovinazzi pirmoje treniruotėje sėdo prie dano Kevino Magnusseno automobilio vairo. F. Massa apgadino mašiną kelkraštyje „Copse“, o S. Vettelis išlėkė į saugumo zoną „Becketts“ atkarpoje. Po pirmos ratų serijos visi lenktynininkai sugrįžo į boksus, teisėjai surinkto F. Massos automobilio nuolaužas, o greitai ir pats brazilas sugrįžo į trasą. Daugelis komandų paruošė naujienų Silverstouno etapui ir per pirmą treniruočių sesiją vertino jų efektyvumą. 2017 metų automobiliai buvo labai greiti „Copse“ ir posūkių junginyje „Maggots-Becketts“ – jau pirmoje treniruotėje pagerintas trasos rekordas, pasiektas pernai per kvalifikaciją. Sesijos pabaigoje rusas Danijilas Kviatas („Toro Rosso“) pasiskundė, kad dingo variklio galia ir staiga sugrįžo į boksus. D. Britanijos GP etapo pirmųjų treniruočių rezultatai: FP1 PROVISIONAL CLASSIFICATION (90/90 MINS): @MercedesAMGF1 comfortably ahead #BritishGP 🇬🇧 #F1 pic.twitter.com/qDQBD9Ra9j — Formula 1 (@F1) 14 July 2017 Šeštadienį Silverstouno trasoje vyks trečios treniruotės (12.00 val. Lietuvos laiku) ir kvalifikacija (15.00 val.). Lenktynės bus surengtos sekmadienį (15.00 val.).