30-ies sekundžių trukmės vaizdo įraše matyti, kaip tai įvyko ringe.  Amerikietis P. Malignaggi dėl tokios nepagarbos įsižeidė ir paliko C. McGregoro treniruočių stovyklą. Jis teigė, kad tai nebuvo nokdaunas, o tiesiog stūmimas. https://t.co/hKX3jVgZX5 — Conor McGregor News (@ConormcGregor5) August 9, 2017 14 Days pic.twitter.com/Nvj9Ir0Krz — Conor McGregor News (@ConormcGregor5) August 12, 2017 Buvęs pasaulio bokso čempionas ir rekordininkas Floydas Mayweatheris ir UFC superžvaigždė C. McGregoras į „T-Mobile“ arenos ringą Las Vegase žengs rugpjūčio 26-ą dieną, o savo akimis šią dvikovą galės stebėti 20 tūkst. žiūrovų. Tai svorio kategorija iki 69 kg. 40-metis amerikietis F. Mayweatheris dėl šios akistatos grįžo iš „pensijos“, o 29-erių metų airis C. McGregoras dar nėra dalyvavęs nė vienoje bokso kovoje. Kalbama, kad abu kovotojai už akistatą Las Vegase turėtų uždirbti po 100 mln. dolerių (kitų šaltinių teigimu – airis gaus 75 mln., o amerikietis – 100). F. Mayweatheris yra turėjęs 49 kovas profesionalų ringe ir jas visas laimėjo (26 jų – nokautais). C. McGregoras turėjo 24 kovas MMA ringe. Jis iškovojo 21 pergalę (18 jų – nokautais) ir patyrė 3 pralaimėjimus. 36-erių metų P. Malignaggi buvęs 63,5 kg ir 66,7 kg svorių kategorijų pasaulio čempionas. Jis yra iškovojęs 36 pergales (7 jų – nokautais) ir patyręs 8 pralaimėjimus.