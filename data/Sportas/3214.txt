„Brighton“ savo aikštėje iškovojo pergalę 1:0, o vienintelį įvartį pelnė Tomeras Hemedas. Po šios pergalės Braitono komanda pakilo į 13-ą vietą. Tai antrasis jos laimėjimas šį sezoną. Rafaelio Benitezo auklėtiniai atvyko savo sąskaitoje turėdami tris pergales iš eilės, tačiau šios serijos pratęsti neįstengė. Po rungtynių treneris tikino, kad žydo įvartis neturėjo būti įskaitytas. „Mano galva, ten buvo pražanga ir įvartis neturėjo būti įskaitytas. Tai taip akivaizdu, bet sprendimo jau neįmanoma atšaukti. Manau, padarėme užtektinai, kad gautume nors tašką. Varžovai turėjo progų, turėjome jų ir mes. Kontroliavome rungtynes ir pabaigoje sukūrėme daugiau pavojingų situacijų. Manau, kad nusipelnėme daugiau“, – komentavo „Newcastle“ strategas R. Benitezas. Brighton move up to 13th in the #PL after their victory over Newcastle... #BHANEW pic.twitter.com/DXEEtknWvV — Premier League (@premierleague) September 24, 2017  „Brighton“ 1 – 0 „Newcastle United“ 51' [1 – 0] Tomeras Hemedas  Lucaso Alario debiutas Lėverkuzeno „Bayer“ komandoje tapo tikra svajone. 19 mln. klubui kainavęs futbolininkas iš aikštės po Vokietijos Bundeslygos rungtynių su Hamburgo SV sekmadienį buvo išlydėtas sirgalių plojimais, o treneris Rudi Volleris žaidėją dar ir apkabino. Argentinietis pasižymėjo 23-ą minutę, iš karto po Kevino Vollando įvarčio (20-ą min.). L. Alario prisidėjo ir prie trečiojo įvarčio – po jo perdavimo trečią kartą svečių vartininką nuginklavo tas pats K. Vollandas. „Tikras malonumas žaisti su Lucasu puolime. Mano antrasis įvartis turėtų kristi į jo sąskaitą“, – tvirtino K. Vollandas. Lėverkuzeno ekipa su 7 taškais šoktelėjo į 10-ą turnyro lentelės vietą, o Hamburgo klubas su 6 taškais užima 15-ąją. „Bayer“ 3 – 0 Hamburgo SV 20' [1 – 0] Kevinas Vollandas 23' [2 – 0] Lucas Alario 83' [3 – 0] Kevinas Vollandas  „Hannover“ 0 – 0 „Koln“