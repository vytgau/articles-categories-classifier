„Ligue 1“ čempionato ketvirtose rungtynėse PSG 3:0 (1:0) nugalėjo „AS Saint Etienne“ ir su 12 taškų tapo vienvaldžiu turnyro lyderiu. Šįkart vakaro herojumi buvo ne naujoji komandos žvaigždė Neymaras, o Edinsonas Canavi, į savo sąskaitą įsirašęs du įvarčius (20 min. baudinys ir 90-ą min.). Dar vieną įvartį pelnė Thiago Motta (52-ą min.). Ваш браузер не поддерживает iframe. Tuo metu Vokietijos Bundeslygoje nutiko kuriozinis įvykis. Vos prasidėjus „FC Koln“ – „Hamburger SV“ rungtynėms šlaunį susižeidė pagrindinis teisėjas Felixas Brychas ir buvo priverstas palikti aikštę. Jo pareigas perėmė ketvirtasis rungtynių arbitras Sorenas Storksas. 28-ių metų teisėjui debiutas Bundeslygoje buvo itin ryškus. Jis už antrą įspėjimą 59-ą min. pašalino iš aikštės „Hamburger SV“ žaidėją Mergimą Mavrają. Tačiau žaisdami mažuma „Hamburger SV“ futbolininkai išvykoje sugebėjo iškovoti pergalę 3:1 (2:0). Ваш браузер не поддерживает iframe. Ispanijos „LaLiga“ čempionate penktadienį „Real Sociedad“ neturėjo vargo su „Villarreal“ ekipa – laimėjo 3:0 po Da Silvos Williano Jose (25 min.), Xabi Pietro (34 min.) ir Juanmi (45 min.) įvarčių pirmajame kėlinyje. Ваш браузер не поддерживает iframe. Kitoje dvikovoje „Betis“ 2:1 (1:1) nugalėjo „Celta Vigo“.