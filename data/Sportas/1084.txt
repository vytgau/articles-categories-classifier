Antradienį paaiškės visi olimpinio ledo ritulio ketvirtfinalio dalyviai. Savo varžovų šiame etape jau laukia Švedija, Kanada, ir Olimpiniai atletai iš Rusijos. Su Švedija žais šveicarų ir vokiečių poros nugalėtojas, su Kanada – Suomijos ir Pietų Korėjos, o su Olimpiniais atletais iš Rusijos – Slovėnijos ir Norvegijos poros laimėtojai. Rungtynėse tarp JAV ir Slovakijos įvarčiais komandos prapliupo antrame kėlinyje, o trečiajame amerikiečiai įtvirtino savo pranašumą. JAV nacionalinėje ekipoje 2 įvarčius pelnė Ryanas Donato, po 1 – Jamesas Wisniewskis, Markas Arcobello ir Garrettas Roe. Slovakams paguodos įvartį pelnė Peteris Čerešnakas. 