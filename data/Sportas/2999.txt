Du tikslūs M. Salah smūgiai lėmė jo rinktinės pergalę 2:1 svarbiame mūšyje su Kongu. Pergalingą įvartį puolėjas dramatiškai įmušė pačioje teisėjo rungtynėms pridėto laiko pabaigoje. Šis triumfas egiptiečiams garantavo kelialapį į pasaulio futbolo čempionatą. Afrikos zonos atrankos E grupėje per 5 mačus 12 taškų surinkusi rinktinė tapo nebepavejama Ugandai. 2018 metais Rusijoje besivaržysianti Egipto nacionalinė komanda į planetos pirmenybes grįžta po ilgos pertraukos. Paskutinį kartą jie žaidė 1990 metų čempionate Italijoje. Puikią formą demonstruojantis M. Salah su 5 įvarčiais bent kuriam laikui tapo rezultatyviausiu Afrikos zonos atrankos turnyro futbolininku. Šioje zonoje šeštadienį kelialapį į Rusiją užsitikrino Nigerijos futbolininkai. Egiptas 2 – 1 Kongas 63' Mohamedas Salah [1 – 0] 88' Arnoldas Bouka Moutou [1 – 1] 90' Mohamedas Salah [2 – 1] D grupės turnyrinė lentelė: 