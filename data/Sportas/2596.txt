Abu tenisininkai visą pirmą setą neklydo atlikdami padavimus, todėl tokia tendencija nuvedė juos iki pratęsimo. Nors jį geriau pradėjo lietuvis, pirmasis atlikęs „break'ą“ ir pirmavęs 2:1, tačiau tuomet jis pats dukart nelaimėjo savo padavimų serijos ir atkarpą pralaimėjo net 0:4. Po tokio smūgiu Ryčka nebeatsitiesė ir pratęsime australo pranašumą turėjo pripažinti 3:7. Iniciatyvą perėmęs B. Tomičius ketvirtame geime atliko lietuviui itin skaudų „break'ą“ ir išsiveržė į priekį 3:1. Australas ir toliau neklydo bei prirėmė R. Berankį prie sienos įsiveržęs į priekį net 5:2, o mačas baigėsi dar vienais pirmos Lietuvos raketės pralaimėtais padavimais. Už dalyvavimą turnyre lietuvis į savo kišenę įsidėjo 1100 eurų, o tolyn žengęs Australijos tenisininkas uždirbo 9 ATP reitingo taškus ir 1820 eurų čekį. Bendrą turnyro Slovakijoje prizų fondą sudaro 106 tūkst. eurų.