24-erių gynėjas praėjusio sezono pabaigoje patyrė sunkią traumą: susidūrimo metu plyšo inkstas, prireikė operacijos, vėliau sekė ilgas reabilitacijos procesas. Praėjusiame sezone Sibiro miesto Tomsko komanda Rusijos aukščiausioje lygoje užėmė paskutinę vietą ir iškrito į Pirmą lygą. „Turių naujienų. Kaip žinote, neseniai pradėjau treniruotis po traumos. Tad, kad visiškai pilnai atsistatyčiau, Glivicų „Piast“ klubas išnuomavo mane Tomsko FC „Tom“ klubui iš Rusijos. Visi formalumai jau sutvarkyti, nuo šiol esu oficialus šio klubo narys“, - savo feisbuko paskyroje rašo E. Girdvainis. Rusijos antros lygos prasidėjusiame sezone „Tom“ klubas patyrė tris nesėkmes ir užima paskutinę 20-tą poziciją. Praėjusiame sezone E. Girdvainis Lenkijos čempionate jis sužaidė 10 rungtynių. Lietuvis su lenkų klubu turi iki 2019 metų vidurio galiojančią sutartį. Edvinas #Girdvainis został wypożyczony do rosyjskiego @fctomtomsk. Powodzenia Edi! Więcej ➡️ https://t.co/bgE0roU5HH pic.twitter.com/Z1TzZjAo6B — Piast Gliwice S.A. (@PiastGliwiceSA) July 21, 2017 