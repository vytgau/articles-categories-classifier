Kauniečiai neturėjo vargo su vis dar ledo treniruotėms neturinčiais svečiais. „Rokiškis“ žengia pernykščiais takais, kai įsibėgėjo po Naujųjų metų, o gero žaidimo priežastis buvo pilnavertės treniruotės ant ledo. Kauno klubui pirmuosius įvarčius šiame sezone pelnė Erminas ir Aurimas Gutauskai, o pirmaisiais smuikais ir vėl griežė legionieriai iš Rusijos Ilja Lašinas ir Dmitrijus Prokopenkovas. Trečiąjį sezono įvartį pelnė ir pagrindinis „vasaros renovacijos“ darbų rangovas Petras Nausėda.   Kauniečiai po šios pergalės tapo vienvaldžiais čempionato lyderiais, per penkias rungtynes iškovoję visas pergales ir trimis taškais lenkiantys rungtynėmis mažiau sužaidusią, taip pat taškų nepraradusią Elektrėnų „Energiją". Tiesa, pastaroji komanda gali susigrąžinti įprastą sau pirmąją poziciją artimiausiose Elektrėnų klubo rungtynėse su pirmaujančia Kauno komanda lapkričio 7 dieną Elektrėnų ledo rūmuose. „Energija“ šioje dvikovoje ruošiasi naudoti ypatingas gynybines sienas – komandoje debiutuos Darius Kasparaitis. Artimiausios ledo ritulio čempionato rungtynės įvyks ketvirtadienį Vilniuje, kur derbyje vietos „Hockey Punks“ susigrums su „Geležiniu vilku“. Lietuvos ledo ritulio čempionato turnyro lentelė (vieta, komanda, rungtynės, pergalės, pergalės po baudinių serijos, pralaimėjimai po baudinių serijos, pralaimėjimai, įvarčiai, taškai): 