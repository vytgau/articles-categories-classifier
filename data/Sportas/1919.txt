Palydėtuvės vyko 4 valandą ryto. Komandą „Team Perkūnas“ sudaro iš viso penki nariai – motociklininkas B. Bardauskas, ekipos vadovas, argentinietis Carlos Brebbia, Dakarą ne vieną kartą sėkmingai įveikęs automobilių pilotas Aurelijus Petraitis, sostinės verslininkas Kęstutis Banikonis ir žinoma kaunietė, keliautoja, labdaros ir paramos fondo „Saulės smiltys“ vadovė Marija Dubickienė, rašoma komandos pranešime. Komandą išlydėjo B. Bardausko ir komandos narių artimieji. Palinkėjimų komandai skyrė ir Kalėdų senelis.  Dakaro ralis startuos sausio 6 d. Jame numatyta iš viso 14 etapų. Motociklininkų klasėje užsiregistravo iš viso 167 dalyviai. B. Bardauskas startuos 98-uoju numeriu.