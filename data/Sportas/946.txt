Mūsų šalies atstovės finale sekmadienį 3-2 (11:8, 7:11, 7:11, 13:11, 11:8) įveikė ruses Ksenją Dabižą ir Ksenją Chakimzanovą. Mače dėl trečiosios vietos kitas Lietuvos duetas – Ieva Vasiliauskaitė ir Gerda Grudzinskaitė – 3-2 (5:11, 11:8, 14:16, 15:13, 11:9) įveikė čekes Michaelą Knoblochovą ir Anną Dostalovą. Vyrų varžybose Lietuvos atstovai Artūras Vasiljevas ir Marius Malinauskas užėmė penktąją vietą. Turnyro nugalėtojai iškovojo kelialapius į pirmąjį Europos sniego tinklinio čempionatą, kuris kovo 23-25 dienomis vyks Austrijoje. Jame dalyvaus ir Lietuvos čempionėmis tapusios poros – Monika Povilaitytė ir Ieva Dumbauskaitė bei Arnas Rumševičius ir Lukas Každailis. 