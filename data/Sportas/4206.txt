Australas D. Ricciardo ir toliau demonstruoja stebinantį greitį prieš Vengrijos lenktynes. „Red Bull“ lenktynininkas greičiausiai ratą įveikė per 1:18,455 min., už savo nugaros palikdamas kolegą iš „Ferrari“ komandos S. Vettelį (1:18,638). L. Hamiltonas su „Mercedes“ (1:18,779) liko tik penktas, už savo komandos draugo Valtteri Botto (1:18,656) ir Kimi Raikkoneno (1:18,720) nugaros. INITIAL CLASSIFICATION (END OF FP2): @danielricciardo likes the Hungaroring 😃 #HungarianGP 🇭🇺 #F1 pic.twitter.com/f9nzVVf0Bw— Formula 1 (@F1) July 28, 2017  Pascalis Wehrleinas su „Sauber“ automobiliu antrąją treniruotę baigė už trasos ribų. Lenktynininkas trenkėsi į padangų barjerą. Automobilis buvo sugadintas, treniruotė laikinai sustabdyta. Laimei P. Wehrleinas liko nesužeistas. 😮 A big impact, but @PWehrlein is OK #HungarianGP 🇭🇺 #F1 pic.twitter.com/RPMKgQQZmD— Formula 1 (@F1) July 28, 2017 Prieš 11-as (iš 20) sezono lenktynes Vengrijoje S. Vettelis (177 taškai) turi minimalų pranašumą prieš L. Hamiltoną (176), o trečioje pilotų įskaitos vietoje rikiuojasi V. Bottas (154). „Hungaroring“ trasoje L. Hamiltonas prieš didžiąją vasaros pertrauką laikomas favoritu. Anksčiau 32-ejų metų britas Vengrijoje šventė penkias pergales – tiek laimėti čia nėra pavykę niekam.