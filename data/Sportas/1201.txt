Pirmajame vyrų turnyro 5 grupės mače antradienį Lietuvos badmintonininkai 1:4 pralaimėjo Austrijos atstovams. Vienintelį tašką mūsiškiams pelnė Markas Šamesas. Lietuvos komanda – Markas Šamesas (Kauno badmintono klubas), Ignas Reznikas, Jonas Petkus (Klaipėdos badmintono klubas) ir Edgaras Slušnys (badmintono klubas „Smešas“) – trečiadienį žais su ukrainiečiais, o ketvirtadienį – su prancūzais. Mūsų šalies moterų komanda 3 grupėje 0:5 turėjo pripažinti vokiečių pranašumą. Lietuvos rinktinė, kuriai atstovauja Vytautė Fomkinaitė (Kauno badmintono klubas), Gerda Voitechovskaja, Rebeka Aleksevičiūtė ir Gabija Mockutė (Klaipėdos badmintono klubas), trečiadienį susitiks su airėmis, o ketvirtadienį – su ukrainietėmis.