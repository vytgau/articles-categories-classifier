Pirmoji pasaulio raketė šveicaras Rogeris Federeris netikėtai 6:3, 3:6, 6:7 (4-7) pralaimėjo 21-erių metų australui Thanasiui Kokkinakiui (175-oji pasaulio raketė). Kadangi R. Federeriui nepavyks apginti praėjusiais metais iškovotų taškų, kitos savaitės ATP reitinge jį aplenks dėl traumos vis dar nežaidžiantis ispanas Rafaelis Nadalis. R. Federeris pirmąja pasaulio rakete savo karjeroje jau yra 308-ąją savaitę. Pagal šį rodiklį jis lenkia visus tenisininkus. Tiesa, labai realu, kad Šveicarijos tenisininkas vėliau vėl sugrįš į pirmąją ATP reitingo vietą, nes R. Nadaliui netrukus reikės ginti nemažai taškų, o R. Federeris praėjusiais metais keletą mėnesių praleido be teniso. Turnyro Majamyje prizų fondą sudaro beveik 8 mln. JAV dolerių.