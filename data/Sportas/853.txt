Pirmajame iš trijų pusfinalio bėgimų startavusi A. Šerkšnienė finišavo ketvirta, nuotolį įveikusi per 52,62 sek., tačiau pakilo vieta aukščiau, kai paaiškėjo, kad ją aplenkusi šveicarė Lea Sprunger diskvalifikuota. Į finalą pateko dvi geriausią laiką trijuose bėgimuose pademonstravusias atletes. Tenka tik apgailestauti dėl tokios atrankos sistemos, nes pagal rezultatą lietuvė aplenkė abi pirmąsias dvi vietas užėmusias antrojo bėgimo dalyves lenkę Justyną Šviety-Ersetic (52,63) ir britę Zoey Clark (52,63). Pirmajame pusfinalio bėgime A. Šerkšnienę aplenkė tik amerikietė Shakima Wimbley (51,34 sek.) ir britė Eilidh Doyle (52,15 sek.). Galutinėje įskaitoje A. Šerkšnienė liko septintoje vietoje. Penktadienį ryte Šveicarijoje gyvenanti ir besitreniruojanti lietuvė pirmą kartą gerino Lietuvos rekordą – atrankos varžybose 400 m nubėgo per 52,81 sek.   Kovo 1-4 dienomis Birmingame (Didžioji Britanija) vyksiančiame pasaulio lengvosios atletikos uždarų patalpų čempionate Lietuvai atstovauja ir dar viena lengvaatletė – trišuolininkė Dovilė Dzindzaletaitė. Ji trišuolio finale varžysis kovo 3 dieną, šeštadienį. Teisę dalyvauti pasaulio uždarų patalpų čempionate Birmingame turėjo ir žiemos sezoną praleidžianti šuolininkė į aukštį Airinė Palšytė. Prieš dvejus metus Portlande (JAV) sportininkė tik per plauką neiškovojo medalio – įveikusi 197 cm ji užėmė ketvirtą vietą