Nors pirmo seto pradžioje R. Berankis pirmavo 1-0, tačiau rusas daug problemų neturėjo ir laimėjo setą 6-2. Antrame sete lietuvis turėjo gerus šansus išlyginti rezultatą, pirmavo 4-1, tačiau iniciatyvą perėmęs varžovas išlygino ir persvėrė rezultatą 6-5. R. Berankis nepasidavė ir išlygino – 6:6. Seto nugalėtojas paaiškėjo po taip vadinamo „tie-break'o“, kuriame po neįtikėtino nervų karo 13:11 laimėjo rusas. Mačas truko 1 val. 30 min. Tenisininkų karjeroje tai buvo antrasis jų susitikimas. Tiesa, pirmoji akistata vyko dar 2014 m. spalio pabaigoje. Tuomet lietuvis rusą pranoko 7:5, 6:4. Rusijos tenisininkas praėjusių metų rugpjūtį ATP reitinge buvo pakilęs iki 29 pozicijos. Primename, kad 117-tą ATP reitinge užimantis 27-erių lietuvis pirmame rate 6:3, 7:6 (8-6) įveikė prancūzą Julieną Benneteau (ATP-55). Savo ruožtu 21-erių metų K. Chačanovas (ATP-49) po atkaklios kovos 6-7 (5-7), 6-3, 6-4 palaužė 35-erių metų ispaną Davidą Ferrerą (39). Patekdamas į aštuntfinalį, R. Berankis užsitikrino 20 ATP reitingo taškų ir 8565 eurų premiją. Turnyro prizų fondą sudaro 501 tūkst. eurų.