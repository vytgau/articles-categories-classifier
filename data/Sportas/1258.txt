Nors olimpinės žaidynės vyksta Petų Korėjoje, „Empire State“ dangoraižio administracija nuo penktadienio iki šeštadienio nakties kas devynias minutes pastato viršūnę apšviečia kiekvienos valstybės vėliavos spalvomis. Dangoraižį, nutviekstą geltona, žalia, raudona spalvomis įamžino Lietuvos Generalinis Konsulatas Niujorke. Tai ne pirmas kartas, kada taip paminimos olimpinės žaidynės. Analogiškas sprendimas buvo pritaikytas ir per 2016 m. Rio de Žaneiro olimpinių žaidynių atidarymą. Empire State Building yra 102-aukštų Art Deco stiliaus dangoraižis, stovintis Niujorko mieste, Manhetene. Po rugsėjo 11 d. atakų Empire State Building vėl tapo aukščiausiu pastatu Niujorke ir antru pagal dydį Jungtinėse Amerikos Valstijose.  