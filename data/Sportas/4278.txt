Kaip skelbia Lenkijos žiniasklaida, už 26-erių metų puolėją britai „Jagiellonia“ klubui yra pasiruošę sumokėti 1 mln. eurų vertės transfero mokestį. Pranešama, kad futbolininkas buvo pastebėtas oro uoste, pakeliui į Didžiąją Britaniją, ku r„Middlesbrough“ klube turėtų atlikti medicininę apžiūrą. Ateinantį sezoną „Middlesbrough“ rungtyniaus antroje pagal pajėgumą Anglijos lygoje. 2016-2017 m. čempionate Midlsbro klubas žaidė „Premier“ lygoje, tačiau užėmė priešpaskutinę vietą ir iškrito į žemesnį divizioną. Apie tai, kad anglai domisi F. Černychu, buvo skelbiama dar pavasarį, tačiau „Jagiellonia“ klubas vieno iš savo lyderių parduoti nenorėjo. Visgi, komandai pasitraukus iš Europos taurių, milijono eurų pasiūlymas Lenkijos klubą suviliojo. F. Černychas Balstogėje rungtyniavo nuo 2015-ųjų, praėjusio sezono Lenkijos čempionate jis pelnė 12 įvarčių. Anglicy piszą, że Cernych lada chwile przejdzie do Middlesbrough. O tym, że jest to możliwe pisałem w maju: https://t.co/W9VESL0eSb 