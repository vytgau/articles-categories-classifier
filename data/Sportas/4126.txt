Moterims reikėjo įveikti 20,5 km distanciją su 28 kontroliniais punktais. Po Ormes miško bekelę paruoštos trasos sportininkams buvo ypač techniškai sudėtingos, reikalavo itin gerų dviračio valdymo įgūdžių bei vietomis reikėjo ir greitai priimti teisingus orientavimosi sprendimus. Į geriausiųjų penketuką patekusi A. Zaliauskaitė trasą įveikė per 55 min. 39 sek. Sportininkė pasakojo, kad orientavimosi klaidų pavyko išvengti ir pavyko prisiderinti prie vietovės specifikos: „Lyguma buvo, be kalnų. Kur buvo paprastesnis orientavimasis tai stengiausi minti kiek galėjau iš visų jėgų, o kur buvo vietos su tankesniu takelių tinklu, stengiausi laiku prisistabdyti ir tiksliai susiorientuoti“, – pasakojo A. Zaliauskaitė. Kita Lietuvos rinktinės narė Karolina Mickevičiūtė-Juodišienė užėmė 12-tą vietą, Gabrielė Andrašiūnienė buvo 19-ta, o Patricija Babrauskaitė užėmė 29-tą vietą. Europos čempione vidutinėje distancijoje po ketverių metų pertraukos tapo britė Emily Benham. Lyderė trasą įveikė per 52 min. 38 sek. Nuo jos 23 sek. atsilikusi čekė Martina Tichovska čempionės titulo neapgynė, tačiau iškovojo sidabro medalį. Bronza atiteko čempionato šeimininkų atstovei prancūzei Gaelle Barlet (54:37 min.). 9-ą vietą užėmęs J. Maišelis 24,6 km trasą su 34 kontroliniais punktais įveikė per 57 min. 10 sek. 26-tą vietą užėmė Regimantas Kavaliauskas, o Petras Andrašiūnas – 37-tą (1:03:04 val.). Julius Juodišius buvo 39-tas (1:04:06 val.), o Donato Mickaus rezultatas nebuvo įskaitytas. Čempionu tapo suomis Jussi Laurila, kuris trasą įveikė per 54 min. 51 sek. Vos sekunde atsilikęs po jo iškart rikiavosi antrą startą iš eilės sidabro medalį iškovojęs estas Lauri Malsroos (54:52 min.), o bronzos medalį laimėjo Čekijos sportininkas Krystofas Bogaras (55:15 min.). Jaunimo iki 20 metų grupėje podium šeštąją vietą iškovojo Viktorija Michnovič. Ji užfiksavusi 51 min. 18 sek. rezultatą užėmė 6-tą vietą. Kita lietuvė Eglė Rubaževičiūtė (57:59 min.) buvo 17-ta o Eglė Rubaževičiūtė – 18-ta (58:15 min.). Greičiausia buvo Čekijos atstovė Vilma Kralova (48:34 min.). Tarp vaikinų iki 20 metų grupėje Nojus Kalvaitis užėmė užfiksavęs 46 min. 10 sek. rezultatą užėmė 10-tą vietą ir nuo lyderio šveicaro Adriano Jaeggi atsiliko 1 min. 34 sek. Ignas Ambrazas buvo 22-as (51:21 min.). Jauniams taip pat vyko Europos pirmenybės, kuriose Martynui Jurgaičiui pavyko įkopti į geriausiųjų penketuką. 13,2 km distanciją su 21 kontroliniu punktu jis įveikė per 36 min. 29 sek. Dovydas Šinkevičius buvo 16-tas (41:55 min.), o Kasparas Šulčys 28-tas (48:54 min.). Pačiai jauniausiai Lietuvos rinktinės narei Justei Umbrasaitei rezultatas nebuvo įskaitytas. Kitas startas dviratininkų laukia ketvirtadienį daugiausiai ištvermės reikalaujančioje ilgos trasos distancijoje. Iki savaitės pabaigos sportininkai dar varžysis komandinėse sprinto estafetės ir estafečių varžybose. Aukščiausio rango pirmenybės į Prancūziją grįžta po 15 metų pertraukos. Pirmasis oficialus pasaulio orientavimosi sporto čempionatas 2002-ais metais ir vyko šioje šalyje, Fountainebleau mieste, netoliese Paryžiaus. Šiemet Orleane pasaulio pirmenybės bus veteranams, o jaunimas (iki 20 metų) ir jauniai (iki 17 metų) taip pat dalyvaus Europos čempionate. Iš viso atskirose amžiaus grupėse dalyvaus per 500 sportininkų iš 20 šalių. Lietuvos rinktinei žemyno pirmenybės bus svarbi generalinė repeticija prieš svarbiausius sezono startus – rugpjūčio 20-26 dienomis Vilniuje vyksiantį pasaulio čempionatą.