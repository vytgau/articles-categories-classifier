Dviejose komandose įvyko laikini pasikeitimai. „Force India“ Alfonso Celis sėdo į Estebano Ocono mašiną, o „Haas“ Antonio Giovinazzi pakeitė Keviną Magnusseną. Po 32 minučių pasirodė raudonos vėliavos – Giovinazzi po išlėkimo 11 posūkyje atsitrenkė į barjerą, mašiną su sulaužyta pakaba teko evakuoti iš trasos. Pauzė užtruko 7 minutes. Massa ir Strollas taip pat išvažiavo už trasos ribų, tačiau be pasekmių. Paskutinę minutę raudonos vėliavos pasirodė vėl – Palmerio vairuojamas bolidas, atakuodamas kelkraštį, sulaužė priekinį sparną, trasa buvo nusėta nuolaužų. Pilotai pirmoje treniruočių sesijoje naudojo visus tris padangų mišinius. Protokole pirmavo australas Danielis Ricciardo, absoliučiam trasos rekordui nusileidęs lygiai pusę sekundės. INITIAL CLASSIFICATION (END OF FP1): A successful opening session for @danielricciardo #HungarianGP 🇭🇺 #F1 pic.twitter.com/yNNjDclyEY 