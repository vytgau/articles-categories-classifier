Pirmosiose rungtynėse su Izraeliu pralaimėjimą nulėmė trečią minutę praleistas įvartis. Panašus scenarijus Antano Vingilio auklėtiniams susiklostė ir penktadienį – jau pirmą minutę Ernestas Mockus prasižengė baudos aikštelėje ir buvo skirtas vienuolikos metų baudinys. Jį realizavo Christhophas Baumgartneris. Austrai dominavo aikštėje ir toliau bandė įmušti. Nepaisant mūsų komandos gynybos pastangų, varžovai 35 minutę padvigubino rezultatą. Titas Krapikas atrėmė stiprų Dominiko Fitzo smūgį, bet atmuštą kamuolį tiksliai pataisė Kelvinas Arase. Antrajame kėlinyje vaizdas aikštėje pernelyg nesikeitė ir daug darbo prie savų vartų turėjo T. Krapikas, kuris vien po pertraukos atrėmė septynis smūgius ir gelbėjo savo komandą nuo nemalonaus rezultato. 70 minutę lietuviai liko žaisti dešimtiese, kai iš aikštės už antra geltoną kortelę buvo išvytas Domantas Putrius. Po šešių minučių arbitras parodė dar vieną raudoną kortelę, šį kartą – Edgarui Utkui, kuris bandė stabdyti greitą varžovų išpuolį. Rezultatas iki rungtynių galo liko nepakitęs – Lietuva patyrė antrą nesėkmę 6-oje atrankos grupėje. Atrankos varžybose dalyvauja 52 komandos, suskirstytos į 13 grupių. Į antrąjį etapą pateks 1-2 vietas grupėse užimsiančios ekipos. Pirmadienį A. Vingilio vadovaujama komanda žais paskutinį mačą su Kosovo bendraamžiais.