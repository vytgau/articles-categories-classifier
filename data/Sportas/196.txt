„Dragūnas“, kuris pirmosiose rungtynėse namuose Varėnos „Ūlą“ nugalėjo net 53:18, rimtesnio pasipriešinimo nesulaukė ir svečiuose. Lygos čempionai antrajame mače šventė pergalę 38:23 (22:15). Klaipėdos komanda Laurynas Palevičius pelnė 10 įvarčių, Romeo Eyebe – 7, Laurynas Simonavičius – 6, Karolis Bliuvas – 5, Lukas Vanagas – 4. Varėnos ekipoje Donatas Leknickas pasižymėjo 5 kartus, Mykolas Baliūnas – 4, Tomas Valentukevičius ir Rimantas Palevičius – po 3. KTU rankininkai antrosiose ketvirtfinalio rungtynėse namuose po pratęsimo 33:30 įveikė Alytaus „Varsos-Stronglaso“ ekipą. Pirmąjį susitikimą kauniečiai laimėjo 31:29. Rungtynės Šiauliuose buvo paženklintos Mindaugo Urbono rekordu. Kauno „Granito-Kario“ atstovas sužaidė rezultatyviausias lygos rungtynes ir pelnė net 20 įvarčių. Jo vedamas „Granitas-Karys“ 37:18 nugalėjo Šiaulių „SM Dubysą-Guberniją“ ir žengė į lygos pusfinalį. Nors rungtynėse didelės intrigos ir nebuvo, tačiau kova aikštėje vyko išties kieta, o emocijų nesuvaldęs šiaulietis Donatas Stripeika prieš save išvydo net ir mėlyną kortelę. Pirmąsias rungtynes kauniečiai laimėjo 37:17. Antrajame Vilniaus komandų ketvirtfinalio susitikime trečiąją vietą reguliariajame sezone užėmusi „Šviesa“ 29:23 (13:10) įveikė „Vilnių“. Pirmąjį mačą „Šviesa“ laimėjo 27:25.