Trenerės Gitos Čečienės auklėtinės iškovojo skirtingų prabų medalius. G. Kasparavičiūtė svorio kategorijoje iki 44 kg tik finale nusileido Rusijos sportininkei ir džiaugėsi sidabro apdovanojimu. Prieš tai mūsiškė nugalėjo Baltarusijos ir Uzbekistano atstoves. V. Čečytė svorio kategorijos iki 60 kg pirmoje kovoje turėjo pripažinti rusės pranašumą, tačiau vėliau lietuvė sėkmingai įveikė prancūzę, o kovoje dėl bronzos laimėjo prieš rumunę. Pasaulio jaunių ir jaunimo sambo čempionate iš viso dalyvavo 368 sportininkai iš 32 valstybių, kuriems buvo išdalinta 40 medalių komplektų.