Antradienį „Old Trafford“ stadione vyksiančiame mače G. Mažeikai talkins asistentai šonuose Vytautas Šimkus ir Vytenis Kazlauskas, papildomi teisėjai prie vartų linijos Donatas Rumšas ir Manfredas Lukjančiukas bei rezervinis teisėjas Dovydas Sužiedėlis. Lietuvių darbą inspektuos moldavas Vladimiras Antonovas. Tai bus antras kartas istorijoje, kai lietuviai darbuojasi Čempionų lygos grupių etapo susitikime. Paskutinį kartą jie vadovavo tokio tipo rungtynėms praeitų metų gruodį, kai grupių etape tarpusavyje žaidė Lėverkuzeno „Bayer“ ir „Monaco“ ekipos. Šiame sezone Lietuvos teisėjai jau dirbo Europos lygos grupių etapo dvikovoje, kurioje susitiko Marselio „Olympique“ ir „Konyaspor“ klubai, o taip pat kvalifikacinių varžybų mače tarp „Krasnodar“ ir Belgrado „Crvena Zvezda“ komandų.