Vaikinų keturviečių be vairininko finale Mantas Juškevičius, Giedrius Bieliauskas, Povilas Stankūnas ir Saulius Ilonis 2 km nuirklavo per 6 min. 24,97 sek. ir užėmė antrąją vietą! Aukso medaliai atiteko Rumunijos irkluotojams, kurie distanciją įveikė per 6 min. 20,21 sek, o treti liko kroatai (6.29,33). Kita pagrindiniame finale dalyvavusi Lietuvos įgula – porinė dvivietė, kurią irkluoja Karolis Kamarauskas ir Artūras Muravjovas, – užėmė 5-ąją vietą. Lietuviai distanciją įveikė per 7 min. 8,63 sek. Deja, sekmadienį varžybos nepavyko Armandui Kelmeliui. Kaunietis pusfinalyje liko šeštas (7.47,52 min.) ir turėjo tenkintis startu B finale, kuriame taip pat užėmė 6-ąją vietą (7.55,68 min.).