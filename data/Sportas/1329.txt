Laive, prisišvartavusiame Kangvono provincijos Mukho uoste, yra apie 140 žmonių. Kol bus Pietų Korėjoje, jie gyvens laive. Pietų Korėjos valdžia paskelbė neskraidymo zoną sraigtasparniams ir dronams uosto rajone. „Man Gyong Bong 92“ pastarąjį kartą buvo atplaukęs į Pietų Korėją 2002 metais, kai Pusange vyko Azijos žaidynės. Laivu atvykusią artistų grupę sudaro muzikantai, šokėjai ir dainininkai. Jie surengs du koncertus - Seule ir Gangninge. Dėl sankcijų Šiaurės Korėjos laivams draudžiama įplaukti į Pietų Korėjos uostus, bet olimpinių žaidynių laikotarpiu jų galiojimas laikinai atšauktas. 