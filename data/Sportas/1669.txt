Į paskutinę varžybų šalį Argentiną persikėlę sportininkai dešimtajame legendinių lenktynių spektaklio veiksme įveikė 795 kilometrus iš Saltos į Beleną. Greičiausiai dešimtąjį etapą iš lietuvių įveikė Antanas Juknevičius, patikslintais duomenimis finišavęs 18-as. Vaidotas Žala finišo liniją kirto 21-as, o B. Vanagui po baudos vietoje 15-os klasifikuota 24-a pozicija. Po dar vieno sudėtingo etapo, patikslintais duomenimis, V. Žala bendroje įskaitoje lieka 13-as, A. Juknevičius kyla į 16-ą poziciją, o B. Vanagas – 30-oje vietoje. Vienintelis Lietuvos motociklininkas Dakare Balys Bardauskas rikiuojasi jau 87-as. Antradienio etape pastarasis užėmė 86-ą vietą.   Sekite įvykius gyvai su DELFI! 02.30. Motociklininkas B. Bardauskas jau finiše. Sportininkas etapą baigia 86-oje vietoje. 01.34 21-oje vietoje etapą baigia ir V. Žala su S. Jurgelėnu. "Kiek kostiumo neplauk, vis tiek purvinas kitą dieną“, - vos tik išlipęs juokėsi A. Juknevičius. Pasak lenktynininko automobilį šiame etape jie saugojo, o organizatoriai dalyviams kiek ir pamelavo. "Smagus, greitas dakarinis etapas. Mylim savo automobilį ir jį saugom, nerizikuojam mes, o organizatoriai, galiu pasakyti, pamelavo, kad bus kopos. Melas. Buvo smėlėti kupstai su krūmais, jokių kopų. Jeigu čia kopos, tai drambliai Antarktidoj gyvena“, - geros nuotaikos nestokojo sportininkas. 01.19 A. Juknevičius pasiekia finišo tiesiąją bei rikiuojasi 20-oje vietoje. Po visų rezultatų patikslinimo galutinė jam etape klasifikuota vieta - 18-ta. "Tiesą pasakius, net neįsivaizduoju kur pametėm ratą. Tik startavę nuo tarpinio finišo turėjom problemų su priekiniu pusašiu. Likus gal kokiem 8 km iki finišo, išgirdom, kad atsirado garsas gale. Nei smūgio, nieko nebuvo. Reiks važiuot susirinkt detales pakely“, - kalbėjo B. Vanagas. 00.47 Finišą tik su trimis ratais pasiekia B. Vanagas. Ekipažas užima 15-ąją vietą. 00.21 29 minutes dėl techninių problemų sugaišęs katarietis N. Al-Attiyhas pasiekia finišą bei bendroje įskaitoje antrąją vietą užleidžia S. Peterhanseliui. 23.54 Prancūzas S. Peterhanselis sėkmingai baigia 10-ąjį Dakaro etapą bei užima pirmąją vietą, antras - afrikietis G. De Villiersas. 23.29 B. Bardauskas jau pasiekęs neutralizacijos zoną. Motociklininkas užima 91-ąją vietą. 23.19 "Craft Bearings" startuoja nuo tarpinio finišo. Netrukus pajudės ir V. Žala su S. Jurgelėnu. 22.59 A. Juknevičius ir V. Žala jau pasiekę tarpinį finišą. "Craft Bearings" rikiuojasi 20-oje, "Agrorodeo" - 24-oje vietoje. 22.42 Nuo tarpinio finišo pajuda B. Vanagas. 22.27 Pranešama, kad motociklų klasės lyderis A. Van Beverenas buvo patyręs avariją. Sportininkas toliau tęsė ralį, tačiau dėl motociklo gedimo ar traumos, panašu, kad toliau važiuoti nebegali. 22.21 14-oje vietoje tarpinį finišą pasiekia B. Vanago ekipažas. 22.19 T. Van Genugtenas išlieka pirmoje vietoje sunkvežimių grupėje, tarp keturračių kol kas geriausias argentinietis N. Cavigliasso. 22.04 Motociklų klasėje pirmasis sportininkas jau pasiekė finišą. Juo tapo austras B. Walkneris. 22.00 Jei ir buvo kilę nesklandumų, atrodo, kad V. Žalos ekipažas su jais susitvarkė ir jau yra pasiekęs neutralizacijos punktą. 21.51 A. Juknevičius neutralioje zonoje bei rikiuojasi 20-oje vietoje. Panašu, kad V. Žala susidūrė su problemomis. 21.43 Motociklininkas B. Bardauskas po ketvirtojo greičio ruožo punkto kyla į 89-ąją vietą. 21.33 V. Žalos ir S. Jurgelėno ekipažas kritęs į 27-ąją. 21.25 Automobilių ir motociklų klasės lyderiai laukia starto nuo tarpinio finišo linijos. 21.12 Neutralizacijos zoną pirmasis iš Lietuvos ekipažų pasiekia B. Vanagas ir S. Rozwadowskis. 20.54 Pasiklydę sportininkai jau sugrįžo į reikiamą kelią, tačiau prarado nemažai laiko. 20.40 Pasiekus ketvirtą kontrolės tašką B. Vanagas šoktelį į 13-ąją poziciją, A. Juknevičius yra 16-oje vietoje, V. Žala - 18-as. Motociklų klasėje B. Bardauskas po trečiojo patikros taško rikiuojasi 94-oje vietoje. 20.34 Pranešama, kad net 5 motociklininkai nuklydo nuo trasos. Tarp jų lyderiaujantis K. Benavidesas ir antroje vietoje važiavęs T.Price'as iš Australijos. 20.23 B. Bardauskas krenta į 93-ąją poziciją, lyderiu išlieka K. Benavidesas. Tarp keturračių ir toliau geriausiai atrodo J. Gonzalezas Ferioli. Sunkvežimių grupėje rokiruotė: pirmas trečią kontrolės punktą pasiekia olandas T. Van Genugtenas. 19.49 Po trečiojo kontrolės taško Lietuvos sportininkai automobilių klasėje išsidėsto taip: B. Vanagas - 16-as, A. Juknevičius - 18-as, V. Žala - 19-as. Lyderio pozicijų nepaleidžia S. Peterhanselis. 19.27 Pranešama, kad motociklų grupės lyderio K. Benavideso brolis Luciano 219 kilometre nukritęs nuo savo motociklo susižaidė nugarą ir baigė savo pasirodymą 2018 metų Dakaro ralyje. 19.01 Keturračių klasėje po keturių kontrolės punktų įsiveržia argentinietis J. Gonzalezas Ferioli, sunkiasvorių automobilių grupės lyderiu tampa rusas A. Mardeevas, tarp motociklų apsukų ir toliau nemažina K. Benavidesas. B Bardauskas pasiekia antrąjį patikros punktą bei krenta į 91-ąją vietą. 18.49 Kelyje link antrojo kontrolės punkto lietuviams sekasi kiek prasčiau. B. Vanagas krenta į 21-ąją vietą, V. Žala leidžiasi į 24-ąją poziciją, o A. Juknevičius rikiuojasi 17-oje vietoje. 18.28 Tarp automobilių pilotų S. Peterhanselio ir N. Al-Attiyah vyksta įnirtinga kova. Po antrojo patikros taško katarietis nuo prancūzo atsilieka vos 44 sekundėmis. 18.23 Po pirmojo kontrolės punkto į priekį įsiveržia A. Juknevičius - 15 vieta, B. Vanagas - 17-as, už jo V. Žala - 18 vieta. B. Bardauskas rikiuojasi 89-oje pozicijoje. 18.15 Nuo staro linijos pajuda pirmieji sunkvežimių vairuotojai. Pirmas į greičio ruožą išvažiuoja rusas D. Sotnikovas, paskui jį argentinietis F. Villagra, trečias - dar vienas "Kamaz" lenktynininkas A. Mardeevas. 17.55 Motociklų klasėje toliau pirmauja K. Benavidesas, keturračių grupėje lyderiauja kitas argentinietis N. Cavigliasso. 17.27 Startuoja paskutinis Lietuvos ekipažas. A. Juknevičius ir D. Vaičiulis į greičio ruožą išvažiuoja iš 19-os pozicijos. 17.21 Iš 16-os vietos nuo starto linijos pajuda ir V. Žala su S. Jurgelėnu. 17.13 B. Vanagas ir S. Rozwadowskis iš 14-osios pozicijos pradeda kovą 10-ajame greičio ruože. 17.11 Skaudi žinia keturračių klasėje. Praėjusio etapo nugalėtojas prancūzas A. Vitse 20 kilometre kritęs nuo savo bolido susižeidė klubą. Sportininką išgabeno medikų komanda. 17.04 "Peugeot" komanda toliau strateguoja. Prancūzas C. Despres, kuris startavo devyniomis minutės anksčiau už C. Sainzą, sustojo ir laukia ispano jei šiam kiltų techninių problemų. 16.53 Pirmieji automobilių klasės lyderiai jau kirto starto liniją ir pradėjo savo pasirodymą 10-ajame greičio ruože. 16.36 Pranešama, kad motociklininkas R. Brabecas 34 kilometre dar kartą nuklydo nuo kurso. Tai sportininkui kainuos daug brangaus laiko. 16:13 Pirmąjį patikros punktą motociklų klasėje greičiausiai pasiekia argentinietis K. Benavidesas. Lietuvos motociklininkas B. Bardauskas jau trasoje. 15.51 Į greičio ruožą pajuda ir keturračių grupės lenktynininkai. 15.48 Pranešama, kad iš antrosios pozicijos motociklų klasėje startavęs amerikietis R. Brabecas dvejais kilometrais nuklydo nuo trasos. 14.59 Pirmieji motociklininkai jau išvažiavo į greičio ruožą. 12.31 „Rizikavimo režimą išjungiau, nedurniuokime“, – DELFI dešimtojo etapo išvakarėse žadėjo Vaidotas Žala. Lenktynininkas šiuo metu iš Lietuvos sportininkų užima aukščiausią 13-ą vietą. Visą interviu su V. Žala skaitykite čia. 12.25 Etapo išvakarėse Benediktas Vanagas atviravo: „kažkurioje vietoje mes nepadarėme namų darbų“. Visą DELFI interviu su sportininku skaitykite čia. 12.15 Geriausios rezultato tarp Baltijos šalių pilotų savininkas Antanas Juknevičius interviu DELFI sakė per likusius etapus nesiruošiantis miegoti ir turįs savo geriausią strategiją Dakaro raliui. 11.58 Automobilių ekipažai palieka Saltos bivuaką. Tradiciškai juos išlydėjo DELFI žurnalistas Paulius Garkauskas. 11.16 Antradienio rytą buvo pranešta, kad automobilių lenktynių įskaitos lyderiui Carlosui Sainzui skirta bauda už tai, kad šeštadienį jis susidūrė su keturračiu ir nesustojo išsiaiškinti, ar šiam nieko rimto nenutiko. Ispanas tvirtino nieko nekliudęs, tačiau teisėjai buvo neperkalbami ir išnagrinėję keturračio piloto Keeso Kooleno skundą skyrė „Peugeot“ lenktynininkui dešimties minučių baudą. Dabar jo persvara prieš antroje vietoje važiuojantį Nasserą Al-Attiyah siekia 56 min. 37 sek. Automobilių klasėje ir toliau dėl titulo bando kautis S. Peterhanselis. Prancūzas laimėjo dar vieną greičio ruožą, tačiau bendroje įskaitoje nuo lyderiaujančio ispano C. Sainzo atsilieka daugiau nei 50 minučių. Antras 10-ąjį etapą baigė G. De Villiersas iš Pietų Afrikos Respublikos, trečias – jau minėtas C. Sainzas. Etapas ne kaip susiklostė katariečiui N. Al-Attiyah, kuris finišo 10-oje vietoje bei bendroje įskaitoje krito į trečiąją poziciją. Tuo metu B. Vanago atsilikime nuo lyderių vien baudos laikas jau sudaro 25 val. 10-ojo etapo automobilių klasė:  Bendra automobilių įskaita: Tarp motociklininkų ir keturračių antradienį netrūko daug chaoso ir skaudžių netekčių. Labiausiai nukentėjo prancūzai. S. Vitse nukritęs nuo keturračio susižeidė klubą ir buvo išgabentas medikų. Iki šiol motociklininkų grupės lyderiu buvęs kitas Prancūzijos atstovas A. Van Beverenas taip pat patyrė avariją ir baigė savo pasirodymą šių metų Dakaro ralyje. Kiti motociklininkų klasės lyderiai K. Benavidesas, A. Meo ir T. Price'as buvo nuklydę nuo kelio, todėl tuo puikiai pasinaudojo austras M. Walkneris, kuris pirmas kirto liniją bei pakilo į pirmąją vietą bendroje įskaitoje. Antras tarp motociklininkų finišą kirto P. Quintanilla iš Čilės, trečias – ispanas G. Faressas Guellis. 10-ojo etapo motociklų klasė: Bendra motociklų įskaita: Keturračių klasėje geriausiai pasirodė N. Cavigliasso iš Argentinos, jo tautietis J. Gonzalezas Ferioli liko antras, trečias finišą pasiekė bendros įskaitos lyderis I. Casale'as. 10-ojo etapo keturračių klasė: Bendra keturračių įskaita: Sunkvežimių klasėje geriausią laiką pademonstravo olandas T. Van Genugtenas, nuo jo vos 33 sekundėmis atsiliko argentinis F. Villagra, trečias – Baltarusijos atstovas S. Viazovichius. 10-ojo etapo sunkvežimių klasė: Bendra sunkvežimių įskaita: Apie dešimtąjį etapą Greičio ruožą šiandien sudarys 372 kilometrai. Ir – koks netikėtumas – lenktynių dalyviams teks vėl prisiminti į kopas. Anot organizatorių, tris ketvirtadalius antradienio iššūkių sudarys kopos ir smėlynai. Tarp kitų etapo ypatybių – galimybė naudotis mechanikų pagalba greičio ruože ir ypatingi iššūkiai šturmanams, kuriems reikės parinkti tinkamą vietą kirsti upę etapo pabaigoje, teigia organizatoriai. Motociklininkai ir keturračių pilotai antradienį greičio ruože pasirodė nuo 14.45 val. Lietuvos laiku. B. Bardauskas į trasą išvažiavo 16.08 val. iš 93-os pozicijos. Automobilių ekipažai greičio ruožą pradeda 16.38 val. mūsų šalies laiku. Benedikto Vanago ir Sebastiano Rozwadowskio ekipažas startavo 14-as 17.13 val., Vaidotas Žala su Sauliumi Jurgelėnu išvažiavo 16-i 17.21 val., o 17.27 val. starto liniją iš 19-os pozicijos kirto Antanas Juknevičius su Dariumi Vaičiuliu. Sunkvežimiai varžybas pradėjo nuo 18.03 val. Varžybas tęsia jau tik 98 motociklai, 36 keturračiai, 54 automobilių ekipažai, 9 bagiai ir 30 sunkvežimių. Vienuoliktajame etape trečiadienį sportininkai iš Beleno vyks į Fiambalos ir Čilesito apylinkes, nuvažiuodami 746 kilometrus. Greičio ruožą sudarys 280 km. Dakaro ralis sausio 20-ąją finišuos Kordoboje (Argentina).