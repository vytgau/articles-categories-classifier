Praėjus dviem mėnesiams nuo incidento N. Mork prisipažino, kad tai ją pastūmėjo depresijos link. Rankininkė jau nėra tikra, ar galės tinkamai žaisti artėjančiose planetos pirmenybėse, kur norvegės gins prieš dvejus metus iškovotą titulą. Viena iš geriausių ir tituluočiausių Norvegijos rankininkių pastaruosius šešerius metus nuolat kviečiama į nacionalinę ekipą, kur jai tenka vienas svarbiausių – lyderės vaidmenų. Ji prisipažino, kad daugiau negali laikyti minėto hakerių išpuolio paslaptyje, nes pastarieji mėnesiai jai tapo tikru košmaru. beautyyy A post shared by Nora Mørk (@noramork9) on Jul 20, 2017 at 4:26am PDT „Mano gyvenimas stipriai pasikeitė. Nuo visų atsitvėriau, mano savigarbos jausmas visiškai ištirpo. Kiekviena diena – varginanti. Sunku tai pripažinti. Nemanau, kad tie žmonės sąmoningai suvokia, ką daro su manimi“, – sportininkę cituoja ispanų leidinys „Marca“. Pernai rankinio Čempionų lygą su vengrų klubu „Gyori Audi ETO KC“ laimėjusi N. Mork atskleidė, kad pastaruoju metu nėra geriausios sportinės formos, nes įklimpo į depresiją, sutriko jos mitybos ir poilsio režimas. Gruodžio 1-ą dieną Vokietijoje startuoja pasaulio moterų rankinio čempionatas, tačiau N. Mork nežino, ar bus tinkamai pasirengusi ginti titulą dėl psichologinių problemų. „Esu pratusi prie to, kad žmonės nuolat apie mane diskutuoja, tačiau jie tuomet kalba apie mano žaidimą ir veiksmus aikštelėje. Tačiau kai taip nusikalstamai įsibraunama į mano asmeninį gyvenimą, jaučiuosi nesaugi ir išsigandusi“, – teigė ji. Nepaisydama visų nemalonumų Norvegijos rankinio žvaigždė nesirengia trauktis ar kabinti sportinių batų ant vinies. „Kai tai nutiko, norėjau iš karto nusipirkti lėktuvo bilietą, nuskristi į kitą pasaulio kraštą ir ten likti iki Kalėdų. Tačiau iš karto supratau, kad jei pabėgsiu, piktavaliai žmonės laimės, o aš nenoriu, kad mane kas nors sustabdytų pakeliui į svajonę – tapti geriausia planetos rankininke“, – teigė N. Mork. jeg er helt knust på dine vegne. jeg er så sjokkert over at noen virkelig har gjort dette mot deg, det er så forferdelig!! Men å stå frem slik du gjør, selvom det gjør så innmari vondt er så sinnsykt imponerende. Det viser at du er like sterk innvendig som utvendig. Du er et stort forbilde, og du er utrolig tøff som velger å dele din historie med folket. tar av meg hatten!!🌟❤️ støtter deg uansett hva, uansett situasjon. Dette her skal ikke ødelegge muligheten din til å bli verdens beste håndballspiller. #sharingisNOTcaring @noramrk_9 A post shared by Nora Mørk (@noramork9) on Nov 13, 2017 at 3:37pm PST Sportininkė tęsė: „Tiesa, man reikalingas laikas, kad atsigaučiau ir sugrįžčiau į savo gyvenimo vėžes. Noriu pamiršti šį epizodą žaisdama aikštėje ir padarysiu viską, kad žaisčiau taip, kaip anksčiau“. N. Mork per savo karjerą ne kartą buvo įrašoma į simbolinę pasaulio ir Europos čempionatų komandą, o nesustabdoma ji buvo pernai, kai tapo Rio de Žaneiro olimpiados ir Europos čempionato rezultatyviausia žaidėja.  Tai ne pirmas atvejis, kai žinomi sportininkai tampa hakerių aukomis. Šių metų rugpjūtį nuo piktavalių nukentėjo anksčiau golfo karaliumi tituluojamas Tigeris Woodsas ir olimpinė kalnų slidinėjimo čempionė Lindsey Vonn. Nusikaltėliai įsilaužė į golfo žaidėjo telefoną, kur buvo intymios jo ir L. Vonn nuotraukos bei paviešino jas internete. Dar šių metų pavasarį hakerių taikiniu tapo mišrių kovos menų atstovės. Intymios fotografijos buvo pavogtos iš keturių sportininkių – Tecios Torres, Raquel Pennington, Jessamyn Duke ir Angelos Maganos. Pirmosios dvi atstovauja prestižinei UFC organizacijai, o kitos perėjo į „Invicta“. TOMBOYX🌈 #TeamTiny #UFC218 ... When the wife runs your nutrition this fight camp and says you can't eat starburst ... you don't eat starburst 💫😝 @tomboyx #AbsForDays #FitChicks #WMMA #Day5 #GirlsWithTattoos #Hardwork #Dedication A post shared by Tecia Torres (@teciatorres) on Nov 7, 2017 at 8:18am PST Išmanieji telefonai ir bevielis interneto ryšys išlieka didžiausia grėsme asmeninę informaciją siekiančioms išsaugoti garsenybėms. Tikriausiai didžiausia asmeninių duomenų vagystė įvyko 2014 metais, kai hakerių aukomis tapo daugiau nei 20 garsių aktorių, muzikantų ir sportininkų. Tarp pastarųjų buvo ir Londono olimpinė čempionė, sportinės gimnastikos žvaigždė McKayla Maroney. Pernai karjerą baigusi 21-erių amerikietė neseniai įžiebė naują skandalą, kai paskelbė, kad JAV rinktinės gydytojas ją prievartavo nuo 13-os metų. #mckaylamaroney A post shared by the baddest (@queenxmckayla) on Nov 7, 2017 at 5:08pm PST