„Qarabag“ ekipa namuose atsilaikė ir be įvarčių 0:0 išsiskyrė su Madrido „Atletico“ ekipa. Šeimininkai rungtynes užbaigė mažumoje: 74 min. už antrą geltoną kortelę iš aikštės pašalintas puolėjas Dino Ndlovu. Azerbaidžano čempionas „Qarabag“ klubas į Čempionų lygos grupių etapą pateko paskutiniame atrankos etape iš turnyro eliminavęs stipriausią Danijos ekipą „FC Copenhagen“. C grupėje su 7 taškais pirmauja Londono „Chelsea“ ekipa, kuri trečiadienį vakare namuose priėmė „Romos“ ekipą. Permainingame mače Anglijos čempionai pirmavo 2:0, tačiau antro kėlinio viduryje po Edino Džeko dublio buvo priversti vytis svečius (2:3). Visgi „Chelsea“ kailį išgelbėjo Edenas Hazardas, 75 min. išlyginęs rezultatą – 3:3. Madrido „Atletico“ su dviem taškais užima 3-ią vietą, du pralaimėjimus patyrusi ir lygiąsias trečiadienį pasiekusi „Qarabag“ komanda – ketvirta. Užtikrintas pergales trečiadienį B grupėje iškovojo „Paris Saint Germain“ ir Miuncheno „Bayern“ klubai. PSG „sausai“ svečiuose 4:0 sutriuškino „Anderlecht“ ekipą. Bavarai, vadovaujami jau Juppo Heynckeso, namuose 3:0 nutriuškino Glazgo „Celtic“. A grupėje pergalėmis džiaugėsi svečiuose žaidusios ekipos: „Manchester United“ 1:0 (0:0) svečiuose įveikė Lisabonos „Benfica“ komandą, pergalę atnešė klastingas Marcuso Rashfordo smūgis. Atrodė, kad žaidėjas po standartinės situacijos kamuolį pasiųs į baudos aikštelę, tačiau jo skriejimo trajektorija suklaidino vartininką ir šis kamuolį sugavo jau už vartų linijos. Maskvos CSKA gavo skaudų antausį nuo šveicarų „Basel“, kuriai namuose nusileido 0:2 (0:1). Pergalę Šveicarijos čempionams lėmė Taulanto Xhaka (29 min.) ir Dimitrio Oberlino (90 min.) įvarčiai. D grupėje „Barcelona“ 3:1 nugalėjo Pirėjo „Olympiakos“, nors nuo 42 min. žaidė mažumoje, nes antra geltona kortele nubaustas Gerardas Pique. Katalonų klubas nuo 18 min. pirmavo, kai nuo Dimitrios Nikolaou kojos kamuolys atsidūrė graikų vartuose. Po pertraukos „Barcos“ pranašumą įtvirtino Lionelis Messi (61 min.) ir Lucasas Digne (64 min.), o paguodos įvartį mačo pabaigoje graikams pelnė tas pats D. Nikolaou (90 min.). Trečią pergalę iškovojęs katalonų klubas su 9 taškais pirmauja grupėje. Antrą pergalę iškovojo Italijos čempionė Turino „Juventus“, kuri namuose 2:1 palaužė Lisabonos „Sporting“ futbolininkus. Visi UEFA Čempionų lygos trečiadienio rezultatai A grupė Lisabonos „Benfica“ 0 – 1 „Manchester United“ 64' [0 – 1] Marcus Rashford 90' Luisao („Benfica“) gavo raudoną kortelę – antra geltona Maksvos CSKA 0 – 2 „Basel“ 29' [0 – 1] Taulantas Xhaka 90' [0 – 2] Dimitri Oberlin  A grupės turnyro lentelė (vieta, komanda, rungtynės, pergalės, lygiosios, pralaimėjimai, įmušti, praleisti įvarčiai, įvarčių santykis, taškai):  B grupė „Anderlecht“ 0 – 4 „Paris Saint Germain“ 3' [0 – 1] Kylian Mbappe 44' [0 – 2] Edison Cavani 66' [0 – 3] Neymar 88' [0 – 4] Angel Di Maria  Miuncheno „Bayern“ 3 – 0 Glazgo „Celtic“ 17' [1 – 0] Thomas Muller 29' [2 – 0] Joshua Kimmich 51' [3 – 0] Mats Hummels  B grupės turnyro lentelė (vieta, komanda, rungtynės, pergalės, lygiosios, pralaimėjimai, įmušti, praleisti įvarčiai, įvarčių santykis, taškai): C grupė Londono „Chelsea“ 3 – 3 „Roma“ 11' [1 – 0] David Luiz 37' [2 – 0] Eden Hazard 40' [2 – 1] Aleksandar Kolarov 64' [2 – 2] Edin Džeko 70' [2 – 3] Edin Džeko 75' [3 – 3] Eden Hazard   „Qarabag“ 0 – 0 Madrido „Atletico“ C grupės turnyro lentelė (vieta, komanda, rungtynės, pergalės, lygiosios, pralaimėjimai, įmušti, praleisti įvarčiai, įvarčių santykis, taškai): D grupė „Barcelona“ 3 – 1 „Olympiakos“ 18' [1 – 0] Dimitrios Nikolaou (į savus vartus) 42' Gerardas Pique („Barcelona“) gavo raudoną kortelę – antra geltona 61' [2 – 0] Lionel Messi 64' [3 – 0] Lucas Digne 90' [3 – 1] Dimitrios Nikolaou  Turino „Juventus“ 2 – 1 Lisabonos „Sporting“ 12' [0 – 1] Alex Sandro (į savus vartus) 29' [1 – 1] Miralem Pjanič 84' [2 – 1] Mario Mandžukič  D grupės turnyro lentelė (vieta, komanda, rungtynės, pergalės, lygiosios, pralaimėjimai, įmušti, praleisti įvarčiai, įvarčių santykis, taškai):