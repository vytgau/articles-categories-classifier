16-metis J. Adomavičius (1145-oji pasaulio jaunių raketė) pirmame rate 3:6, 6:3, 7:6 (7-5) įveikė 17-metį Puerto Riko tenisininką Rafaelį Grovas (708), o aštuntfinalyje 6:1, 2:6, 7:6 (7-5) pranoko 17-metį čeką Robertą Steinhauserį (827). Lietuvos tenisininkas ketvirtfinalyje ketvirtadienį susitinko su 16-mečiu rumunu Cezaru Cretu (307), tačiau jam pralaimėjo 0:6, 1:6. Dvejetų varžybų ketvirtfinalyje J. Adomavičius ir slovakas Janošas Feketė 3:6, 3:6 pralaimėjo vengrams Ivanui Hornungui ir Szabolcsui Varadžiui. Suomijoje vykstančio jaunių IV kategorijos turnyro „Vierumaki Dunlop Junior Cup“ vaikinų vienetų varžybų pirmajame rate 18-metis lietuvis Simonas Žukauskas (919) 7:6 (7-4), 3:6, 7:5 įveikė 17-metį britą Aaroną Hepburną (539) ir aštuntfinalyje susitiks su 16-mečiu švedu Antonu Ornbergu (417).