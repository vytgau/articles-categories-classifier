Britas startavo iš penktos pozicijos. Aplenkęs Danielį Ricciardo ir išvengęs priekyje jo įvykusios avarijos, sportininkas atsidūrė antroje vietoje ir važiavo už S. Vettelio. Pastarasis, užvažiavęs ant išbėgusio aušinimo skysčio, apsisuko trasoje ir trenkėsi į apsauginę sieną. Vokietis pasitraukė iš lenktynių ir taip užleido pirmą vietą L. Hamiltonui, kuris nugalėjo lenktynėse. „Ferrari“ komandai labai nepasisekė, tuo tarpu „Mercedes“ pasiekė puikų rezultatą“, – sakė L. Hamiltonas. „Danielis šiandien buvo rimtas varžovas, tad man patiko kovoti su juo. Bet lenktynių pradžioje tikėjausi dėl pergalės kovoti su Sebastianu. Dar prieš įveikdamas trečią posūkį, kai Sebastianas važiavo priekyje manęs, galvojau, kad manęs laukia nelengvos lenktynės ir teks rimtai pakovoti. Bet, žinoma, dabar džiaugiuosi iškovota pergale.“ „Čia aš norėjau nugalėti. Man reikėjo, kad pradėtų lyti lietus. O kai ėmė lyti, žinojau, kurioje pozicijoje finišuosiu. Žinojau, kad esant tokioms sąlygoms aš būsiu greitas. Sausoje trasoje mes nebuvome greiti. Bet tokios sąlygos, kokias matėme šiandien, man buvo palankios.“ Primename, kad po šios pergalės L. Hamiltonas (263 tšk.) padidino savo persvarą prieš S. Vettelį (235 tšk.) net iki 28 taškų. Iki čempionato pabaigos liko šeši etapai. 15-asis iš 20 – Malaizijos „Grand Prix“ lenktynės – vyks spalio 1 dieną. Daugiau F-1 naujienų skaitykite čia.