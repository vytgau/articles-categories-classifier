Pirmieji pakeitimai bus išbandyti kitų metų sausio mėnesį vyksiančiame atvirajame Australijos čempionate („Australian Open“) . Tarp numatomų naujovių – bus skiriamos 25 sek. tarp pelnytų taškų, taip pat aikštėje bus naudojamas laikmatis, turėsiantis užtikrinti, kad žaidėjai laikysis laiko limito. Be to, apšilimui prieš mačą bus skirtos lygiai 5 min., o laiko limitą pažeisiantiems tenisininkams galės būti skiriama bauda iki 20 tūkst. JAV dolerių. Nuobaudų sulauks ir tie žaidėjai, kurie vienetų varžybų pirmajame rate pasitrauks iš kovos dėl turimos traumos ar pasirodys prasčiau savo lygio.