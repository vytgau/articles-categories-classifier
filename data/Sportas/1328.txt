2016 metų vasarį į Lietuvą atvykęs Liberijos rinktinės talentas nemokėjo anglų kalbos, todėl su komandos draugais dažniausiai bendraudavo tiesiog linksėdamas galva, šypsodamasis ir, kaip vėliau pripažino, nuolat dėkodamas Dievui už suteiktą galimybę daryti tai, ką labiausiai mėgsta. Sulaukęs aštuonioliktojo gimtadienio, Oscaras gavo dovaną – ilgalaikį kontraktą su „Trakų“ klubu. Netrukus jis debiutavo A lygoje, kai pasirodęs po keitimo antrajame kėlinyje nusprendė vienas nugalėti tuometinę Jonavos „Lietavą“. Nepavyko. Debiutinės Oscaro rungtynės baigėsi 1:1. Prabėgo vos pusmetis, kai startavo 2017 – ųjų čempionatas, o aštuoniolikmetis jau buvo spėjęs tapti vienu komandos lyderių. Netrukus jis sulaukė įvertinimo – geriausio A lygos rato žaidėjo titulo. Nors įvarčių Oscaras nemušė daug, tačiau vis dažniau prie įvarčių prisidėdavo rezultatyviais perdavimais. Nedaug trūko, kad pagal šią statistiką jis apskritai būtų tapęs geriausiu A lygoje, jei ne paskutiniajame ture jį aplenkęs „Sūduvos“ atstovas Andro Švrljuga. Vėlgi, Oscaro indėlis neliko nepastebėtas. Jis pripažintas geriausiu jaunuoju A lygos futbolininku. Kaip dažnai pastebėdavo specialistai – be konkurencijos. Nuomos sutartis su Libereco klubu galios iki gegužės 31 d. Tiesa, Čekijos komanda turės galimybę žaidėją išpirkti.