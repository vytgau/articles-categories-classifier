Katalonai ketvirtadienį svečiuose antrą kartą 2:0 (0:0) įveikė „Valencią“ ir, pusfinalio seriją laimėję bendru rezultatu 3:0, iškovojo bilietą į turnyro finalą. Paskutinių trijų Karaliaus taurės turnyrų nugalėtoją „Barcą“ į pergalę Valensijoje atvedė dvi kontratakos: 49 min. akrobatiniu smūgiu griūdamas pasižymėjo klubo naujokas Philippe'as Coutinho, o 82 min. tikslus buvo ir Ivanas Rakitičius. Abu kartus įvarčių autoriams asistavo Luisas Suarezas.  FC „Barcelona“ finale susigrums su „Sevilla“, kuri 3:1 (1:1, 2:0) eliminavo „Leganes“ ekipą. Karaliaus taurės finalas numatytas balandžio 21 dieną.