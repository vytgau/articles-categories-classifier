2014 metų Sočio olimpinių žaidynių vicečempionė 30-metė švedė distanciją įveikė per 40 min. 44,9 sek. Sidabro medalį pelnė viena tituluočiausių žiemos sporto atstovių 37-erių metų norvegė Marit Bjoergen. Dukart šios rungties olimpinė čempionė nuo nugalėtojos atsiliko 7,8 sek. M. Bjorgen savo sąskaitoje turi 11 olimpinių medalių (6 aukso, 4 sidabro, 1 bronzos). Trečiąją vietą užėmė pasaulio vicečempionė 27-erių metų suomė Krista Parmakoski (+10,1 sek.). Varžybose dalyvavo 61 sportininkė.