Tai visų laikų tinklinio lankomumo rekordas. Čempionato atidarymo ceremonijoje žiūrovai galėjo mėgautis įspūdinga menine programa, atlikėjų koncertais bei fejerverkais. Čempionato organizatoriai sukūrė tikrą tinklinio planetą, kurioje net 1600 žmonių tapo atidarymo šventės dalimi. Tai buvo tikra dovana Lenkijos tinklinio fanams, parodžiusiems, kad šis sportas yra vienas populiariausių jų šalyje. Europos rankinio federacijos (CEV) prezidentas serbas Aleksandras Boričićius pasveikino visus Europos čempionato dalyvius. „Norėčiau padėkoti čempionato organizatoriams, miestams, valdžios institucijoms, rėmėjams, partneriams, žiniasklaidai už jų pagalbą ir ypač Lenkijos tinklinio federacijai už puikų atidarymą, – sakė A. Boričičius. – Nuo 1948 metų vykstantys Europos čempionatai nuėjo ilgą kelią ir pirmosios rungtynės Lenkijoje yra pažymėtos nauju lankomumo rekordu. Tikimės, kad visas Europos čempionatas vyks sąžiningai ir draugiškai, o nugalės stipriausia komanda“. Neįtikėtinas Lenkijos komandos palaikymas šiai komandai pergalės vis dėl to neatnešė. Lenkijos rinktinė pirmosiose A grupės rungtynėse 0-3 (22:25, 22:25, 20:25) pralaimėjo Serbijos komandai.  Kitose A grupės rungtynėse Estijos tinklininkai po atkaklios kovos 2-3 (21:25, 22:25, 27:25, 25:22, 9:15) pralaimėjo Suomijos komandai. C grupėje Rusija 3-0 (25:23, 25:20, 25:19) nugalėjo bulgarus, o slovėnai 3-0 (27:25, 25:15, 25:16) - ispanus. Europos tinklinio čempionate dalyvauja 16 komandų. Jos varžysis Varšuvoje, Gdanske, Katovicuose, Krokuvoje ir Ščecine. Europos čempionės titulą gina Prancūzija. Atidarymo ceremonija ir pirmosios rungtynės: 