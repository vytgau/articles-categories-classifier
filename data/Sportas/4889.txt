194-ą vietą pasaulio reitinge užimančio lietuvio priešininkas varžybų pirmame rate bus 33-ejų metų belgas Steve'as Darcis, kuris yra 59-a planetos raketė. Full #Wimbledon men's draw: pic.twitter.com/hlrPtacAFf — Ben Rothenberg (@BenRothenberg) 30 June 2017  R. Berankiui ir S. Darciui tai bus pirma tarpusavio dvikova karjeroje. R. Berankis pagrindinėse Vimbldono turnyro varžybose dalyvaus penktą kartą. 2013 ir 2016 metais lietuvis pralaimėjo pirmame rate, o 2010 ir 2015 metais pateko į antrą ratą. Belgas triskart žaidė su lietuviu „Challenger“ turnyruose ir visus susitikimus laimėjo. Pagrindiniame Vimbldono turnyre S. Darcis dalyvavo penkis kartus. Du kartus pavyko pasiekti antrą ratą. 2007 ir 2008 metais jis laimėjo du ATP turnyrus. Lietuvio ir belgo poros nugalėtojas antrame ture žais su 22-u pagal skirstymą Vimbldone 31-erių metų prancūzo Richard'o Gasquet (ATP-27) ir 35-erių metų ispano Davido Ferrero (ATP-35) dvikovos laimėtoju. Vyrų turnyro žaidėjų TOP-10: 1. Andy Murray (D. Britanija) 2. Novak Djokovič (Serbija) 3. Roger Federer (Šveicarija) 4. Rafael Nadal (Ispanija) 5. Stan Wawrinka (Šveicarija) 6. Miloš Raonič (Kanada) 7. Marin Čilič (Kroatija) 8. Dominic Thiem (Austrija) 9. Kei Nishikori (Japonija) 10. Aleksandr Zverev (Vokietija) Moterų turnyro TOP-10: 1. Angelique Kerber (Vokietija) 2. Simona Halep (Rumunija) 3. Karolina Pliškova (Čekija) 4. Elina Svitolina (Ukraina) 5. Caroline Wozniacki (Danija) 6. Johanna Konta (D. Britanija) 7. Svetlana Kuznecova (Rusija) 8. Dominika Cibulkova (Slovakija) 9. Agnieszka Radwanska (Lenkija) 10. Venus Williams (JAV) Bendras Vimbldono turnyro prizų fondas 31,6 mln. svarų (35,9 mln. eurų), o vyrų ir moterų nugalėtojai uždirbs po 2,2 mln. svarų (2,5 mln. eurų).