Įdomu, kad tai buvo tik pirmoji sūduviečių pergalė prieš „Atlantą“ šį sezoną – anksčiau visi trys tarpusavio susitikimai baigėsi lygiosiomis. Pirmame kėlinyje komandos epizodiškai perimdavo iniciatyvą ir keisdavosi pavojingų atakų bangomis. Rungtynių pradžioje aktyvesni buvo marijampoliečiai, o Karolis Laukžemis turėjo gerą galimybę, bet jo smūgį iš baudos aikštelės atrėmė vartininkas Arkadijus Želninas. 15 minutę K. Laukžemis jau džiaugėsi įvarčiu – gavęs Jeremy Manzorro perdavimą, jis klaidinančiu judesiu prasprūdo pro gynėjus ir nukreipė kamuolį į vartus. Po praleisto įvarčio klaipėdiečiai karštligiškai metėsi į puolimą. Gerą galimybę turėjo Nemanja Ivanovas, bet jo galva siųstą kamuolį į kampinį nukreipė vartininkas Ivanas Kardumas. Vis tik 25 minutę I. Kardumas neišgelbėjo savo komandos, kai Davidas Andronikas tolimu stipriu smūgiu į vartus pasiuntė jam atšokusį kamuolį. Vėliau jau „Sūduva“ susigrąžino iniciatyvą, bet daugiau įvarčių iki pertraukos nebuvo pelnyta.  Antro kėlinio pradžioje dėkingą galimybę įmušti antrą įvartį turėjo „Atlantas“. Šeimininkų nusivylimui, Dmitrijaus Mazalevskio smūgiuotą kamuolį nuo vartų linijos išmušė „Sūduvos“ gynėjas Algis Jankauskas. Rungtynėms artėjant prie pabaigos, marijampoliečiai vis didino spaudimą ir rezgė vieną grėsmingą ataką po kitos. Tuo metu Klaipėdos futbolininkai šį kartą demonstravo išskirtinį kovingumą ir atsakydavo kontrišpuoliais. Po vieno iš jų į vartus skriejusį kamuolį vėl atmušė „Sūduvos“ gynėjai. Vis dėlto, Marijampolės komanda šiame mače sugebėjo išplėšti tris taškus. 86 minutę šeimininkų vartų sargas A. Želninas nesėkmingai atmušė Andro Švrljugos smūgį ir tuo pasinaudojęs Giedrius Matulevičius iš kelių metrų atstumo pelnė pergalingą įvartį svečiams. „Sūduva“ A lygoje iškovojo jau 5-ą pergalę iš eilės ir tęsią kovą dėl aukščiausių pozicijų. A lygos turnyro lentelė (vieta, komanda, rungtynės, pergalės, lygiosios, pralaimėjimai, įvarčiai, taškai): Rezultatyviausi čempionato žaidėjai: D. Šernas („Žalgiris“) – 14, Elivelto („Žalgiris“) – 11, A. Paniukovas („Atlantas“) – 11, M. Maksimovas („Trakai“) – 10, K. Laukžemis („Sūduva“) – 8.