Pirmosiose „Burnley“ ir „Manchester United“ rungtynėse Mančesteryje šeimininkai nesugebėjo palaužti varžovų. Dvikova baigėsi 2:2. „Premier“ lygoje šios komandos tarpusavyje galynėsis septintą kartą. Tris sykius stipresnė buvo Mančesterio ekipa, vieną – jos varžovai, o trijose akistatose užfiksuotas taikus rezultatas. Kita vertus, „Burnely“ iš 24 pastarųjų dvikovų su „United“ įvairiose varžybose triumfavo tik kartą (10 lygiųjų, 13 pralaimėjimų). „Raudonieji velniai“ dabar šventė dvi pergales iš eilės, jie nepralaimėjo septynerių pastarųjų Anglijos pirmenybių rungtynių. Jose Mourinho auklėtiniai užima antrąją vietą (50 taškų). Tuo tarpu užtikrintai žygiavęs „Burnley“ klubas paskutiniu metu krito į duobelę – patyrė dvi nesėkmes iš eilės, pergalės skonio nepatyrė per pastaruosius septynis mačus. Vis dėlto „Burnley“ išsaugojo septintąją poziciją. Pirmauja 62 surinkęs „Manchester City“. Beje, 1996 metais „Manchester United“ po 23 turų nuo pirmojoje vietoje buvusio „Newcastle United“ klubo irgi atsiliko 12 taškų, bet šį deficitą likvidavo ir tapo čempionais. Galbūt istorija pasikartos? „City“ praėjusiame ture suklupo pirmą kartą šį sezoną „Premier“ lygoje. Pepo Guardiolos vadovaujama ekipa 3:4 turėjo pripažinti „Liverpool“ pranašumą. „Miestiečiai“ šeštadienį savo aikštėje kovos su „Newcastle United“, kuris rikiuojasi 15-tas (23 taškai). Ant trečiojo ir ketvirtojo turnyro lentelės laiptelio stovintys „Liverpool“ ir Londono „Chelsea“, kurie sukaupė po 47 taškus, svečiuose atitinkamai rungtyniaus su „Swansea City“ (20 vieta, 17 taškų) ir „Brighton“ (16 vieta, 23 tšk.) komandomis. Londono „Tottenham Hotspur“ futbolininkai, kurie žengia penkti (44 taškai), išvykoje susikaus su „Southampton“ (17 vieta, 21 taškas). Vaizdo transliacijų internetu platforma viaplay.lt ir „Viasat Sport Baltic“ kanalas šeštadienį, sekmadienį ir pirmadienį iš viso tiesiogiai parodys šešerias 24 turo rungtynes. Transliacijų tvarkaraštis: sausio 20 d. 14.20 val. „Brighton“ – „Chelsea“ (viaplay.lt; tiesiogiai; nuo 15.30 val. – „Viasat Spot Baltic“; tiesiogiai), 16.50 val. „Burnley“ – „Manchester United“ (viaplay.lt ir „Viasat Sport Baltic“; tiesiogiai), 19.20 val. „Manchester City“ – „Newcastle United“ (viaplay.lt ir „Viasat Sport Baltic“; tiesiogiai); sausio 21 d. 17.50 val. „Southampton“ – „Tottenham Hotspur“ (viaplay.lt ir „Viasat Sport Baltic“; tiesiogiai); sausio 22 d. 21.50 val. „Swansea City“ – „Liverpool“ (viaplay.lt ir „Viasat Sport Baltic“; tiesiogiai).