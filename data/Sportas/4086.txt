Šį mačą tiesiogiai nuo 16.00 val. rodys „Viasat Sport Baltic“ kanalas ir vaizdo transliacijų internetu platforma www.viaplay.lt. „Arsenal“ klubas „Community Shield“ trofėjų laimėjo net 14 kartų (pastarąjį sykį 2015-aisiais). Tai antras rezultatas tarp visų Anglijos komandų. Prieš dvejus metus finale „kanonieriai“ 1:0 įveikė būtent „aristokratus“. „Chelsea“ triumfavo keturis kartus (pastarąjį sykį 2009-aisiais). Rekordas priklauso „Manchestre United“ komandai, kuri šią taurę iškovojo 21 kartą. „Raudonieji velniai“ pernai finale nugalėjo Leicester City“ ekipą 2:1. Praėjusiame „Premier“ lygos čempionate „Arsenal“ futbolininkai užėmė tik penktąją vietą ir po labai ilgos pertraukos nepateko į UEFA Čempionų lygą. Tarpusavio mačuose su „Chelsea“ komandos pasidalijo po pergalę. Arsene‘o Wengero auklėtiniai namie sutriuškino varžovus 3:0, o svečiuose jiems nusileido 1:3. Praėjusio sezono FA Cup turnyro finale „Arsenal“ nugalėjo Antonio Conte auklėtinius 2:1. Nuo 1907 metų šios ekipos tarpusavyje įvairiuose frontuose grūmėsi 190 kartų. 74 pergales šventė „Arsenal“, 62 – „Chelsea“, o 54 dvikovos baigėsi lygiosiomis. „Community Shield“ varžybose klubai po kartą įveikė vienas kitą. 2005-aisiais „Chelsea“ laimėjo 2:1. Šio sezono „Premier“ lygos pirmenybės startuos rugpjūčio 11 d. Jas vėl rodys „Viasat Sport Baltic“ kanalas.