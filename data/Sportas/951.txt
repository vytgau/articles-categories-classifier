„Kelias čempionų titulo link nebuvo lengvas. Bet jūs sugebėjote susikaupti, pasipriešinti stipriems varžovams komandiniu nusiteikimu, charakteriu ir valia, pademonstravote puikią techniką, mokėjimą veržliai atakuoti ir kietai gintis“, – sakoma telegramoje, paskelbtoje Kremliaus tinklalapyje. Dabartinė sėkmė, pažymi V. Putinas, tapo „įtikinamu nuostabių nacionalinės ledo ritulio mokyklos tradicijų liudijimu, ryškiu orientyru jauniems sportininkams“. Rusijos ledo ritulio rinktinė sekmadienį santykiu 4:3 įveikė Vokietijos sportininkus ir pelnė olimpinį aukso medalį. 28-osios Žiemos olimpinės žaidynės vyko Pjongčange, Pietų Korėjoje, nuo vasario 9 iki 25 dienos.