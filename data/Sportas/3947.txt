27-erių Lietuvos tenisininkas, kuris pasaulio reitinge yra 196-as, pusfinalyje penktadienį turėjo susitikti su savo bendraamžiu rusu Jevgenijumi Donskojumi (108-oji pasaulio raketė), tačiau varžovas atsisakė kovoti. R. Berankis finale žais arba su 33-ejų Taivano atstovu Yen-Hsun Lu (ATP-70), arba su metais jaunesniu japonu Go Soeda (ATP-140). Patekdamas į finalą, R. Berankis užsitikrino 65 ATP reitingo taškus ir 12 720 JAV dolerių premiją. Turnyro prizų fondą sudaro 150 tūkst. JAV dolerių.