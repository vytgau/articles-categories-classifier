Pastaruoju metu Anglijos čempionate pergales skina ir „Liverpool“, ir „Chelsea“. Liverpulio ekipa laimėjo tris kartus iš eilės, o Londono – keturis. „Aristokratai“, kurie turi 25 taškus, užima 3 vietą. Jurgeno Kloppo auklėtiniai, sukaupę 3 taškais mažiau, rikiuojasi penkti. Tvirtai pirmauja „Manchester City“ (31 taškas). Antroje pozicijoje – „Manchester United“ (26). 4 vietą užima Londono „Tottenham Hotspur“ (23). „Chelsea“ futbolininkai „Liverpool“ klubo negali įveikti penkiuose „Premier“ lygos mačuose iš eilės – pastaroji komanda dusyk triumfavo, o trejos rungtynės baigėsi lygiosiomis. Kita vertus, „Chelsea“ ekipa „Anfield“ stadione nepralaimėjo nė vieno iš paskutinių penkių mačų – 2 pergalės, 3 lygiosios. „Liverpool“, kai jam ėmė diriguoti su J. Kloppas, dažniausiai sėkmingai žaidžia su kitais pirmojo šešeto klubais („Manchester City“, „Chelsea“, „Manchester United“, „Arsenal“, „Tottenham Hotspur“). Vokiečiui perėmus Liverpulio komandos vairą, pastaroji per 22 dvikovas su minėtais klubais surinko 37 taškus. „Chelsea“ per tiek rungtynių su šiais varžovais pelnė 31 tašką. Aikštės šeimininkams tikriausiai galvos skausmą kels „Chelsea“ puolėjas Alvaro Morata, kuris per 11 mačų pelnė net 12 įvarčių. Be to, ispanas atliko 4 rezultatyvius perdavimus. Tuo tarpu Londono futbolininkams reikės paprakaituoti, kad pristabdytų buvusį „Chelsea“ žaidėją Mohamedą Salah. Jis per 12 rungtynių įmušė 9 įvarčius. „Premier“ lygoje šių klubų akistatos paprastai vyksta labai atkakliai ir apylygiai. Tarpusavio mūšiuose rezultatas lygus: komandos laimėjo po 19 rungtynių, o 12 dvikovų užfiksuotas taikus rezultatas. „Liverpool“ ir „Chelsea“ užtikrintai rungtyniauja UEFA Čempionų lygoje, kur savo grupėse užima pirmąją vieta. Praėjusiame ture „Chelsea“ svečiuose 4:0. „Aristokratai“ jau tyri bilietą į kitą etapą. Sutriuškino „Qarabag“ komandą, o „Liverpool“ išvykoje sužaidė 3:3 su „Sevilla“. Toje dvikovoje svečiai pirmavo 3:0. „Liverpool“ dar neužsitikrino teisės žaisti atkrintamosiose varžybose. Transliacijų tvarkaraštis: lapkričio 24 d. 21.55 val. „West Ham“ – „Leicester City“ (viaplay.lt ir „Viasat Sport Baltic“; tiesiogiai); lapkričio 25 d. 16.50 val. „Manchester United“ – „Brighton“ (viaplay.lt ir „Viasat Sport Baltic“; tiesiogiai), 19.20 val. „Liverpool“ – „Chelsea“ (viaplay.lt ir „Viasat Sport Baltic“; tiesiogiai); lapkričio 26 d. 15.20 val. „Southampton“ – „Everton“ (viaplay.lt; tiesiogiai), 17.50 val. „Huddersfield“ – „Manchester City“ (viaplay.lt; tiesiogiai), 23.30 val. „Southampton“ – „Everton“ („Viasat Sport Baltic“; vaizdo įrašas), 01.20 val. „Huddersfield“ – „Manchester City“ („Viasat Sport Baltic“; vaizdo įrašas).