Nugalėtojų gretose po sykį pasižymėjo Marekas Hamšikas (4 min.), Driesas Mertensas (40 min. iš 11 metrų baudinio) ir Kalidou Koulibaly (47 min.). 21-ą tašką iš tiek pat galimų į savo sąskaitą įsidėjusi „Napoli“ komanda po septintojo turo tapo vienvalde Italijos čempionato lydere. Jos tempo nebeišlaikė Turino „Juventus“ klubas, praradęs pirmuosius sezono taškus – čempionas išvykoje sužaidė lygiosiomis 2:2 su „Atalanta“ futbolininkais. Tiesa, mačo pradžia svečiams nieko blogo nežadėjo: 21-ą minutę įvartį pelnė Federico Bernardeschi, o 24-ąją tikslų smūgį pridėjo Gonzalo Higuainas. Visgi 31-ą minutę Mattia Caldara sugrąžino intrigą, o antro kėlinio pradžioje (65 min.) rezultatą išlygino Bryanas Cristante'as. „Juventus“ dar turėjo progą išplėšti pergalę, tačiau Paulo Dybala 84-ą minutę nesugebėjo realizuoti 11 metrų baudinio. Po 6 pergalių iš eilės Turino ekipai tai buvo pirmosios lygiosios. Rezultatai: Šeštadienis „Udinese“ 4 – 0 „Sampdoria“ „Genoa“ 0 – 1 „Bologna“ Sekmadienis „SSC Napoli“ 3 – 0 „Cagliari“ „Benevento“ 1 – 2 „Inter“ „Chievo“ 2 – 1 „Fiorentina“ Turnyro lentelė: „Lazio“ 6 – 1 „Sassuolo“ „Spal“ 1 – 1 „Crotone“ „Torino“ 2 – 2 „Verona“ „AC Milan“ 0 – 2 „Roma“ „Atalanta“ 2 – 2 „Juventus“ Turnyro lentelė: 