Lietuvos čempionės pirmadienį surengė atvirą vakarinę treniruotę, kurioje dalyvavo žiniasklaidos atstovai bei prieš artėjančias rungtynes kalbino vyriausiąjį trenerį Rimantą Viktoravičių bei žaidėjas Gretą Kaselytę ir Christiną Murillo. Primename, kad „Gintra-Universitetas“ šešioliktfinalyje susitiks su Šveicarijos čempione Ciuricho „Zurich Frauen“ ekipa, o pirmoji tarpusavio akistata vyks jau šį trečiadienį, spalio 4-ąją Šiauliuose. Šešioliktfinalio nugalėtojas išsiaiškinamas iš bendro dviejų rungtynių – namuose ir išvykoje rezultato. 