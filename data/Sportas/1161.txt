Nors vyrų pusvamzdžio rungtyje snieglentininkas iš Šveicarijos Patrickas Burgeneris ir liko penktas, šalies olimpinės komandos namelyje ketvirtadienį, vasario 15 dieną, surengtame improvizuotame koncerte didžiausia žvaigždė buvo būtent jis. 23 metų sportininkas, kuris gimtinėje puikiai žinomas kaip profesionalus dainų kūrėjas ir atlikėjas, snieglenčių komandos narius ir smalsuolius noriai linksmino savo kūriniais. P. Burgeneris, kuris išleido du singlus (vieną – 2015 metais, o kitą – 2016 metais), nedidelėje scenoje grojo ne tik gitara, bet ir lūpine armonikėle. P. Burgerio pasirodymas sutiktas audringais plojimais.