LKL grandų dvikova Krepšinio sirgalių dėmesys penktadienį kryps į Kauną, kur susitiks LKL lyderiai. Pirmaujantis Kauno „Žalgiris“ antroje vietoje esantį Vilniaus „Lietuvos rytą“ lenkia tik viena pergale ir pralaimėjimo atveju užleistų lyderių poziciją vilniečiams. Reguliariojo sezono tarpusavio rungtynėse „Žalgiris“ laimėjo kartą, tuo tarpu „Lietuvos rytas“ šventė dvi pergales, vieną iš jų – „Žalgirio“ arenoje. „Mes žinome kaip sunku žaisti su „Žalgiriu“ jų arenoje. Bet galimybė yra. Vieną kartą mums pavyko. „Žalgiris“ yra geros sportinės formos, visus klupdo – ir Eurolygos grandus, ir čempionus. Bet nesame ta komanda, kur gali vaidinti atsitiktinumo faktorius. Jie ruošiasi prieš mus, kaip prieš Eurolygos komandas“, – vaizdo apžvalgoje sako „Lietuvos ryto“ treneris Rimas Kurtinaitis. „Varžovai turi daugiau laiko, jų pranašumas tas, kad jie yra „šviežesni“. Mums susitikimas su „Lietuvos rytu“ bus jau ketvirtos rungtynės per aštuonias dienas. Mūsų žaidėjams papildomo stimulo neturėtų reikėti, nes tai – princpinė kova, Lietuvos derbis. Tai turėtų savaime motyvuoti“, - teigia „Žalgirio“ trenerio asistentas Darius Songaila. Lietuvos krepšinio lyga Balandžio 13 d. (penktadienis) 18:50 Kauno „Žalgiris“ – Vilniaus „Lietuvos rytas“ („Žalgirio“ arena) Balandžio 14 d. (šeštadienis) 17:00 Kėdainių „Nevėžis“ – Panevėžio „Lietkabelis“ (Kėdainių arena) 17:20 „Šiauliai“ – Klaipėdos „Neptūnas“ (Šiaulių arena) Balandžio 15 d. (sekmadienis) 17:20 Utenos „Juventus“ – Pasvalio „Pieno žvaigždės“ (Daugiafunkcis sporto centras) 19:15 Prienų „Vytautas“ – Alytaus „Dzūkija“ (Prienų sporto ir pramogų arena)  Prasidėjo LMKL finalai Lietuvos moterų krepšinio lygoje prasidėjo lemiamos kovos dėl medalių. Pirmose finalo iki trijų pergalių serijos rungtynėse Kauno raj. „Hoptrans-Sirenos“ namuose po atkaklios kovos įveikė Vilniaus „Kibirkštį“. Antrąsias rungtynes namuose žais vilnietės. Kovoje dėl bronzos Marijampolės „Sūduva“ jau 2:0 pirmauja prieš Klaipėdos „Fortūną“ ir trečiąsias, galbūt lemiamas rungtynes, žais namuose. Lietuvos moterų krepšinio lyga 17:15 Vilniaus „Kibirkštis“ – Kauno raj. „Hoptrans-Sirenos“ („Lietuvos ryto“ arena) Balandžio 16 d. (pirmadienis) 18:00 Marijampolės „Sūduva“ – Klaipėdos „Fortūna“ (ŽSM krepšinio salė) Balandžio 17 d. (antradienis) 17:15 Kauno raj. „Hoptrans-Sirenos“ – Vilniaus „Kibirkštis“ (Garliavos sporto centras) NKL finaliniame ketverte – kovos dėl kelialapio į LKL Jonavoje savaitgalį paaiškės Nacionalinės krepšinio lygos čempionai. Finalo ketverto varžybose rungtyniaus Šakių „Vytis“, Marijampolės „Sūduva-Mantinga“, Klaipėdos „Neptūnas-Akvaservis“ ir Kauno „Žalgiris-2“. Čempionai iškovos teisę kitą sezoną žaisti LKL čempionate, tačiau turės atitikti ir papildomus reikalavimus. Nacionalinė krepšinio lyga Jonavos arena (Žeimių g. 17) 17:15 Šakių „Vytis“ – Kauno „Žalgiris-2“ („Lietuvos ryto“ arena) 20:00 Marijampolės „Sūduva-Mantinga“ – Klaipėdos „Neptūnas-Akvaservis“ 13:30 rungtynės dėl III vietos 15:20 NKL „Snaiperio“ konkursas 15:40 NKL „Oro karaliaus“ konkursas 17:00 finalas Lietuvos čempionate – kova dėl kelialapių į Europos čempionatą Ketvirtadienį prasidėjo Lietuvos plaukimo čempionatas. Alytuje vykstančiose šalies pirmenybėse startuoja net 360 plaukikų. Jie kovoja ne tik dėl Lietuvos čempionų titulų, bet ir dėl kelialapių į Europos čempionatą. Todėl Lietuvos čempionate startuoja ir nemažai rinktinės lyderių – Danas Rapšys, Andrius Šidlauskas, Deividas Margevičius ir kiti. Rugpjūčio pradžioje Didžiojoje Britanijoje vyksiantis Europos čempionatas plaukikams bus pagrindinis šių metų startas. Lietuvos plaukimo čempionatas Alytaus arenos baseinas (Naujoji g. 52) 10:30 parengiamieji plaukimai 17:00 finalai 10:30 parengiamieji plaukimai 16:30 finalai Rankinio lygos ketvirtfinalyje – sostinės derbis Lietuvos rankinio lygoje savaitgalį prasidės atkrintamosios varžybos. Atkakliausia kova prognozuojama tarp ketvirtą vietą reguliariajame sezone užėmusios Alytaus „Varsos“ ir penktoje vietoje likusios Kauno KTU komandos. Ne mažesnė intriga laukiama ir Vilniaus derbyje. Ketvirtfinaliuose kovojama iki dviejų pergalių. Atsakomosios rungtynės vyks kitą trečiadienį svečių aikštelėse. Lietuvos rankinio lyga 14:00 Klaipėdos „Dragūnas“ – Varėnos „Ūla“ („Neptūno“ salė) 14:00 HC „Vilnius“ – Vilniaus „Šviesa“ („HC Vilnius“ salė) 17:00 Kauno „Granitas“ – Šiaulių „SM Dubysa“ (LSMU VA salė) 14:00 Alytaus „Varsa-Stronglasas“ – KTU (Alytaus arena) Sezoną pradeda regbininkai Regbio sostine laikomuose Šiauliuose kovas dėl Pavasario taurės pradės regbininkai. Turnyre dalyvaus keturios komandos. Trys Šiaulių ekipos: „Vairas-Kalvis“, „Baltrex-Šiauliai“ ir „Šiauliai“ bei Kauno „Žalgiris“. Pirmosios turnyro rungtynės vyks šeštadienį Šiauliuose. Lietuvos regbio taurė Zoknių stadionas (Pročiūnų g. 3, Šiauliai) 16:00 „Baltrex-Šiauliai“ – Šiaulių „Vairas-Kalvis“