Antroje vietoje žygiuojantys Massimiliano Allegri auklėtiniai savus žiūrovus privertė nervintis, tačiau visgi įteikė jiems pergalę 2:1. Dramos į mačą įnešė tai, kad pirmieji jame pasižymėjo būtent svečiai iš Benevento miesto – į čempionų vartų tinklą kamuolį 19-ą minutę pasiuntė Amato Ciciretti. Besivejančių vaidmenyje „Juventus“ žaidėjai buvo daugiau nei pusvalandį, kol galiausiai pavyko pramušti varžovų gynybą. Tai 57-ą minutę padarė puolėjas Gonzalo Higuainas. Pajutę žaidimo ritmą Turinos futbolininkai po aštuonių minučių svarstykles persvėrė savo naudai, kai įvartį pelnė Juanas Cuadrado. Per likusį laiką nė viena komanda nebepasižymėjo, o finalinis teisėjo švilpukas paskelbė, kad „Benevento“ ir toliau lieka be taškų, o vos gėdos nepatyręs „Juventus“ savo kraityje dabar turi 31 tašką. Verta pažymėti, kad šeimininkai šiame mače atliko net 27 smūgius, iš kurių 8 skriejo į vartų plotą. Visgi tik du virto įvarčiais, nes „Benevento“ vartų sargas savo komanda išgelbėjo net 6 sykius. Rezultatai: „Inter“ 1 – 1 „Torino“ „Cagliari“ 2 – 1 „Verona“ „Chievo“ 0 – 0 „SSC Napoli“ „Fiorentina“ 2 – 4 „Roma“ „Juventus“ 2 – 1 „Benevento“ „Lazio“ ? – ? „Udinese“ (dėl lietaus buvo nukeltos) „Atalanta“ 1 – 1 „SPAL 2013“ „Sassuolo“ 0 – 2 „AC Milan“ Turnyro lentelė: 