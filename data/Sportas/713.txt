Japonas ATP reitinge užima 109-ą vietą, 30-metis serbas – 13-as. Tai buvo pirmasis N. Džokovičiaus turnyras po sausį vykusio „Australian Open“ turnyro. Jau jo metu serbas kentė klubo skausmus. Aštuntfinalyje jį pranoko Pietų Korėjos atstovas Hyeonas Chungas. Vasarį jam buvo atlikta nedidelė klubo operacija. „Toks jausmas, lyg žaisčiau pirmą mačą šiame turnyre. Labai keista. Panašu, kad esu praradęs ritmą“, – po nesėkmės pečiais gūščiojo N. Džokovičius.  Staigmeną pateikė portugalas Joao Sousa (ATP-85), kuris trijų setų trileryje 7-5, 5-7, 6-4 pranoko Vokietijos atstovą Alexanderį Zverevą (ATP-5). .@joaosousa30 ends Alex Zverev's #BNPPO18 campaign in a three set thriller 7-5 5-7 6-4. Gets Raonic next. pic.twitter.com/aWdHYHGIFw  Ričardo Berankio skriaudiką 18-metį Denisą Šapovalovą (ATP-44) 7-6 (7-4), 6-3 pranoko Urugvajaus tenisininkas 34-erių Pablo Cuevas (ATP-32). Pirmoji pasaulio raketė, šveicaras Rogeris Federeris 6-3, 7-6 (8-6) palaužė argentinietį Federico Delbonį (ATP-67).