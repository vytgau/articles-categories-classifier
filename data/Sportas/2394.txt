„Labai smagu, kad toks jaunas klubas ketvirtus metus iš eilės iškovojo kelialapį į UEFA turnyrą ir tuo pačiu trečius metus iš eilės laimėjo medalius. Jūs dirbate teisinga linkme, todėl linkiu, kad išsipildytų jūsų prezidento palinkėjimai ir kitąmet taptumėt A lygos čempionais“, – prieš įteikdamas taurę sakė T. Danilevičius, kuris į renginį atvyko kartu su LFF generaliniu sekretoriumi Nerijumi Dunausku. „Tomai, buvai vedlys rinktinėje, neabejoju, kad sėkmingai susitvarkysi ir su naujomis pareigomis. Ačiū, kad atvykote“, – į T. Danilevičiaus palinkėjimus atsakė „Trakų“ kapitonas Arūnas Klimavičius. Tradiciškai vakaronėje buvo apdovanoti antroje metų pusėje gimę klubo atstovai, šiemet vaikų sulaukusios Borovskių, Klimavičių ir Česnauskių šeimos, apdovanoti šachmatų turnyro prizininkai bei paskelbtos metų nominacijos. Antrus metus iš eilės rengiamame šachmatų turnyre „Trakų“ prezidento taurei laimėti“ triumfavo Aleksandras Byčenokas. Antras liko Arūnas Klimavičius, trečias – Modestas Vorobjovas. Jiems išdalintas tūkstančio eurų prizinis fondas. Metų nominacijose komandos sielą ir metų įvartį žaidėjai išsirinko patys. Siela tapo beveik pusę balsų surinkęs Valdemaras Borovskis, gražiausio įvarčio autoriumi – Vaidotas Šilėnas, Škotijoje įspūdingu smūgiu atstatęs „Trakų“ persvarą. Geriausias sezono žaidėjas buvo atrinktas pagal „InStat“ duomenis. Didžiausią efektyvumą pademonstravo Michailo Šiška, kuriam ir įteiktas geriausio metų žaidėjo prizas. Kitos nominacijos METŲ debiutantai: Svajūnas Čyžas ir Justinas Marazas – už puikų įsiliejimą į A lygą METŲ šuolis: Modestas Vorobjovas – už šuolį į Lietuvos nacionalinę rinktinę METŲ dispečeris: Oscaras – už daugiausiai atliktų rezultatyvių perdavimų A lygoje METŲ sugrįžimas: Vaidotas Šilėnas – už puikų sezono po sunkių traumų, kurios neleido normaliai žaisti pernai. METŲ universalas – Michailo Šiška – už daugiausiai pakeistų pozicijų aikštėje. METŲ siurprizas – buvusio Premier lygos žaidėjo Diniaro Bilialetdinovo atvykimas į A lygą METŲ ilgaamžiškumas Justinas Januševskis – už aštuntą sezoną „Trakuose“ Taip pat buvo pagerbti ir ištikimiausi klubo gerbėjai.