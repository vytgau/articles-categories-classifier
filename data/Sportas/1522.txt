Tiesiog Etiennu vadinamas futbolininkas į „Trakų“ peržiūrą buvo atvykęs dar praėjusią vasarą, tačiau tą kartą buvo nuspręsta palaukti sezono pabaigos. Nuo pat pasiruošimo pradžios „Trakų“ treniruotėse prakaitą liejęs futbolininkas pirmųjų dviejų draugiškų rungtynių metu paliko teigiamą įspūdį ir buvo nuspręsta su juo sudaryti kontraktą. „Geri puolėjai dar niekam nepamaišė. Jo jėga ir sprogstamasis greitis yra didžiausi futbolininko privalumai. Neabejoju, kad jo žaidimas suteiks gerų emocijų tiek sirgaliams, tiek treneriams“, – sakė „Trakų“ direktorius Virmantas Lemežis, pridūręs, kad tai ne paskutinis naujokas komandoje. Tvirtai sudėtas puolėjas savo karjerą pradėjo gimtojoje Belgijoje, o vėliau rungtyniavo Anglijos žemesnių divizionų ekipose. Taip pat, „Trakai“ atsisveikino su peržiūroje dalyvavusiu Simonu Stankevičiumi.