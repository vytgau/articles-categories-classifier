Lenktynių nugalėtoju tapo abu etapus laimėjęs prancūzas Jonathan Hivert („Direct Energie“). E. Šiškevičius (+28.57) liko 73-ias, o jo komandos draugas italas Mauro Finetto (+13 sek.) užėmė šeštą vietą. Iš 120 startavusių dviratininkų klasifikuoti 75. Pirmajame etape (169,7 km) šeštadienį E. Šiškevičius užėmė 92-ą, o antrajame etape (188,5 km) sekmadienį – 65-ą vietas. Paskutinę lenktynių dieną, nuvažiavus keliolika kilometrų, susidarė keturių bėglių grupelė, kurioje buvo ir E. Šiškevičius. Lyderiai buvo pasiekė 6 min. persvarą. Iki finišo likus 34 km, Evaldas atitrūko ir įgijo minutės persvarą. Bet po 6 km lietuvis buvo pavytas. E. Šiškevičius sekmadienį laimėjo trečiąjį tarpinį kalnų finišą (132 km), antrajame (87,4 km) buvo antras, o pirmajame (42,4 km) – trečias. Pirmajame tarpiniame sprinto finiše (19 km) Evaldas užėmė antrą vietą.