Svečiai iš karto ėmėsi darbo: pirmą įvartį jau 7-ą minutę pelnė krašto puolėjas iš Senegalo Sadio Mane. 34-ą minutę persvarą padvigubino ekipos naujokas iš Egipto Mohamedas Salah. Pertrauka menkai padėjo Vokietijos čempionams. 83-ią susitikimo minutę dar vieną taiklų smūgį į jų vartus pasiuntė Danielis Sturridge'as. Tiesa, įvartis brangiai kainavo Anglijos rinktinės puolėjui, kuris susižeidė koją ir buvo pakeistas. Kas dvejus metus Miunchene vykstantį kontrolinį vasaros turnyrą „Bayern“ laimėdavo beveik visada: šeimininkai pergales šventė 2009, 2013 ir 2015 metais. Tik 2011-aisiais trofėjų iš Bavarijos išsivežė „Barcelona“. Šįsyk jau po pusfinalio aišku, kad „Audi Cup“ taurė turės naują savininką. Dar neramiau „Bayern“ strategui Carlo Ancelotti turėtų būti dėl to, jog liepą jo auklėtiniai pralaimėjo penkis iš šešių draugiškų mačų – neskaičiuojant pergalės 9:1 prieš penktos lygos komandą „Erlangen-Bruck“. Ваш браузер не поддерживает iframe. Kitame pusfinalyje Madrido „Atletico“ (Ispanija) 2:1 pranoko „Napoli“ (Italija). Nors būtent „Serie A“ bronziniai prizininkai pirmieji išsiveržė į priekį, kai 56-ą min. pasižymėjo Jose Callejonas. „Atletico“ atsakė Fernando Torreso ir Luciano Vietto įvarčiais, o pačioje rungtynių pabaigoje iš aikštės dar buvo pašalintas Diego Godinas. „Audi Cup“ finalas ir mačas dėl trečios vietos vyks trečiadienį. Ваш браузер не поддерживает iframe.