„Sveika sugrįžusi, dievaite“, „Pridengsiu tavo užnugarį, Maria“ – tokiais plakatais Pekine šią savaitę M. Šarapovai širdį glostė teniso sirgaliai. Tenisininkų drabužinėje smerkiančių kolegų žvilgsnių sulaukianti 30-metė rusė iš sirgalių dėl vartoto dopingo priekaištų Kinijoje nesulaukė. Po 15-os mėnesių diskvalifikacijos reitinge turėtas pozicijas siekianti susigrąžinti M. Šarapova šiuo metu užima 104-ą vietą WTA klasifikacijoje. Į „China Open“ turnyrą, kurio prizinį fondą sudaro 6,4 mln. JAV dolerių, rusė pateko gavusi vardinį kvietimą. Tiesa, jos žygis Pekine baigėsi aštuntfinalyje. Per kiek daugiau nei valandą antroji planetos raketė S. Halep įrodė savo pranašumą. M. Šarapova dvikovoje padarė net 39 neišprovokuotas klaidas.  Rumunei tai buvo ypatinga pergalė – per 7 anksčiau vykusias tarpusavio dvikovas ji M. Šarapovos neįveikė nė karto. Paskutinį kartą rugpjūtį abi susigrūmė „US Open“ pirmame rate. Ten rusė laimėjo sužaidusi tris setus. „China Open“ ketvirtfinalyje S. Halep susitiks su ruse Darja Kasatkina arba 11-a turnyro rakete lenke Agnieszka Radwanska.  Kitų trečiadienio moterų vienetų aštuntfinalio varžybų rezultatai: Caroline Garcia (Prancūzija) – Elise Mertens (Belgija) 7:6, 6:4. Samantha Stosur (Belgija) – Jelena Ostapenko (Latvija) 3:6, 5:7. Monica Niculescu (Rumunija) – Shuai Peng (Kinija) 3:6, 2:6. Elina Svitolina (Ukraina) – Ashleigh Barty (Austrija) 6:4, 6:2. Daria Kasatkina (Rusija) – Agnieszka Radwanska (Lenkija)