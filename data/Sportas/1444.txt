Nugalėtojams po 5 įvarčius pelnė Ferranas Sole ir Davidas Balagueras, po 4 – Raulis Entrerriosas, Alexas Dujshebaevas ir Aitoras Arino. Švedijos komandoje 5 kartus pasižymėjo Jesperis Nielsenas, 4 – Niclasas Ekbergas. Dukart pasaulio čempionai (2005 ir 2013 m.) ispanai Europos pirmenybėse triumfavo pirmą kartą. Jie savo sąskaitoje turėjo keturis sidabro ir du bronzos medalius. Švedijos rinktinė Senojo žemyno pirmenybes laimėjo keturis kartus (1994, 1998, 2000 ir 2002 m.).  Bronzos medalius iškovojo pasaulio čempionė Prancūzijos rinktinė. Ji kovoje dėl trečiosios vietos 32:29 (17:14) pranoko olimpinius čempionus Danijos rankininkus. 9 įvarčius nugalėtojams pelnė Nikola Karabatičius. Danijos komandoje 12 kartų pasižymėjo Hansas Lindbergas. 