Mačas truko 1 val. 46 min. 27-erių R. Berankis, kuris pasaulio reitinge užima 103-iąją vietą, atliko du neatremiamus padavimus, o varžovas - penkis. Lietuvis padarė tris dvigubas klaidas, o ukrainietis - vieną. R. Berankis ir S. Stachovskis susitiko šeštąjį kartą. Penktą sykį pergalę Lietuvos tenisininkas. Už įveiktą atrankos barjerą R. Berankiui atiteko 16 ATP reitingo taškų. Pirmajame pagrindinių varžybų rate lietuvis susitiks su 28-erių Moldovos tenisininku Radu Albotu (93-ioji pasaulio raketė). Šie žaidėjai tarpusavyje yra galynėjęsi vienintelį kartą. 2016 metais turnyre Izraelyje R. Berankis iškovojo pergalę 6:3, 6:3. Pergalės atveju, antrajame rate R. Berankio lauktų akistata su 14-ąja pasaulio rakete amerikiečiu Samu Querrey. Turnyro prizų fondą sudaro beveik 8 mln. JAV dolerių.