EA kandidatais išrinko visus europiečius, pasaulio čempionate Londone iškovojusius aukso medalius. A.Gudžiaus varžovais tapo prancūzas Piere-Ambroise Bosse (800 m), britas Mohamedas Farah (10 000 m), Turkijai atstovaujantis Ramilis Guliyevas (200 m), norvegas Karstenas Waholmas (400 m), prancūzas Yohannas Dinizas (50 km ėjimas), lenkas Pawelas Fajdekas (kūjo metimas), vokietis Johannesas Vetteris (ieties metimas) bei dar vienas prancūzas Kevinas Mayeris (dešimtkovė). Nugalėtojai paaiškės pirmadienį, susumavus aistruolių balsus socialiniuose tinkluose „Facebook“ bei „Twitter“. Beje, visi pasaulio čempionate triumfavę europiečiai yra kviečiami į spalio 14 dieną Vilniuje vyksiančius geriausių Europos metų lengvaatlečių „Golden Tracks“ apdovanojimus. A. Gudžius gali tapti trečiuoju lietuviu, išrinktu Europos geriausiu mėnesio lengvaatlečiu. Šiemet dukart geriausia buvo pripažinta Airinė Palšytė (sausį ir kovą), o 2007-ųjų liepą bei 2014-ųjų balandį analogiškus rinkimus laimėjo Virgilijus Alekna. Penktadienio vakarą 21.20 val. A.Gudžiaus laukia dar vienas iššūkis – lietuvis Briuselyje (Belgija) dalyvaus Deimantinės lygos finale. RT to vote for Andrius Gudzius as your #athleteofthemonth! Gudzius set a lifetime best of 69.21m to win the world discus title in London. pic.twitter.com/4kpURUV9p6— European Athletics (@EuroAthletics) September 1, 2017 