Pirmojoje Vokietijos „Bundeslygos“ vietoje įsitvirtinanti Peterio Boszo kariauna septintajame čempionato ture svečiuose 2:1 pranoko „Augsburg“ ekipą. Svečiai į priekį išsiveržė jau 4-ąją minutę, kai tiksliu smūgiu varžovų vartininką nuginklavo Andrejus Yarmolenko. Vis dėlto jau 11-ąją minutę rezultatą išlygino brazilas Caiuby. Džiaugtis lygiu rezultatu „Augsburg“ ir vėl galėjo neilgai – 23-ąją minutę įvartį pelnė Shinji Kagawa. Japono įvartis tapo pergalingu šiame mače. Nors 80-ąją minutę puikų šansą pasižymėti turėjo ir Pierre'as-Emerickas Aubameyangas, rezultatyviausias čempionato futbolininkas (8 įv.) nesugebėjo realizuoti 11 metrų baudinio. Šį sezoną Vokietijoje dar nepralaimėjusi „Borussia“ prieš artimiausius persekiotojus „Hoffenheim“ bent iki sekmadienio įgijo 5 taškų persvarą. Rungtynių apžvalga:  Rezultatai: „Augsburg“ 1 – 2 Dortmundo „Borussia“ Frankfurto „Eintracht“ 2 – 1 „Stuttgart“ „Wolfsburg“ 1 – 1 „Mainz 05“ Monchengladbacho „Borussia“ 2 – 1 „Hannover 96“ „Hamburger SV“ 0 – 0 Bremeno „Werder“ Turnyrinė lentelė: 