Londone Lietuvos garbę gins Ramunė Adomaitienė (šuoliai į tolį), M. Bilius (disko metimas ir rutulio stūmimas), Donatas Dundzys (disko metimas ir rutulio stūmimas), Jonas Spudis (ieties metimas), Kęstutis Skučas (disko metimas), Juozas Eigminas (šuoliai į tolį), Modestas Grauslys (šuoliai į tolį), Andrius Skuja (rutulio stūmimas ir ieties metimas), Audrius Alzbergas (šuoliai į tolį) ir Ramūnas Verbavičius (rutulio stūmimas ir ieties metimas). „Medalių tikimės iš M. Biliaus. Žinoma, pareigos Lietuvos parolimpiniame komitete, atletų interesų atstovavimas Seime ir Vyriausybėje pareikalavo daug laiko. Dėl to Mindaugo pasiruošimas nebuvo itin sklandus, bet pastaruoju metu jis rodo neblogą sportinę formą. Viliamės, kad rutulio stūmime auksas bus. Apdovanojimo laukiame ir disko metime. Kalbant apie komandą, tikimės, kad visi parodys, ką gali. Kai kurie gali taikytis į medalius ar geriausiųjų penketukus. Iš jaunų sportininkų apdovanojimų tikėtis nereikėtų, bet šis startas parodys, kokia kryptimi jie eina“, – pasakojo LPOK generalinis sekretorius Paulius Kalvelis. Pasaulio čempionate Londone pirmą kartą istorijoje medaliais bus apdovanoti ne tik prizininkais tapsiantys sportininkais, bet ir jų treneriai. Tikimasi, kad tai taps tradicija. Delegaciją į Londoną išlydėjo naujas LPOK partneris. Bendrovė „Euloto“ parolimpiečius rems iki 2020 m. Tokijo žaidynių ir pažadėjo skirti 150 tūkst. eurų. Lietuvių startai pasaulio neįgaliųjų lengvosios atletikos čempionate Londone Liepos 14 d. (penktadienis) 22.20 val. Andrius Skuja (ieties metimas F46) Liepos 15 d. (šeštadienis) 12.03 val. Ramūnas Verbavičius (ieties metimas F55) 13.35 val. Mindaugas Bilius (disko metimas F37) 13.35 val. Donatas Dundzys (disko metimas F37) Liepos 16 d. (sekmadienis) 12.00 val. Modestas Grauslys (šuoliai į tolį T11) Liepos 17 d. (pirmadienis) 12.33 val. Ramunė Adomaitienė (šuolis į tolį T38) Liepos 18 d. (antradienis) 12.30 val. Kęstutis Skučas (disko metimas F52) 12.57 val. Andrius Skuja (rutulio stūmimas F46) 21.03 val. Jonas Spudis (ieties metimas F44) Liepos 19 d. (trečiadienis) 22.20 val. Audrius Alzbergas (šuoliai į tolį T47) Liepos 20 d. (ketvirtadienis) 21.03 val. Ramūnas Verbavičius (rutulio stūmimas F55) Liepos 22 d. (šeštadienis) 12.17 val. Juozas Eigminas (šuoliai į tolį T13) Liepos 23 d. (sekmadienis) 12.20 val. Mindaugas Bilius (rutulio stūmimas F37) 12.20 val. Donatas Dundzys (rutulio stūmimas F37) 13.40 val. Andrius Skuja (disko metimas F46)