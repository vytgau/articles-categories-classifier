Karolis Zalewski, Rafal Omelko, Lukaszas Krawczukas ir Jakubas Krzewina nuotolį įveikė per 3:01.77 min. ir pranoko JAV sprinterių ketveriukę – Fred Kerley, Michaelį Cherry, Aldrichą Bailey ir Vernoną Norwoodą. Amerkiečiai finišavo per 3:01.97 min. Trečią vietą iškovojo Belgijos sprinteriai (3:02.51 min.).  WATCH: Jakub Krzewina brings home 4x400m #IAAFworlds gold for Poland in world indoor record 3:01.77. READ: https://t.co/p7J4mIpN3j pic.twitter.com/ZXcyfCriO4 — IAAF (@iaaforg) March 4, 2018   Kandidatas į Bolto vietą: JAV sprinteris patvirtino sezono lyderio vardą Pasaulio lengvosios atletikos (uždarų patalpų) čempionate šeštadienį sprinteris Christianas Colemanas 60 m bėgimo rungties finale nuotolį įveikė per 6,37 sek. ir iškovojo aukso medalį. 21-erių talentingas lengvaatletis pasiekė pasaulio čempionatų rekordą. Jam priklauso ir šios rungties planetos rekordas, pasiektas vasario 18 d. JAV vykusiose varžybose – 6,34 sek. Antras finišavo Kinijos sprinteris Bingtianas Su (6,42), trečias – dar vienas JAV sprinteris Roonie Bakeris (6,44). Pagerino tris dešimtmečius besilaikiusį rekordą Naujosios Zelandijos rutulio stūmikas Tomas Walshas pagerino net 31-erius metus besilaikiusį pasaulio čempionatų rutulio stūmimo rekordą. Lengvaatletis įrankį nustūmė 22,31 m ir 7 cm pagerino dar 1987 m. pasiektą tuometinės Rytų Vokietijos lengvaatlečio Ulfo Timmermanno rezultatą (22,24 m). Tiesa, iki pasaulio rekordo, kuris pasiektas daugiau nei prieš pusšimtį metų (22,66 m) dar toloka. Jį 1966 m. pasiekė amerikietis Randy Barnesas. Kovoje dėl sidabro nugalėjo vokietis Davidas Storlis, nors jo ir čeko Tomašo Staneko geriausiais bandymais pasiektas rezultatas identiškas – 21,44 m. Pergalę vokiečiui lėmė antras geresnis rezultatas – 21,18. Čekui atiteko bronzos medalis.