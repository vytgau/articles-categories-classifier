Tokį sprendimą 31-erių metų tenisininkas priėmė dėl noro gauti daugiau laiko atsistatymui po kelio traumos prieš pirmąjį naujojo sezono „Grand Slam“ serijos turnyrą „Australian Open“. Traumą R. Nadalis patyrė rudenį. Dėl jos jis nedalyvavo Teniso profesionalų asociacijos (ATP) turnyruose Bazelyje (Šveicarija), Paryžiuje (Prancūzija) ir tik vieną mačą sužaidė baigiamajame metų turnyre Londone (Didžioji Britanija). R. Nadalis anksčiau planavo, kad į teniso aikštyną grįš turnyre Brisbane (Australija), bet dabar jau aišku, kad prieš sausio 15-28 dienomis vyksiančias „Australian Open“ varžybas ispanas nedalyvaus jokiame turnyre. „Apgailestaudamas turiu pranešti, kad šiais metais į Brisbaną neatvyksiu. Ketinau žaisti, bet nesu dar tinkamai pasirengęs po ilgo praėjusio sezono ir vėlyvo pasiruošimo starto. Sausio 4 dieną vyksiu į Melburną ir pradėsiu ruoštis „Australian Open“ turnyrui“, - socialiniame tinkle „Twitter“ rašė R. Nadalis.