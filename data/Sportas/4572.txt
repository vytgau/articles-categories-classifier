Antras finišavo kolumbietis Rigoberto Uranas („Cannondale-Drapac“), trečias buvo italas Fabio Aru („Astana“). Abu dviratininkai nuo nugalėtojo atsiliko 2 sek. Lenktynių lyderiu tapo F. Aru. Į antrą vietą nukrito britas Christopheris Froome'as („Sky“, +6 sek.). Trečią poziciją užima R. Bardet (+25 sek.). Iš viso klasifikuoti 179-yni dviratininkai. Lenktynės, kurias sudaro 21-as etapas, baigsis liepos 23-ą dieną Paryžiuje.