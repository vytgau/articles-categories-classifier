Antrąją vietą pasaulio reitinge užimantis 36-erių metų tenisininkas finale sekmadienį po 2 val. 32 min. trukusios kovos 6:7 (5-7), 6:4, 6:3 įveikė 19-ąją pasaulio raketę 29-erių metų argentinietį Juaną Martiną del Potro. Beje, Argentinos tenisininkas šio turnyro finale pranoko šveicarą 2012 ir 2013 metais. R. Federeris Bazelio turnyro finale žaidė 13-ąjį kartą. R. Federeris per savo karjerą laimėjo jau 95 turnyrus. Už pergalę Bazelyje jam atiteko 500 ATP reitingo taškų ir 395,85 tūkst. eurų premija. J. M. del Potro pelnė 300 taškų ir 194,07 tūkst. eurų. Turnyro prizų fondą sudaro beveik 1,9 mln. eurų.