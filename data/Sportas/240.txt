Jose Mourinho treniruojamas „Manchester United“ bergždžiai mėgino pelnyti įvartį sekmadienį „Old Trafford“ stadione. Tai galiausiai padarė ne „raudonieji velniai“, o svečiai. „West Brom“ pergalingą įvartį 73-ą min. pelnė Jay Rodriguezas. „Manchester United“ skirstantis žiūrovams užgulė varžovų vartus, tačiau rezultatas iki finalinio teisėjo švilpuko nepasikeitė. J. Mourinho auklėtinių pralaimėjimas tapo tikra dovana „Premier“ lygos lyderiams „Manchester City“ futbolininkams. Jie oficialiai paskelbti šio sezono Anglijos čempionais. 'C' - Officially official#Champions @ManCity pic.twitter.com/pA0fNIRzgD — Premier League (@premierleague) April 15, 2018  Artimiausi persekiotojai – „Manchester United“ – turnyro lentelėje atsilieka 16 taškų ir per likusias 5 rungtynes neturi jokių šansų lyderius pavyti. 👏 @ManCity - what an incredible season! pic.twitter.com/PVMd1pqMTD — Premier League (@premierleague) April 15, 2018 „Man City“ Anglijos čempionais treniruojant P. Guardiolai tapo pirmą kartą. Jis tapo ir pirmuoju treneriu ispanu, laimėjusiu tokį trofėjų. „Miestiečiams“ tai yra penktas titulas klubo istorijoje. UEFA Čempionų lygos titulo trokštantis „Man City“ prieš tai nacionaliniame čempionate triumfavo 1937, 1968, 2012 ir 2014 metais. P. Guardiola kaip treneris iškovojo jau septintą čempiono titulą trijose šalyse. 2009, 2010 ir 2011 metais jis laimėjo Ispanijos čempionatą su „Barcelona“, o 2014, 2015 ir 2016 buvo nepralenkiamas su „Bayern“ vokiečių Bundeslygoje. Priminsime, kad P. Guardiolos auklėtiniai labai svarbią pergalę iškovojo šeštadienį svečiuose – 3:1 įveikė vieną iš lygos lyderių „Tottenham Hotspur“ klubą. Congratulations @ManCity 2017/18 #PL Champions! pic.twitter.com/1wq5fHCthW— Premier League (@premierleague) April 15, 2018