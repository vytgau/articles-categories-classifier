Svarbią pergalę iškovojo Prancūzijos rinktinė, kuri svečiuose ankstyvo Blaise'o Matuidi įvarčio dėka 1:0 palaužė Bulgarijos nacionalinę komandą. Didier Deschampso auklėtiniai su 20 taškų sugrįžo į pirmąją A grupės vietą, garantuojančią tiesioginį kelialapį į 2018 metų planetos pirmenybes Rusijoje. Norėdami pirmąją vietą išsaugoti, prancūzai paskutiniajame atrankos mače turi nugalėti baltarusus arba lygiųjų atveju sulaukti 19 taškų turinčios Švedijos nesėkmės prieš Olandiją. 16 taškų savo sąskaitoje turinti Olandija minėtame mače su Švedija jau žais tik dėl garbės. Nors Dicko Advocaato kariauna šeštadienį vakare 3:1 laimėjo Baltarusijoje, prieš Švediją jai reikalinga pergalė net 7 įvarčių skirtumu. Olandai pirmą kartą nuo 1986 metų nedalyvaus dvejuose prestižiniuose futbolo čempionatuose paeiliui. Jie nežaidė ir 2016 metų Europos pirmenybėse. Kovą dėl pirmosios vietos B grupėje tęsia Portugalijos rinktinė, kuri svečiuose 2:0 palaužė Andorą. Superžvaigždė Cristiano Ronaldo aikštėje pasirodė tik po keitimo 46-ąją minutę ir jau 63-ąją minutę pelnė pirmąjį mačo įvartį. Rekordinį 15-ąjį įvartį atrankos cikle įmušęs C. Ronaldo susilygino su neseniai tokią pačią žymą pasiekusiu Robertu Lewandowskiu. Svarbią pergalę portugalams 86-ąją minutę garantavo Andre Silva. Dabartiniai Europos čempionai liko antroje B grupės vietoje, nes Šveicarijos futbolininkai 5:2 sutriuškino vengrus ir išlaikė 3 taškų atotrūkį. Paskutiniajame ture šveicarai ir portugalai žais tarpusavyje, todėl pastarieji pergalės namuose atveju dar gali pakilti į pirmąją poziciją ir keliauti į pasaulio čempionatą be papildomos atrankos. Rezultatai: A grupė Bulgarija 0 – 1 Prancūzija 3' Blaise'as Matuidi [0 - 1] Baltarusija 1 – 2 Olandija 24' Davyy Proepperis [0 - 1] 55' Maksimas Volodko [1 - 1] 84' Arjenas Robbenas [1 - 2] 90' Memphisas Depay'us [1 – 3] Švedija 8 – 0 Liuksemburgas 10' Andreasas Granqvistas [1 - 0] - 11 m. baudinys 18' Marcusas Bergas [2 - 0] 37' Marcusas Bergas [3 - 0] 54' Marcusas Bergas [4 - 0] 60' Mikaelis Lustigas [5 - 0] 67' Andreasas Granqvistas [6 - 0] - 11 m. baudinys 71' Marcusas Bergas [7 - 0] 76' Ola Toivonenas [8 - 0] Turnyrinė A grupės lentelė:  B grupė Šveicarija 5 – 2 Vengrija 18' Granitas Xhaka [1 - 0] 20' Fabianas Frei [2 - 0] 43' Stevenas Zuberis [3 - 0] 49' Stevenas Zuberis [4 - 0] 58' Richardas Guzmicas [4 - 1] 83' Stephanas Lichsteineris [5 - 1] 89' Rolandas Ugrai [5 - 2] Andora 0 – 2 Portugalija 63' Cristiano Ronaldo [0 - 1] 86' Andre Silva [0 - 2] Farerų Salos 0 – 0 Latvija H grupė Kipras 1 – 2 Graikija 18' Pieros Sotiriou [1 - 0] 24' Konstantinos Mitroglou [1 - 1] 26' Alexandros Tziolis [1 - 2] Bosnija ir Hercegovina 3 – 4 Belgija 4' Thomas Meunieris [0 - 1] 30' Haris Medunjaninas [1 - 1] 39' Edinas Visca [2 - 1] 59' Michy Batshuayi [2 - 2] 68' Janas Vertonghenas [2 - 3] 82' Dario Dumičius [3 - 3] 83' Yannickas Carrasco [3 - 4] Gibraltaras 0 – 6 Estija 10' Siimas Lutsas [0 - 1] 30' Joonas Tammas [0 - 2] 38' Sergejus Zenjovas [0 - 3] 52' Joonas Tammas [0 - 4] 66' Joonas Tammas [0 - 5] 77' Jooonas Tammas [0 - 6] Turnyrinė H grupės lentelė: 