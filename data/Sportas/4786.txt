Šiame turnyre debiutavusios 22-ejų metų lietuvės pirmame atrankos rate po dramatiškos 49 min. trukusios kovos 1-2 (21:19, 18:21, 14:16) nusileido tailandietėms Rumpaipruet Numwong ir Khanitthai Hongpak. Varžovės sėkmingiau pradėjo pirmą setą ir pirmavo 7:4, bet smūgiais pirmu lietimu priešininkes į neviltį variusi M. Povilaitytė ir stipriais smūgiais pasižymėjusi I. Dumbauskaitė greitai išlygino rezultatą ir sugebėjo laimėti setą. Antras setas klostėsi atkakliai, tačiau jo pabaigoje geriau sužaidė Tailando tenisininkės. Lemiamame trečiame sete tailandietės pirmavo 9:5 ir turėjo iniciatyvą savo rankose, tačiau kovingos lietuvės atsitiesė ir išlygino rezultatą 9:9. Susitikimo nugalėtojos sprendėsi dramatiškoje pabaigoje, kur sėkmė lydėjo R. Numwong ir Kh. Hongpak. Moterų turnyro Šveicarijoje prizų fondą sudaro 300 tūkst. JAV dolerių.