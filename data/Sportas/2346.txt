Aikštės šeimininkai antrojo kėlinio viduryje pirmavo 3:1, tačiau nesugebėjo išlaikyti pranašumo. „Juodupės“ komandai tris įvarčius pelnė Konstantinas Isajevas, po vieną – Nikita Smirnovas ir Giedrius Lekandra. Klaipėdos ekipoje tris kartus pasižymėjo Pavelas Fominychas, kartą – Eimantas Noreika. 11 taškų po šešerių rungtynių turinti „Baltija“ turnyro lentelėje užima trečiąją vietą, o „Juodupė“ su 10 taškų pakilo į ketvirtąją poziciją. Dar visai neseniai nebuvo aišku, ar praėjusio sezono finalininkė „Juodupė“ galės tęsti šį ledo ritulio sezoną. Lapkričio 15-ą dieną „Juodupė“ oficialioje „Facebook“ paskyroje pasidalino prašymu paremti klubą finansiškai. Buvo abejojama, ar dėl finansinių problemų Aukštaitijos ekipa išvyks į artimiausias pirmenybių rungtynes. Po mažiau nei savaitės klubas paskelbė tęsiantis žaidimą Lietuvos čempionate. Lietuvos ledo ritulio čempionato turnyro lentelė (vieta, komanda, rungtynės, pergalės, pergalės po baudinių serijos, pralaimėjimai po baudinių serijos, pralaimėjimai, įvarčiai, taškai): 