Niujorke vykstančiame turnyre M. Šarapova po sensacingos pergalės pirmajame rate prieš antrąją planetos raketę rumunę Simoną Halep neketina sustoti. 2006 metų „US Open“ čempionate triumfavusi rusė kol kas rikiuojasi 146-oje WTA pasaulio reitingo vietoje, tačiau netrukus turėtų šoktelėti gerokai aukščiau. „Man reikėjo tos pergalės ir aš ją iškovojau, – po dvikovos su vengre kalbėjo M. Šarapova. – Jaučiau, kad tai buvo šiek tiek nervingas mačas, tačiau kartais tokios sunkios dienos gerai – kai jas įveiki, suteiki sau kitą šansą“.  Ji tvirtino, kad po sunkios dvikovos su S. Halep nubraukti nuovargį jai padėjo neįtikėtinas sirgalių palaikymas. „Antrame sete pasijaučiau fiziškai šviežia. Tai suteikė man pasitikėjimo savo jėgomis. Norėjau, kad pabaigoje turėčiau išlaikiusi daugiau jėgų nei varžovė ir man pavyko“, – tikino rusė. Kita M. Šarapovos varžovė bus 18-metė Maskvoje gimusi amerikietė Sofia Kenin.  Moterų vienetų varžybų antrajame rate trečiadienį 27-erių metų latvė Anastasija Sevastova (17-oji pasaulio raketė) 6:4, 6:4 nugalėjo 23-ejų metų ukrainietę Kateriną Kozlovą (118). Mačas truko 1 val. 22 min. Latvijos tenisininkė trečiajame rate susitiks su 21-erių metų kroate Dona Vekič (52). Į trečiąjį ratą taip pat pateko ispanė Garbine Muguruza (3) ir amerikietė Venus Williams (9). Vyrų vienetų varžybų antrajame rate 28-erių metų latvis Ernestas Gulbis (255) 3:6, 5:7, 4:6 pralaimėjo 31-erių metų Pietų Afrikos Respublikos (PAR) atstovui Kevinui Andersonui (32). Nemaloni staigmena antrajame rate ištiko Alexandrą Zverevą. Ambicijų nugalėti turnyre turėjęs 20-metis vokietis 6:3, 5:7, 6:7, 6:7 buvo priverstas pripažinti bendraamžio kroato Brona Koričiaus (ATP – 61) pranašumą. Jauniausias ATP pasaulio reitingo pirmojo dešimtuko žaidėjas buvo nusiminęs: „Antrame ir trečiame sete žaidžiau labai prastai. Esu nusivylęs, tačiau gyvenimas tęsiasi. Norėjau čia siekti didelių aukštumų. Dabar reikės toliau sunkiai dirbti, kad šį titulą laimėčiau ateityje“. 2014 metų „US Open“ turnyro nugalėtojas 28-erių metų kroatas Marinas Čiličius (7) trečiadienį 6:3, 6:3, 6:3 nugalėjo 33-ejų metų vokietį Florianą Mayerį (74). „US Open“ turnyro prizų fondą sudaro 50,4 mln. JAV dolerių. Trečiadienį vykusių antrojo rato susitikimų rezultatai. Moterys. II ratas. Garbine Muguruza (Ispanija, 3) - Ying-Ying Duan (Kinija) 6:4, 6:0 Jekaterina Makarova (Rusija) - Caroline Wozniacki (Danija, 5) 6:2, 6:7 (5-7), 6:1 Venus Williams (JAV, 9) - Oceane Dodin (Prancūzija) 7:5, 6:4 Sloane Stephens (JAV) - Dominika Cibulkova (Slovakija, 11) 6:2, 5:7, 6:3 Petra Kvitova (Čekija, 13) - Alize Cornet (Prancūzija) 6:1, 6:2 Anastasija Sevastova (Latvija, 16) - Katerina Kozlova (Ukraina) 6:4, 6:4 Caroline Garcia (Prancūzija, 18) - Jekaterina Aleksandrova (Rusija) 4:6, 6:3, 6:0 Donna Vekič (Kroatija) - Shuai Peng (Kinija, 22) 6:0, 6:2 Carla Suarez Navarro (Ispanija) - Mirjana Lučič-Baroni (Kroatija, 29) 4:6, 7:6 (7-4), 6:2 Julia Goerges (Vokietija, 30) - Saisai Zheng (Kinija) 6:2, 6:1 Magdalena Rybarikova (Slovakija, 31) - Kristyna Pliškova (Čekija ) 7:6 (7-4), 7:6 (7-3) Marija Šarapova (Rusija) - Timea Babos (Vengrija) 6:7 (4-7), 6:4, 6:1 Sofia Kenin (JAV) - Sachia Vickery (JAV) 6:3, 4:6, 7:6 (7-0) Ashleigh Barty (Australija) - Aleksandra Sasnovič (Baltarusija) 6:1, 7:6 (9-7) Aleksandra Krunič (Serbija) - Ajla Tomljanovič (Australija) 6:3, 6:2 Maria Sakkari (Graikija) - Arina Rodionova (Australija) 7:5, 6:3. Vyrai. II ratas. Borna Čorič (Kroatija) - Alexander Zverev (Vokietija, 4) 3:6, 7:5, 7:6 (7-1), 7:6 (7-4) Marin Čilič (Kroatija, 5) - Florian Mayer (Vokietija) 6:3, 6:3, 6:3 Denis Šapovalov (Kanada) - Jo-Wilfried Tsonga (Prancūzija, 8) 6:4, 6:4, 7:6 (7-3) John Isner (JAV, 10) - Hyeon Chung (Pietų Korėja) 6:3, 6:4, 7:5 Pablo Carreno Busta (Ispanija, 12) - Cameron Norrie (Didžioji Britanija) 6:2, 6:4, 6:3 Lucas Pouille (Prancūzija, 16) - Jared Donaldson (JAV) 7:5, 6:4, 4:6, 3:6, 6:4 Sam Querrey (JAV, 17) - Dudi Sela (Izraelis) 6:4, 6:1, 6:4 Paolo Lorenzi (Italija) - Gilles Muller (Liuksemburgas, 19) 6:7 (4-7), 6:3, 7:6 (7-4), 6:3 Nicolas Mahut (Prancūzija) - Albert Ramos-Vinolas (Ispanija, 20) 4:6, 6:4, 4:6, 6:3, 6:0 Mischa Zverev (Vokietija, 23) - Benoit Paire (Prancūzija) 6:3, 6:2, 3:6, 6:7 (3-7), 7:5 Kevin Anderson (PAR, 28) - Ernests Gulbis (Latvija) 6:3, 7:5, 6:4 Diego Schwartzman (Argentina, 29) - Janko Tipsarevič (Serbija) 6:2, 6:4, 7:5 Kyle Edmund (Didžioji Britanija) - Steve Johnson (JAV) 7:5, 6:2, 7:6 (7-4) Radu Albot (Moldova) - Yen-Hsun Lu (Taivanas) 6:2, 7:6 (9-7), 5:7, 0:6, 7:6 (7-2) Michail Kukuškin (Kazachstanas) - Jevgenij Donskoj (Rusija) 6:4, 6:4, 7:5 Thomas Fabbiano (Italija) - Jordan Thompson (Australija) 2:6, 6:2, 3:6, 6:4, 6:2.