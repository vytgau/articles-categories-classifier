„Atviras klausimas dėl mano tolimesnės karjeros. Galiu ją užbaigti po sezono arba... dar žaisti bent jau tris metus atstovaujant „Bayern“ ekipai. Viskas yra įmanoma. Toli nežiūriu, sužaidęs rungtynes aš tik laukiu artimiausių kitų. Aš noriu mėgautis futbolu ir žaisti aukščiausiame lygyje kaip įmanoma ilgiau“, – teigė kicker.de portalui. A. Robbenas praleis artimiausias „Bayern“ rungtynes „Bundesliga“ čempionate prieš Menchengladbacho „Boruusia“: saugas trečiadienį patyrė nedidelę raumens traumą pergalingame Čempionų lygos mače prieš Briuselio „Anderlecht“ (2:1). 33-ejų A. Robbenas praėjusį mėnesį po Nyderlandų nesėkmės pasaulio futbolo čempionato atrankoje pranešė, kad rungtynės su Švedija buvo paskutinės, kurių metu vilkėjo nacionalinės komandos marškinėlius.