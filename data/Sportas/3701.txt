26-erių metų L. Grigelis pasaulio reitinge užima 237-ąją vietą. Šie du tenisininkai tarpusavyje žaidė 2015 metais turnyre Turkijoje ir tuomet pergalę 6:1, 6:4 iškovojo L. Lacko. Šios poros nugalėtojas antrajame rate žaistų arba su 27-erių metų amerikiečiu Austinu Krajiceku (292), arba su 26-erių metų egiptiečiu Mohamedu Safwatu (220). Norint patekti į pagrindines varžybas, reikia įveikti tris atrankos etapus. Šiame turnyre lietuvis jėgas bandys trečiąjį kartą. L. Grigelis 2011 metais „US Open“ atrankoje įveikė du varžovus, o 2014 metais pralaimėjo pirmąjį mačą. Pagrindinėse „US Open“ varžybose dalyvaus kitas lietuvis 27-erių metų Ričardas Berankis (165). „US Open“ turnyro prizų fondą sudaro 50,4 mln. JAV dolerių.