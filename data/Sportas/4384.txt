„Man patinka lenktynės. Jaučiu, kad dabar automobilį pilotuoju geriau, negu bet kada ankščiau. Galvoju, kad anksčiau aš nebuvau taip pasitikintis savimi. Jaučiu, kad dabar esu geriausios sportinės formos karjeroje. Noriu tokią savo būseną išsaugoti ateičiai ir lenktynėms rengsiuosi taip gerai, kaip tik įmanoma. Tik aš vienas žinau, kaip reikia tai pasiekti. Niekas kitas už mane to neatliks, niekas neduos tinkamo patarimo ir nesuvoks viso šio proceso esmės. Mane supa puikūs žmonės, kurie man ir padeda įgyti tokią gerą sportinę formą. Mūsų komanda yra labai šauni“, – 32-ejų metų brito žodžius cituoja portalas Motorsport.com. Šio sezono „Formulės-1“ automobilių lenktynių pasaulio čempionate po 10-ies etapų L. Hamiltonas bendroje įskaitoje nuo lyderio vokiečio Sebastiano Vettelio iš „Ferrari“ ekipos atsilieka tik vienu tašku. 11-as etapas – Vengrijos „Didžiojo prizo“ („Grand Prix“) lenktynės – vyks liepos 30-ą dieną Budapešto „Hungaroring“ trasoje.