Keturi įvarčiai pelnyti po „Galaxy“ klaidų savo aikštės pusėje: „Raudonieji velniai“ nesuteikdavo laisvės šeimininkams pradedant savo atakas, spaudė varžovus, o šie klydo ir dovanojo progas svečiams iš Europos. Jau antrą rungtynių minutę tiksliu smūgiu varžovų vartininką nuginklavo Marcusas Rashfordas. Jo tikslus tikslus smūgis 20 min. padvigubino „Manchester United“ persvarą. Svečių dominavimą 26 min. pratęsė Marouane Fellaini: jo stiprus smūgis iš keliolikos metrų nepaliko jokių vilčių „Galaxy“ vartų sargui. Po pertraukos J. Mourinho pakeitė visą startinį vienuoliktuką, antrojo kėlinio sudėtyje pasirodė klubo naujokai iš „Everton“ atvykęs puolėjas Romeru Lukaku bei iš „Benfica“ klubo – centro gynėjas Victoras Lindeliofas. 67 min. varžovų triuškinimą pratęsė armėnas Henrikas Mkhitaryanas. 72 min. Paulo Pogba tolimą perdavimą pasiekė Timothy Fosu-Mensah, šis iš krašto kamuolį atmetė į baudos aikštelę įkirtusiam Anthony Martialui, jo smūgis virto dar vienu įvarčiu – 5:0. Šeimininkams mačo pabaigoje pavyko pasižymėti: paguodos įvarčius 80 min. ir 88 min. pelnė Giovani dos Santos. Draugiškų rungtynių ciklą Jungtinėse Amerikos Valstijose „Manchester United“ pratęs liepos 17 d. maču su Jutos „Real Salt Lake“ ekipa, liepos 20 d. Hjustone laukia akistata su „Manchester City“, liepos 23 dieną San Franciske – mūšis su Madrio „Real“, turą JAV liepos 26 d. užbaigs akistata Vašingtone prieš „Barceloną“. Rezultatas Los Andželo „Galaxy“ – „Manchester United“ 2 min. [0:1] Marcusas Rashfordas 20 min. [0:2] Marcusas Rashfordas 26 min. [0:3] Marouane Fellaini 67 min. [0:4] Henrikas Mkhitaryanas 72 min. [0:5] Anthony Martialas 80 min. [1:5] Giovani dos Santos 88 min. [2:5] Giovani dos Santos  