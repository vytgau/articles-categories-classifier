Iš pirmos pozicijos startavęs V. Bottas pirmavo visas lenktynes, vienu metu jį nuo S. Vettelio skyrė beveik 8 sekundės. Tačiau paskutinėje lenktynių stadijoje vokietis jau alsavo suomiui į nugarą. S. Vettelis galėjo pasinaudoti DRS sistema ir aplenkti V. Bottą, bet čempionato lyderiui taip ir nepavyko to padaryti. Kova vyko ir dėl trečiosios vietos. „Red Bull“ lenktynininką D. Ricciardo atakavo „Mercedes“ pilotas Lewisas Hamiltonas, kuris varžybas pradėjo iš 8-os pozicijos. Puikiai startavęs britas iškart šoktelėjo į 6-tą vietą. Lenktynių metu jam pavyko pagerinti savo pozicijas, tačiau ne tiek, kad liptų ant apdovanojimų pakylos. PROVISIONAL CLASSIFICATION (LAP 71/71): BOT dominates race to clinch second win of #F1 career 👏 #AustrianGP 🇦🇹 #F1 pic.twitter.com/Y2WMejx5Fa— Formula 1 (@F1) July 9, 2017  UPDATED DRIVER STANDINGS It looks like we now have a three-way battle for the title after @ValtteriBottas won today's #AustrianGP 🇦🇹 pic.twitter.com/PAQW4ayxWE— Formula 1 (@F1) July 9, 2017  Penktą vietą užėmė Kimi Raikkonenas („Ferrari“, +20.370 sek.), 6-tas liko Romainas Grosjeanas („Haas“, +1:06.281 min.), 7-tas – Sergio Perezas („Force India“, +1 ratas), 8-tą vietą užėmė Estebanas Oconas („Force India“, +1 ratas), dešimtuką užbaigė „Williams“ pilotai Felipe Massa ir Lance'as Strollas. Po incidento pirmame posūkyje, kurio kaltininkas buvo Daniilas Kvyatas, iš lenktynių pasitraukė prastai startavęs Maxas Verstappenas ir Fernando Alonso. Dėl technikos gedimų finišo nepasiekė Kevinas Magnussenas ir Carlosas Sainzas. Primename, kad kvalifikacijoje „pole“ poziciją iškovojo „Mercedes“ lenktynininkas Valtteri Bottas. Suomis mažiau nei 0,1 sek. įveikė antroje vietoje likusį Sebastianą Vettelį. O V. Botto komandos draugas Lewisas Hamiltonas liko trečias, tačiau britui buvo pritaikyta 5-ių starto pozicijų bauda, tad sportininkas lenktynes pradės aštuntas. Praėjusiais metais lenktynėse nugalėjo „Mercedes“ pilotas L. Hamiltonas, antras liko Maxas Verstappenas, trečias – Kimi Raikkonenas. Kitas „Formulės 1“ etapas vyks kitą savaitgalį, liepos 16 d. Didžiojoje Britanijoje.