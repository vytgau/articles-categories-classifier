Kaip praneša ispanų laikraštis „Marca“, Ispanijos futbolo federacija nusprendė palikti galioti penkerių rungtynių diskvalifikaciją, kurią geriausias planetos futbolininkas „užsidirbo“ savaitgalį. Europos čempionas rungtynėse sekmadienį po dviejų geltonųjų kortelių privalėjo palikti aikštę ir automatiškai praleisti kitas rungtynes. C. Ronaldo į tai reagavo emocingai ir pastūmė aikštės teisėją. Dėl to diskvalifikacinė bausmė buvo pratęsta dar ketverioms rungtynėms. Madrido klubas nelabai tikėjo, kad pavyks išvengti ketverių rungtynių diskvalifikacijos, tačiau vylėsi, kad bent jau dėl abejotinos antros geltonosios kortelės pavyks grąžinti savo superžvaigždę į atsakomąją „Supertaurės“ dvikovą su „Barcelona“. Veltui. Pirmose rungtynėse išvykoje „Real“ įveikė katalonus 3:1. Atsakomoji dvikova vyks Madride rugpjūčio 17-ą dieną. Tai yra 10-oji C. Ronaldo raudonoji kortelė per visą karjerą. Dvi geltonąsias korteles sekmadienio dvikovoje su „Barcelona“ jis išvydo per dvi minutes. „Kai tik parodžiau raudonąją kortelę, žaidėjas (C. Ronaldo) lengvai stumtelėjo mane tuo parodydamas savo nepasitenkinimą“, – taip teisėjas Ricardo de Brugosas Bengoetxea rašė savo ataskaitoje po rungtynių.  Reaguodamas į gautą bausmę C. Ronaldo įraše socialiniuose tinkluose piktinosi: „Neįmanoma likti abejingam. Penkerios rungtynės! Man atrodo tai perdėta ir juokinga. Tai kažkokia manija. Ačiū komandos draugams ir sirgaliams už paramą“. Impossível ficar imune a esta situação, 5 jogos!! Parece-me exagerado e ridículo, isto chama-se perseguição! Obrigado aos meus companheiros pelo apoio e aos adeptos!!! A post shared by Cristiano Ronaldo (@cristiano) on Aug 16, 2017 at 9:19am PDT 