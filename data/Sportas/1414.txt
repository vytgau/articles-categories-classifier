Turnyro lentelės dugne besikapstanti „Swansea City“ namuose 3:1 (1:1) įveikė Londono „Arsenal“ ekipą ir su 23 taškais pakilo į 17-tą vietą bei sustiprino pozicijas išlikti stipriausioje Anglijos lygoje. Svečiams mačo pirmoji pusė nieko blogo nežadėjo: 33 min. „Arsenal“ į priekį išvedė Nacho Monrealis. Šeimininkų pergalę garantavo 27-erių Samo Clucaso du įvarčiai. 34 min. jis išlygino rezultatą, o mačo pabaigoje 86 min. įtvirtino ekipos pergalę. Londono „Arsenal“ su 42 taškais lieka 6-oje pozicijoje. „Liverpool“ svečiuose 3:0 (2:0) sutriuškino „Huddersfield Town“ ekipą. Pirmame kėlinyje šeimininkų vartininką nuginklavo Emre Canas (26') ir Roberto Firmino (45'). Antrame kėlinyje įvartį pridėjo „Liverpool“ atakų lyderis Mohamedas Salah, tiksliai smūgiavęs nuo 11 m žymos. Egiptiečio sąskaitoje jau – 19 įvarčių. Jurgeno Kloppo auklėtiniai po pergalės savo sąskaitoje turi 50 taškų ir pavijo trečioje vietoje esantį „Chelsea“ klubą. „Huddersfield Town“ komanda su 24 taškais užima 14-tą poziciją. Dar vieneriose rungtynėse „West Ham United“ pasidalino po tašką su „Crystal Palace“ ekipa – 1:1 (1:1). Trečiadienio rezultatai: „Swansea City“ 3 – 1 Londono „Arsenal“ 33 min. [0:1] Nacho Monreal 34 min. [1:1] Sam Clucas 61 min. [2:1] Jordan Ayew 86 min. [3:1] Sam Clucas „West Ham United“ 1 – 1 „Crystal Palace“ 24 min. [0:1] Christian Benteke 43 min. [1:1] Mark Noble (11 m baudinys) „Huddersfield Town“ 0 – 3 „Liverpool“ 26 min. [0:1] Emre Can 45 min. [0:2] Roberto Firmino 78 min. [0:3] Mohamedas Salah (11 m baudinys) 📈 A big result for @SwansOfficial... #SWAARS #PL pic.twitter.com/hYho13PaJi— Premier League (@premierleague) January 30, 2018 