Pirmame kėlinyje įvarčiais rinktinės nepasižymėjo. Po pertraukos 53 min. FIFA reitinge 84-ą vietą užimančios Estijos rinktinės gretose pasižymėjo Henri Anieras. Bet 64 min. rezultatą išlygino Emile'as Ounei. Naujoji Kaledonija FIFA reitinge rikiuojasi 156-oje pozicijoje. Tikėkita, kad po šių lygiųjų Naujoji Kaledonija gali pralenkti LIetuvos rinktinę, kuri po pasaulio čempionato atrankos nežaidė jokių draugiškų rungtynių ir šiuo metu užima 148-ąją vietą. Estijos nacionalinė rinktinė Okeanijoje sužaidė trejas draugiškas rungtynes. Trečiadienį 1:0 (1:0) įveikė egzotišką Vanuatu rinktinę (FIFA-188), prieš savaitę lapkričio 19-ąją Estija 2:0 (1:0) įveikė Fidžio Salų Respublikos rinktinę (FIFA-175). Nuo lapkričio 9 d. Estija sužaidė penkerias draugiškas rungtynes: nusileido 0:3 Suomijai, 3:0 įveikė Maltą (lapkričio 12 d.), tuomet keliavo į kitą pasaulio pusrutulį ir Ramiojo vandenyno salų regione pradėjo trijų draugiškų mačų ciklą, kurį užbaigė lapkričio 26 d. susitikimu su Naujosios Kaledonijos rinktine. Estijos nacionalinė komanda, keliaudama į Ramiojo vandenyno salyną ir atgal, įveiks maždaug 33 000 km. 