Svorio kategorijos iki 100 kg pirmajame rate K. Bauža nugalėjo suomį Marttį Puumalaineną, antrajame pranoko rumuną Danielį Matei, bet kovoje dėl vietos pusfinalyje nusileido ukrainiečiui Antonui Savickiui. Paguodos varžybose 30-metis K. Bauža įveikė lenką Tomaszą Domanskį ir prancūzą Cedricą Olivarą bei pasidabino bronzos apdovanojimu. Septintąją vietą šiose varžybose užėmė Ignas Mečajus (per 100 kg). Kiti lietuviai – Ramūnas Diburys (iki 90 kg), Tigranas Galstianas (iki 81 kg), Andrejus Klokovas (iki 66 kg), Arturas Maiboroda (iki 81 kg), Rokas Nenartavičius (iki 90 kg), Regimantas Rybinas (iki 73 kg) ir Kęstutis Vitkauskas (iki 73 kg) į stipriausių aštuntukus neprasibrovė.