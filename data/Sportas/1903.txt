Antrame kėlinyje svečius į priekį 50 min. išvedė Timothy Castagne, 81 min. persvarą padvigubino Alejandro Gomezas. 84 min. rezultatą sušvelnino Driesas Mertensas (1:2), tačiau tai buvo viskas, ką pavyko tą vakarą „Napoli“ futbolininkams, kurie buvo priversti pripažinti svečių pergalę. SSC „Napoli“ pirmauja „Serie A“ čempionate (48 taškai), „Atalanta“ pirmenybėse užima 9-tą poziciją (25). Trečiadienį vakare kitame taurės ketvirtfinalio susitikime Turino „Juventus“ namuose priims „Torino“ futbolininkus. Kitose ketvirtfinalio porose gruodžio pabaigoje „Lazio“ 1:0 įveikė „Fiorentina" ekipą, AC „Milan“ po pratęsimo 1:0 palaužė „Inter“. Pusfinalyje sausio 31 d. susitiks AC „Milan“ ir „Lazio“, kitoje poroje „Atalanta“ išvykoje mes iššūkį „Juventus“ ir „Torino“ mačo nugalėtojui. Atsakomosios rungtynės bus žaidžiamos vasario pabaigoje.