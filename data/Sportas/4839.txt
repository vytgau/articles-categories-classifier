4 km distanciją su 15 kontroliniais punktais lietuvis įveikė per 15 min. 52 sek. Kitas į finalą patekęs Lietuvos atstovas Vilius Aleliūnas 3 sek. ilgiau sugaišęs distancijoje rikiavosi 32-oje pozicijoje. Septintąjį asmeninį aukso medalį į savo apdovanojimų kraitį atsinešė šveicaras Danielis Hubmannas, kuris trasą įveikė per 14 min. 30 sek. Nuo jo 2 sek. atsilikęs prancūzas Fredericas Tranchandas laimėjo sidabro, o švedas Jerkeris Lysellis – bronzos medalį (14:35 min.). Į moterų sprinto finalą patekusi vienintelė Lietuvos atstovė Teklė Emilija Gvildytė užėmė 43-ią vietą. 3,4 km sprinto distanciją lietuvė įveikė per 18 min. 17 sek. Trečius metus iš eilės greičiausia sprintere pasaulyje tapo orientacininkė iš Danijos Maja Alm. Sportininkė varžybas laimėjo net 37 sek. atotrūkiu nuo artimiausios varžovės iš Rusijos Natalijos Gemperle – distanciją įveikė per 13 min. 55 sek. Bronzos medalis šiemet atiteko taip pat atstovei iš Rusijos Galinai Vinogradovai (14:34 min.). Čempionatas sekmadienį tęsiasi sprinto estafetės rungtimi.