Čempionėmis tapo švedės. Šešis papildomus šovinius išnaudojusios, bet baudos ratų išvengusios švedės finišavo per 1 val. 3 min. 19,8 sek. Antrąją vietą tik po fotofinišo užėmė Suomijos ekipa (+0 sek.; 2 baudos ratai), trečiąją - Norvegijos biatlonininkės (+37 sek.; 2). Lietuvės Ana Jesipionok, Raminta Dindaitė ir Viktorija Romanova panaudojo net 13 papildomų šovinių, turėjo įveikti šešis baudos ratus ir nugalėtojoms pralaimėjo 10 min. 46 sek. Mūsiškės aplenkė tik Serbijos biatlonininkes. Tuo metu jaunių vaikinų estafetėje 3x7,5 km trečiadienį Lietuvos rinktinė užėmė 17-ąją vietą tarp 20 startavusių komandų. Nugalėjo Rusijos komanda. Aštuonis papildomus šovinius panaudoję ir du baudos ratus įveikę rusai finišavo per 1 val. 4 min. 51,1 sek. Antrąją užėmė Čekijos ekipa (+2.30,0; 0 baudos ratų), trečiąją - Norvegijos biatlonininkai (+3.04,5; 2). Lietuvos komanda - Maksimas Fominas, Jokūnas Mackinė ir Nikita Romanovas – panaudojo 15 papildomų šovinių ir įveikė du baudos ratus. Čempionams mūsiškiai pralaimėjo 10 min. 5,6 sek. Lietuvos rinktinė aplenkė Baltarusijos, Serbijos ir Belgijos komandas. Estijos (+6.35,1; 1) ekipa užėmė septintąją vietą, o Latvijos (+8.41,5; 0) – 15-ąją.