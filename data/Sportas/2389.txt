Šeimininkai atsilaikė pusę pirmo kėlinio, tačiau iki pertraukos suspėjo praleisti net keturis įvarčius. 23 min. „Real“ įvarčių sąskaitą atidarė Luka Modričius, o per likusias 6-ias minutes iki pertraukos „APOEL“ patyrė tikrą krachą: 39 min. ir 45 min. pasižymėjo Karimas Benzema, 43 min. įvartį pridėjo ir Nacho Fernandezas. Po pertraukos prabilo ir Cristiano Ronaldo: jo tikslūs smūgiai 49 min. ir 54 min. tebuvo malonus formalumas, dar labiau nuliūdinęs „APOEL“ sirgalius.  Kitame H grupės mače vietiniame fronte stipriai stringanti ir į Čempionų lygos aštuntfinalį viltis patekti praradusi Dortmundo „Borussia“ lieka be pergalių šiame turnyre. Geltonai juodi namuose priėmė grupės lyderę „Tottenham Hotspur“. 31 min. po fantastiško ukrainiečio Andrejaus Jarmolenkos perdavimo savo šansą išnaudojo Pierre-Emerickas Aubameyangas. Tačiau antrame kėlinyje vokiečių pastangas pasiekti pergalę nubraukė Harry Kane'as (49 min.) ir Heung-Min Sonas (76 min.). „Borussia“ klubas lieka su 2 taškais, tiek pat turi ir Nikosijos „APOEL“. Paskutiniame ture Madrido „Real“ (10 t.) namuose priims vokiečius, „Tottenham Hotspur“ (13 t.) egzaminuos svečius iš Kipro. „Tottenham Hotspur“ ir „Real“ jau užsitikrino vietas aštuntfinalyje. E grupėje „Sevilla“ ir „Liverpool“ mače svečiams iš Liverpulio užteko pirmojo pusvalandžio, kad pasiektų solidžią persvarą. Jau antrąją rungtynių minutę svečiai džiaugėsi ankstyvu įvarčiu: po standartinės situacijos be priežiūros paliktas 2 min. Roberto Firmino be didesnio vargo iš arti kamuolį pasiuntė į vartus. 22 min. rezultatą padvigubino Sadio Mane, o 30 min. kamuolį į vartus pasiuntė Roberto Firmino – 3:0. Tačiau po pertraukos šeimininkai pademonstravo neįtikėtiną kovingumą ir sugebėjo išplėšti tašką. 51 min. Wissamas Ben Yedderas sušvelnino rezultatą (1:3), dar didesnes viltis pakurstė jo realizuotas 11 m. baudinys, o jau per pridėtą teisėjo laiką rezultatą išlygino Guido Pizarro (3:3). Pergalės atveju „Liverpool“ būtų užsitikrinęs pirmą vietą grupėje. Šiuo metu aišku tik viena: iš paskutinės vietos nebepakils „Maribor“. Paskutiniame ture Maskvos „Spartak“ klubas žais išvykoje su „Liverpool“, o ispanai – Slovėnijoje su „Maribor“. F grupėje vietą aštuntfinalyje jau anksčiau užsitikrinusi „Manchester City“ namuose priėmė grupės autsaiderę „Feyenoord“ (Nyderlandai) ekipą. Vėlyvas šeimininkų įvartis atnešė penktą Mančesterio klubo pergalę iš eilės, o 88 min. pasižymėjo Raheemas Sterlingas. „Feyenoord“ lieka be taškų. „Napoli“ pergalė išsaugojo viltis iškovoti grupėje antrąją vietą. Italai namuose 3:0 (0:0) sutriuškino Donecko „Šachtar“. Paskutiniame ture „Feyenoord“ (0) namuose priims SSC „Napoli“ (6), „Šachtar“ (9) savo arenoje susitiks su „Manchester City“ (15). G grupėje puikiai mačą Monake pradėjo dėl antros vietos grupėje kovojanti Čempionų lygos debiutantė „RB Leipzig“ ekipa. 6 min. į savo vartus kamuolį nukreipė Jemersonas (0:1). 9 min. „RB Leipzig“ pranašumą padidino komandos puolimo lyderis Timo Werneris. Vokietis 31 min. tiksliai realizavo 11 m baudinį ir svečiai iš Leipcigo jau triuškino šeimininkus 3:0. Prieš pat pertrauką komandos dar suspėjo apsikeisti įvarčiais. 43 min. „Monaco“ puolėjo Radamelo Falcao įvartis sušvelnino situaciją (1:3), tačiau trumpam: 45 min. Naby Keita atstatė 3 įvarčių persvarą (1:4). Antrajame kėlinyje rezultatas nebekito ir „RB Leipzig“ prieš paskutinį turą turi neblogus šansus pakovoti dėl antrosios vietos. Prancūzijos čempionė „Monaco“ (2 t.) ekipa prarado teorines viltis užimti 3-ią vietą grupėje ir pasiekti bent bilietą į Europos lygą. Anksčiau pasibaigusiame mače Stambulo „Bešiktaš“ 1:1 išsiskyrė su „Porto“ ekipa. Paskutiniame ture „Porto“ (7) namuose priims „Monaco“ (2), „RB Leipzig“ (7) savo arenoje susitiks su pirmą vietą užsitikrinusia „Bešiktaš“ ekipa (11). Visi rezultatai E grupė Maskvos „Spartak“ 1 - 1 „Maribor“ 82 min. [1:0] Ze Luis 90+2 min. [1:1] Jasminas Mesanovičius „Sevilla“ 3 – 3 „Liverpool“ 2 min. [0:1] Roberto Firmino 22 min. [0:2] Sadio Mane 30 min. [0:3] Roberto Firmino 51 min. [1:3] Wissam Ben Yedder 60 min. [2:3] Wissam Ben Yedder 90+3 min. [3:3] Guido Pizarro E grupės lentelė (vieta, komanda, rungtynės, pergalės, lygiosios, pralaimėjimai, įmušti, praleisti įvarčiai, įvarčių santykis, taškai):   F grupė „Manchester City“ 1 – 0 „Feyenoord“ 88 min. [1:0] Raheem Sterling SSC „Napoli“ 3 – 0 Donecko „Šachtar“ 56 min. [1:0] Lorenzo Insigne 81 min. [2:0] Piotr Zielinski 83 min. [3:0] Dries Mertens F grupės lentelė (vieta, komanda, rungtynės, pergalės, lygiosios, pralaimėjimai, įmušti, praleisti įvarčiai, įvarčių santykis, taškai): * užsitikrino vietą aštuntfinalyje G grupė Stambulo „Besiktas“ 1 – 1 FC „Porto“ 28 min. [0:1] Felipe 40 min. [1:1] Andersonas Talisca „Monaco“ 1 – 4 „RB Leipzig“ 6 min. [0:1] Jemersonas (į savo vartus) 9 min. [0:2] Timo Werner 31 min. [0:3] Timo Werner 43 min. [1:3] Ramadel Falcao 45 min. [1:4] Naby Keita G grupės lentelė (vieta, komanda, rungtynės, pergalės, lygiosios, pralaimėjimai, įmušti, praleisti įvarčiai, įvarčių santykis, taškai): * užsitikrino vietą aštuntfinalyje H grupė Nikosijos APOEL 0 – 6 Madrido „Real“ 23 min. [0:1] Luka Modričius 39 min. [0:2] Karimas Benzema 41 min. [0:3] Nacho Fernandezas 45 min. [0:4] Karimas Benzema 49 min. [0:5] Cristiano Ronaldo 54 min. [0:6] Cristiano Ronaldo Dortmundo „Borussia“ 1 – 2 „Tottenham Hotspur“ 31 min. [1:0] Pierre-Emerick Aubameyangas 49 min. [1:1] Harry Kane'as 76 min. [1:2] Heung-Min Sonas H grupės lentelė (vieta, komanda, rungtynės, pergalės, lygiosios, pralaimėjimai, įmušti, praleisti įvarčiai, įvarčių santykis, taškai):