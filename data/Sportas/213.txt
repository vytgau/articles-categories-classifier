Rungtynių pradžia svečiams iš Palangos nieko blogo nežadėjo. Valdo Trakio treniruojami futbolininkai žaidė gana aktyviai: virš vartų mušė Simonas Urbys, o Lukmano Harunos baudos smūgį atrėmė vartininkas Guilherme Cioletti. Ilgiau kamuolį kontroliavusi „Jonava“ atsakė beveik identiškais išpuoliais. Kartą po labai aštraus perdavimo iš krašto pavojingą Ernesto Veliulio smūgį blokavo „Palangos“ futbolininkas Sigitas Urbys. 35-ąją minutę V. Trakui teko atlikti priverstinį keitimą – vietoje L. Harunos išleisti G. Jušką. Maža to, šiose rungtynėse pirmą kartą sezoną „Palangai“ negalėjo padėti legionierius iš Moldovos Valentinas Furdui, kurio netektis buvo labai jaučiama. Visai netrukus svečių vartininkui teko du kartus traukti kamuolį iš savo ginamų vartų tinklo. 36-ąją minutę Martynas Dapkus išprovokavo Ričardo Šveikausko pražangą baudos aikštelėje, o teisėjo skirtą baudinį realizavo E. Veliulis. Kiek vėliau komandos kapitonas Tadas Eliošius tiksliu smūgiu į artimąjį kampą padvigubino rezultatą. Antrame mačo kėlinyje „Palangai“ nepavyko primesti savo žaidimo taisyklių. Jonaviečiai užtikrintai gynėsi ir sugebėjo pelnyti du įvarčius – 80-ąją minutę dublį pasiekė E. Veliulis, o antrą pridėto laiko minutę debiutinį savo įvartį pelnė korėjietis Yongilas Jeonas, kuriam rezultatyvų perdavimą atliko Td. Eliošius. G. Cioletti susitvarkė su Gvido Juškos ir Dovydo Norvilo smūgiais ir pirmą kartą šį sezoną nepraleido įvarčio. „Jonavai“ mačas apkarto dėl vieno dalyko – saugo Karolio Šilkaičio traumos. Futbolininkas antrame kėlinyje susižeidė bei negalėjo pratęsti rungtynių.  Rungtynių statistika: „Jonava“ – „Palanga“ 4:0 (2:0) Įvarčiai: 38 min. (11 metrų baudiniu) ir 80 min. E. Veliulis, 40 min. Td. Eliošius, 90+2 min. Y. Jeonas Geltonos kortelės: 25 min. A. Tručinskas, 42 min. L. Stonkus, 75 min. Td. Eliošius; 36 min. D. Norvilas, 39 min. R. Šveikauskas, 43 min. W. Dioufas, 52 min. Sig. Urbys „Jonava“: G. Cioletti, M. Činikas, R. Santosas, M. Dapkus, A. Tručinskas, J. Zasavickis, K. Šilkaitis (62 min. Tv. Eliošius), Td. Eliošius, E. Veliulis, V. Lukša (77 min. Y. Jeonas), L. Stonkus (85 min. G. Vasylius). „Palanga“: A. Cvetkovas, V. Kaborda, W. Dioufas, M. Bagužis, Sig. Urbys (79 min. M. Radžiukynas), L. Haruna (35 min. G. Juška), R. Šveikauskas, D. Norvilas, Y. Moyo, B. Goupy (63 min. D. Konikas), Sim. Urbys.