Tessai Virtue ir Scottui Moir buvo pranešta, kad Mulen Ružo įkvėpta jų laisvoji programa, kurią jie parodė per 2018 metų Kanados dailiojo čiuožimo čempionatą, olimpinėms žaidynėms Pietų Korėjoje bus pernelyg geidulinga. Čiuožėjų pora, kuri ką tik pasipuošė antraisiais olimpiniais aukso medaliais, buvo paruošusi numerį, kai T. Virtue užsilipa ant partnerio pečių ir apžergia savo partnerio veidą. Olimpinėms žaidynėms šis elementas buvo kiek pakeistas – tiksliau ne pakeistas, o kiek sutrumpintas, sumažinant galimai kylančią seksualinę įtampą. Pasirodymo akimirkos:  Štai ką „The Star“ sakė 28 metų T. Virtue: „Manau, kad epitetas rizikingas labai puikiai tinka apibūdinti tiek programą, tiek tai, ko siekiame. Norėjome parodyti kažką kitokio. Atsidurti ties seksualumo, tamsos riba. Jeigu bent akimirkai tai buvo galima pajusti, savo misiją įvykdėme“. Duetas, kuris pelnė aukso medalius dailiojo čiuožimo komandinėse varžybose, pasibaigus šioms olimpinėms žaidynėms ketina iš profesionalaus sporto trauktis. S. Moir teigia, kad „tai labai svarbi akimirka“. „Kai sulėtinome ir pasižiūrėjome įrašą, supratome, kad estetiškai ta poza nepatraukli. Taigi nusprendėme ją kiek pakeisti, patobulinti“, – teigia S. Moir. „Mums patinka, kad buvome pastebėti, tai buvo tiesiog puikus ir įsimintinas sezono startas, o olimpinėms pasiruošėme dar geriau“, – pridūrė T. Virtue.