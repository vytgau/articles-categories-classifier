Škotijoje sekmadienį užfiksuota didelė sensacija. Beveik po dvejų metų pertraukos pirmąjį pralaimėjimą nacionaliniame futbolo čempionate patyrė Glazgo „Celtic“. Šalies čempionai ir čempionato lyderiai išvykoje net 0:4 buvo sutriuškinti penktąją poziciją turnyrinėje lentelėje užimančių Edinburgo „Hearts“ futbolininkų. Pirmąjį įvartį šeimininkams pelnė šešioliokmetis Harry Cochrane‘as, o 35-ąją minutę persvarą padvigubino Kyle‘as Lafferty. Vangiai žaidusį „Celtic“ klubą galutinai paskandino Davidas Milinkovičius, kuris antroje susitikimo pusėje įmušė dublį. Iki šiol Glazgo klubas vietiniame fronte buvo nepralaimėjęs net 69 rungtynių iš eilės. Tai buvo absoliutus rekordas britų salose. For the first time in 70 domestic matches, Celtic have been beaten! 😮 Their last one came on 11th May 2016 at St. Johnstone, 585 days ago. Well played, Hearts. pic.twitter.com/akMZriuScw — BT Sport Football (@btsportfootball) December 17, 2017  „Celtic“ buvo nepralaimėję Škotijos klubams net 585 dienas, o per šį laikotarpį buvo iškovota 60 pergalių ir 9 kartus sužaista lygiosiomis. Brendano Rodgerso auklėtiniai išlieka pirmoje lygos turnyrinės lentelės vietoje, tačiau vienu maču daugiau sužaidę „Aberdeen“ jau atsilieka tik 2 taškais.