S. Biličius prie „West Ham United“ vairo stojo 2015-ų metų vasarą ir pirmąjį sezoną su ekipa baigė 7-oje „Premier“ lygos vietoje. Tačiau 11-oji vieta kitą sezoną ir prastas šio sezono startas išklibino trenerio kėdę. Iš 11 rungtynių tik dvejas laimėjęs Londono klubas, anot paties S. Biličiaus, jaučia vis didėjantį spaudimą. „Nesijaučiu palaužtu žmogumi. Kita vertus, „West Ham“ situacija nėra gera, – po pralaimėtos dvikovos „Liverpool“ kalbėjo S. Biličius. – Nieko negaliu blogo pasakyti apie savininkus. Jie palaikė mane du su puse sezono, tačiau situacija yra labai sudėtinga“. Anot BBC, „West Ham“ jau derasi su buvusiu „Everton“ ir „Manchester United“ strategu 54-erių D. Moyesu. Škotas neigė derybas, tačiau tikino norįs grįžti dirbti į klubą ir jį domintų darbas „West Ham“ komandoje. Anksčiau 6-erius metus Kroatijos nacionalinės ekipos vyriausiojo trenerio pareigas ėjęs S. Biličius, kaip teigiama, praėjusią vasarą naujiems žaidėjams išleido apie 47,5 mln. eurų. Čia įskaičiuotas puolėjo Marko Arnautovičiaus rekordinis klubui perėjimas iš „Stoke City“ už 22,6 mln. eurų ir puolėjo Javiero Hernandezo persikėlimą iš Lėverkūzeno „Bayer“ už 18 mln. eurų. Per 11 rungtynių tik 9 taškus surinkusi komanda pelnė 23 įvarčius. Skaudžiausiai „West Ham“ pralaimėjo „Watford“ (2:4), „Southampton“ (0:3) ir „Arsenal“ (1:5) ekipoms. The #PL table makes happy viewing for @ManCity fans 👇#MondayMotivation pic.twitter.com/Ka2ut8Hhzp — Premier League (@premierleague) November 6, 2017 