Į Londoną keliauti negalės ir O. Zemliak treneris Sergejus Basenka. Nors oficialiai nėra detalizuojama, kuo galėjo prasikalsti lengvaatletės, neabejojama, kad tai susiję su dopingu. Dėl draudžiamų preparatų vartojimo šiemet savo olimpinių trofėjų jau neteko du garsūs Ukrainos lengvosios atletikos atstovai: pakartotinai patikrinus 2008 metų Pekino ir 2012 metų Londono žaidynėse paimtus mėginius, sidabras atimtas iš ieties metiko Aleksandro Piatnicijos, bronza – iš šuolininko su kartimi Deniso Jurčenkos. O. Povh 2012-aisiais laimėjo olimpinę bronzą estafetėje 4x100 m, O. Zemliak 2014-aisiais tapo 400 m bėgimo Europos vicečempione. Primename, kad dėl dopingo skandalo suspenduota toliau lieka visa Rusijos lengvosios atletikos rinktinė. 19 savo nekaltumą pagrindusių šios šalies lengvaatlečių IAAF leido dalyvauti planetos pirmenybėse kaip neutraliems sportininkams.