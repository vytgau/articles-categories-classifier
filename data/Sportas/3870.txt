„Kaip šiandien po finišo kalbėjom su įgula, šis pirmas blynas nebuvo prisvilęs. Pagrindinis tikslas buvo tapti greičiausia jachta pagal tikrą laiką. Būti greičiausiais pagal perskaičiuotą laiką – tikėjomės, bet viskas išsisprendė viename plaukime ir už tai reikėjo padėkoti fortūnai. Iš tiesų šitas sezonas buvo labai sėkmingas. Prieš varžybas turėjome tik keletą treniruočių, o šis pirmas startas buvo trečias išplaukimas visos įgulos kartu“,– po paskutinio etapo finišo teigė R. Šiugždinis. Pasak jo, varžybų pradžioje dar buvo neatsakytų klausimų dėl naujos jachtos techninių galimybių, tačiau jau po pirmųjų etapų tapo aišku, kad techninių defektų laive nėra ir rezultatas priklausys tik nuo įgulos darbo. Vienu sudėtingiausiu jis įvardijo pirmąjį regatos etapą, nes pučiant stipriam vėjui įgulai teko varžybų režimu pratintis prie laivo ir jo specifiką perprasti mokantis iš savo pačių klaidų.  Jachtos „Esmeralda“ įgula tapo Mažosios regatos taurės nugalėtoja. Ši įgula buvo apdovanota ir „Volfas Engelman“ džentelmenų sąsagomis už tai, kad pirmajame etape išgelbėjo sudėtingomis oro sąlygomis varžybų metu iš jachtos „Šiaurinė“ (kpt. Darius Sarsevičius) iškritusį įgulos narį. Šiais metais ilgamečiai „Kuršių marių regatos“ draugai, Klaipėdos jūrų uosto direkcija, įsteigė dar vieną regatos taurę – apdovanojimą greičiausiai jachtai pagal tikrąjį laiką trupesniojoje distancijoje B. Šią taurę iškovojo jachtos „Nerija“ įgula, vadovaujama kapitono Romo Jurevičiaus. Dieną dar sudalyvavę paskutiniame, Neringos miesto, etape, vakare buriuotojai rinkosi į iškilmingą regatos uždarymo ir apdovanojimų ceremoniją, kurios metu buvo įteiktos ir pagrindinės regatos įskaitos, ir grupių nugalėtojų taurės. „Kuršių marių regata“ – tai didžiausias ir giliausias tradicijas turintis buriavimo renginys Lietuvoje, kuris šiemet vyks jubiliejinį 50-ąjį kartą. Startavusi 1954 metais, regata šiandien jau tapo ne tik buriavimo varžybomis, į kurias susirenka profesionaliausi Lietuvos buriuotojai, bet ir kasmetine Klaipėdos bei Nidos švente, džiuginančia šių miestų gyventojus ir svečius. Šiemet regata vyks rugpjūčio 5-12 dienomis Smiltynėje ir Nidoje. 50-osios KURŠIŲ MARIŲ REGATOS rezultatai grupėse: 1 grupė – „RS-280“ 1 1. RAGANOSIS (kpt. Saulius Pajarskas) 2 2. HORNAS (kpt. Šarūnas Abraitis) 3 3. BARTA (kpt. Simonas Steponavičius) 2 grupė – 1-ORC-RC 1 1. COOL WATER (kpt. Raimondas Šiugždinis) 2 2. KETURI VĖJAI (kpt. Adomas Janulionis) 3 3. KATARINA JEE (kpt. Mart Tamm) 3 rupė – 2-ORC-RC 1 1. KVARTET (kpt. Vasilii Alekseev) 2 2. RUNA (kpt. Simonas Kunickas) 3 3. BELONE (kpt. Tomas Niparas) 4 grupė – „Platu-25“ 1 1. MOJITO TV3.lt (kpt. Juozas Gordevičius) 2 2. BESTIJA (kpt. Aidas Pivoriūnas) 3 3. PANDORA (kpt. Tadas Žižys) 5 grupė – 2-ORC-C 1 1. IDEFIX (kpt. Tomas Barakauskas) 2 2. NERIJA (kpt.Romas Jurevičius) 3 3. MIRAGE (kpt. Albertas Lukšys) 6 grupė – 3-ORC 1 1. ULTRA (kpt. Edmundas Gylys) 2 2. REGINA (kpt. Dovydas Kvederis) 3 3. AVE VITA (Vygantas Stankus) 7 grupė – 4-ORC 1 1. TANGO (kpt. Aidas Narbutas) 2 2. ESMERALDA (kpt.Miroslavas Urbonavičius) 3 3. LIVINGSTONAS CAPITAL (kpt. Sigitas Šmatavičius) Rezultatai pagrindinėms KURŠIŲ MARIŲ REGATOS taurėms laimėti: Greičiausia jachta pagal perskaičiuotą laiką distancijoje A (Didžioji „Kuršių marių regatos“ taurė): 1. COOL WATER (kpt. Raimondas Šiugždinis) 2. NIDA III (kpt. Arūnas Burkšas) 3. KETURI VĖJAI (kpt. Adomas Janulionis) Greičiausia jachta pagal tikrą laiką distancijoje A (absoliučiai greičiausia jachta ilgojoje distancijoje): 1. COOL WATER (kpt. Raimondas Šiugždinis) 2. NIDA III (kpt. Arūnas Burkšas) 3. TEGU (kpt. Jurgis Janulionis) Greičiausia jachta pagal perskaičiuotą laiką distancijoje B (Mažoji „Kuršių marių regatos“ taurė): 1. ESMERALDA (kpt. Miroslavas Urbonavičius) 2. IDEFIX (kpt. Tomas Barakauskas) 3. NERIJA (kpt. Romas Jurevičius)