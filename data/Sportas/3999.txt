26-erių metų žaidėjas profesionalią futbolininko karjerą pradėjo garsiame gimtosios šalies „Stade Reims“ klube, kuris XX amžiaus šeštame dešimtmetyje buvusiame vienu Prancūzijos futbolo flagmanų. Dažniausiai atakuojančio saugo pozicijoje žaidžiantis futbolininkas pasižymi gera technika, driblingu ir nestandartiniais veiksmais puolant. Po kelerių metų, praleistų antrame ir trečiame Prancūzijos futbolo divizionuose, J. Manzorro karjeros kelias pasuko į Bulgariją. Šioje šalyje jis žaidė tris sezonus, atstovavo Burgaso „Černomorec“ ir Sofijos „Slavija“ klubams. Per 75 rungtynes aukščiausioje Bulgarijos lygoje prancūzas įmušė 14 įvarčių. Vėliau žaidėjas rungtyniavo Kipro ir Irano klubuose, o dabar papildė Marijampolės ekipos gretas.