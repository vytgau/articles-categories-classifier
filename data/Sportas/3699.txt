Keturis atsakomuosius mačus rodys vaizdo transliacijų internetu platforma www.viaplay.lt ir „Viasat Sport Baltic“ kanalas. Prancūzijos „Nice“ klubas namie priims „Napoli“ iš Italijos. Pirmąją dvikovą 2:0 laimėjo Neapolio komanda. Ispanijos „Sevilla“ ekipa savo aikštėje kovos su Stambulo „Basaksehir“ . Turkijoje 2:1 triumfavo Ispanijos ekipa. Maskvos CSKA Rusijoje galynėsis su Berno „Young Boys“ iš Šveicarijos. Pirmosiose rungtynėse 1:0 pajėgesni buvo maskviečiai. „Liverpool“ futbolininkai Anglijoje išmėgins jėgas su Vokietijos „Hoffenheim“ klubu. Pirmojoje dvikovoje 2:1 nugalėjo Liverpulio komada. „Copenhagen“ Danijoje rungtyniaus su „Qarabag“ iš Azerbaidžano. Pirmąjį mačą 1:0 laimėjo azerbaidžaniečiai. Prahos „Slavia“ savo žiūrovų akivaizdoje grumsis su Nikosijos APOEL. Kipro futbolininkai savo aikštėje įveikė varžovus 2:0. „Rijeka“ iš Kroatijos namie priims Pirėjo „Olympiacos“. Graikijos klubas savajame stadione laimėjo 2:1. Mažiausiai intrigos Glazgo „Celtic“ ir „Astana“ akistatoje. Škotijos ekipa pirmosiose rungtynėse oponentams įmušė 5 įvarčius be atsako. Didelį susidomėjimą kelia revanšinė Bukarešto „Steaua“ ir Lisabonos „Sporting“ dvikova. Pirmojoje Rumunijos ir Portugalijos klubai išsiskyrė taikiai – 0:0. 22 komandos jau užsitikrino teisę rungtyniauti grupių varžybose. Rugpjūčio 24 dieną Monake bus ištraukti burtai, kurie suskirstys klubus į aštuonias grupes. Transliacijų tvarkaraštis: rugpjūčio 22 d. 21.35 val. „Nice“ – „Napoli“ (www.viaplay.lt ir „Viasat Sport Baltic“; tiesiogiai), 21.35 val. „Sevilla“ – „Basaksehir“ (www.viaplay.lt; tiesiogiai), 23.45 val. „Sevilla“ – „Basaksehir“ („Viasat Sport Baltic“; vaizdo įrašas); rugpjūčio 23 d. 21.35 val. CSKA – „Young Boys“ (www.viaplay.lt ir „Viasat Sport Baltic“; tiesiogiai), 21.35 val. „Liverpool“ – „Hoffenheim“ (www.viaplay.lt; tiesiogiai), 23.45 val. „Liverpool“ – „Hoffenheim“ („Viasat Sport Baltic“; vaizdo įrašas).