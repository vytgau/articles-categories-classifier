Antrojo kėlinio viduryje užfiksuotas epizodas tapo virusiniu – jis pasklido po socialinius tinklus, pasiekė ne tik Europos, bet ir Pietų Amerikos sporto žiniasklaidą. Pagrindinis Ispanijos sporto portalas Marca.com vaizdelį su trijų „Gintros“ žaidėjų klaida ilgą laiką laikė tarp pagrindinių titulinio savo puslapio naujienų. ¡Insólito el gol que erraron las jugadoras del #Gintra! Partido por Champions Femenina. Final a favor del Barcelona por 0-6. pic.twitter.com/3uO9yoJo26— 365Scores (@365ScoresApp) 9 November 2017  Kai kur šis epizodas vadinamas „metų nesusipratimu“, tačiau britų „Daily Mail“ šią situaciją apskritai pavadino „amžiaus klaida“. „Trys „Gintros“ žaidėjos iššoko prieš tuščius vartus, tačiau auksine proga į „Barcelonos“ vartus įmušti nepasinaudojo, nes dvi iš jų susidūrė tarpusavyje. Sunku patikėti, tačiau tai realybė“, – stebisi „Daily Mail“. „Tai buvo viena iš sunkiausiai įtikėtinų klaidų futbolo aikštėje, matytų pastaruoju metu. Prie jos prisidėjo ne tik „Gintros“ žaidėjos, bet ir „Barcelonos“ vartininkė Sandra Panos, sugebėjusi nepataikyti į kamuolį akimirką prieš tai, kai trys varžovių žaidėjos atsidūrė prieš tuščius vartus“, – rašo Čilės portalas 24horas.cl. „Net trys „Gintros“ žaidėjos iššoko prieš „Barcelonos“ vartus, tačiau nepasidalijo kamuoliu ir pavojinga proga liko neišnaudota. Tiesiog gėdinga ir nuvilianti klaida, kuri akimirksniu paplito socialiniuose tinkluose ir tapo virusiniu įrašu“, – rašo Ispanų ACB.es. „Barcelona“ į kitą etapą žengia tiesiu keliu, o antrame rungtynių su „Gintra“ kėlinyje užfiksuotas vienas iš komiškiausių sezono epizodų. Trys šeimininkų žaidėjos iššoko prieš S. Panos ir, kai beliko tik įmušti, jos susidūrė tarpusavyje ir nesugebėjo nukreipti kamuolio į vartus“, – pažymi Sport.es. Pažymėtina, kad pagarsėjusio epizodo herojėmis tapo ne lietuvės, o trys „Gintros“ legionierės. Vienos prieš vartus iššoko Zenatha Coleman iš Namibijos, Ana Alekperova iš Azerbaidžano ir čilietė Maria Jose Rojas Pino. Beatodairiškai įmušti norėjusios legionierės iš Namibijos ir Čilės susidūrė tarpusavyje, pargriuvo ir įvartis įmuštas nebuvo. Įsimintiniausi rungtynių epizodai: 