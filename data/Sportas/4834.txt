Kad rungtynėse dėl trečiosios vietos portugalams teks verstis be C. Ronaldo, paaiškėjo dar po Čilei pralaimėto pusfinalio mačo. Gavęs trenerio Fernando Santoso leidimą, 32-ejų puolėjas išvyko pasidžiaugti neseniai gimusiais savo dvynukais. Portugalai rungtynes pradėjo gerokai aktyviau ir pirmieji turėjo progą išsiveržti į priekį. 16 min. po vaizdo įrašo peržiūros arbitras iš Saudo Arabijos Fahadas Al-Midrasi skyrė 11 m baudinį į Meksikos vartus. Jo mušti stojo pats baudos aikštelėje Rafaelio Marquezo pargriautas Andre Silva, tačiau tobula proga pasižymėti jis nepasinaudojo. Smūgį nuo 11 m žymos atrėmė vartininkas Guillermo Ochoa. Kiek vėliau pirmajame kėlinyje komandos sukūrė po keletą pavojingų progų, tačiau įmušti niekam taip ir nepavyko. Antrajame kėlinyje sužaidus beveik dešimt minučių kamuolys pagaliau suspurdėjo tinkle. Meksikiečio Javiero Hernandezo į baudos aikštelę skersuotas kamuolys atsirenkė į portugalų gynėjo Neto kojas ir įskriejo į vartus. Europos čempionų vartininkas Rui Patricio apsaugoti savo tvirtovės neturėjo galimybių. Ваш браузер не поддерживает iframe. Netrukus po šio epizodo keletą labai pavojingų atakų surengė portugalai, tačiau G. Ochoa žaidė patikimai. Visgi išsaugoti savo vartų „sausų“ Meksikai nepavyko – jau per arbitro pridėtą laiką (91 min.) rezultatą išlygino atakos smaigalyje atsidūręs ir laiku koją kyštelėjęs veteranas Pepe. Rezultatyvų perdavimą atliko Ricardo Quaresma. Ваш браузер не поддерживает iframe. Persverti rezultatą europiečiams pavyko baigiantis pirmajam pratęsimo kėliniui. 104 min. portugalai vėl gavo progą mušti 11 m baudinį. Baudos aikštelėje arbitrui užfiksavus Miguelio Layuno taisyklių pažeidimą, proga smūgiuoti buvo suteikta gynėjui Adrienui Silvai – šis sugebėjo nuginkluoti G. Ochoą (2:1). Ваш браузер не поддерживает iframe. Antrojo pratęsimo pradžioje iš aikštės buvo pašalintas portugalų gynėjas Nelsonas Semedo, o netrukus toks pat likimas ištiko ir meksikietį Raulį Jimenezą. Baigiantis pratęsimui Meksika surengė keletą itin pavojingų atakų, bet kamuolys europiečių vartuose nebeatsidūrė. Prieš pat finalinį švilpuką iš aikštės dėl agresyvių protestų buvo išprašytas meksikiečių treneris Juanas Carlosas Osorio. Jį papiktino aikštės arbitro sprendimas nepasinaudoti video peržiūros taisykle po diskutuotino epizodo prie portugalų vartų. Nepaisant meksikiečių pralaimėjimo, geriausiu rungtynių žaidėju buvo išrinktas šios komandos vartininkas G. Ochoa. Ваш браузер не поддерживает iframe. Rezultatas Portugalija 2 – 1 Meksika 16' Andre Silva [Portugalija] nerealizavo 11 m baudinio 54' Neto [0-1 – į savus vartus] 90+1' Pepe [1-1] 104' Adrienas Silva [2-1] 106' Nelsonas Semedo [Portugalija] pašalintas iš aikštės 112' Raulis Jimenezas [Meksika] pašalintas iš aikštės Komandų starto sudėtys #ConfedCup | TEAM NEWS 🇵🇹🆚🇲🇽 The line-ups ahead of the match for third place#PORMEX pic.twitter.com/KcLkbPfQ6r— #ConfedCup (@FIFAcom) July 2, 2017  Primename, abi komandos turnyrą pradėjo toje pačioje A grupėje ir tarpusavyje žaidė pirmąsias rungtynes, kurios baigėsi lygiosiomis 2:2. Vėliau portugalai 1:0 nugalėjo Rusiją, 4:0 – Naująją Zelandiją, o pusfinalyje po 11 m baudinių serijos pralaimėjo Čilei. Būtent po šio pralaimėjimo Portugalijos rinktinės žvaigždė C. Ronaldo ir paskelbė, kad turnyras jam jau baigtas. Savo ruožtu meksikiečiai tokiu pat rezultatu 2:1 įveikė Rusiją ir Naująją Zelandiją, o pusfinalyje 1:4 neprilygo Vokietijai. Portugalijai tai buvo debiutas FIFA Konfederacijų taurėje. Meksika savo ruožtu šias varžybas yra laimėjusi 1999-aisiais. Pagrindinis FIFA Konfederacijų taurės turnyro finalas sekmadienio vakarą 21 val. prasidės Sankt Peterburge. 