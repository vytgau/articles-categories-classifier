Šį kartą Lietuvos čempionės atrankos etapą įveikė užtikrinčiau nei prieš trejus metus – tuomet šiaulietėms kelią į pagrindinį turnyrą atvėrė geras įmuštų-praleistų įvarčių santykis, kurio dėka „Gintra-Universitetas“ tolyn žengė nepaisant to, jog užėmė antrą vietą atrankos grupėje. Gruzijoje Rimanto Viktoravičiaus auklėtinės užtikrintai laimėjo visus tris atrankos turnyro susitikimus ir sugrįžo į Europos moterų futbolo elitą. Lemiamose rungtynėse Šiaulių ekipa 3:1 pranoko Turkijos čempionę Izmiro „Konak Belediyespor“ komandą. Jau šį penktadienį, rugsėjo 1 -ąją UEFA būstinėje Nione bus ištraukti šešioliktfinalio („Round of 32“) etapo burtai, po kurių paaiškės ir Lietuvos čempionių varžovės. Šešiolika aukščiausią reitingo koeficientą turinčių komandų bus pirmame krepšelyje – kitos šešiolika ekipų su mažesniu reitingo koeficientu – antrame. „Gintros-Universiteto“ komanda pagal reitingo koeficientą yra skirstyta 26 -oje pozicijoje. Tarp pirmojo krepšelio šešiolikos komandų, su kurių viena garantuotai susitiks ir „Gintra-Universitetas“ yra tokie Europos flagmanai, kaip praėjusių metų UEFA moterų Čempionių lygos nugalėtoja Liono „Lyon“ (Prancūzija), ilgą laiką moterų futbolo viršūnėje karaliavęs Volfsburgo „Wolfsburg“ (Vokietija) klubas, o taip pat Mančesterio „Manchester City“ (Anglija), Miuncheno „Bayern“ (Vokietija) ar Barselonos „Barcelona“ (Ispanija). Visos galimos „Gintros-Universiteto“ varžovės „Round of 32“ etape (komanda, šalis, reitingo koeficientas) „Lyon“ (Prancūzija, laimėtojai) 111.400 „Wolfsburg“ (Vokietija) 129.380 „FC Rosengård“ (Švedija) 83.925 „Barcelona“ (Ispanija) 68.520 „Fortuna Hjørring“ (Danija) 54.705 „Bayern München“ (Vokietija) 48.380 „Brøndby“ (Danija) 47.705 „FC Zürich“ (Šveicarija) 43.890* „Rossiyanka“ (Rusija) 37.715 „Manchester City“ (Anglija) 36.490 „Glasgow City“ (Škotija) 34.580 „Zvezda-2005“ (Rusija) 33.715 „Brescia“ (Italija) 33.210 „Slavia Praha“ (Čekija) 31.890 „Sparta Praha“ (Čekija) 31.890 „Linköping“ (Švedija) 30.295 Antras krepšelis: „Chelsea“ (Anglija) 29.490 „Montpellier’ (Prancūzija) 26.400 „LSK Kvinner“ (Norvegija) 26.075 „BIIK-Kazygurt“ (Kazachstanas) 24.930* „Apollon“ (Kipras) 23.940* „St. Pölten“ (Austrija) 21.420 „Atlético Madrid“ (Ispanija) 20.520 „Olimpia Cluj“ (Rumunija) 19.950* „Medyk Konin“ (Lenkija) 19.600* „Gintra Universitetas“ (Lietuva) 15.960* „Stjarnan“ (Islandija) 15.610* „Fiorentina“ (ITA) 12.210 „Avaldsnes“ (Norvegija) 12.075* „Minsk“ (Baltarusija) 10.800* „PAOK“ (Graikija) 10.305* „Ajax“ (Olandija) 8.250* Primename, kad šešioliktfinalio etapas vyks spalio 4-5 bei spalio 11-12 dienomis. „Gintra-Universitetas“ pirmąsias rungtynes spalio 4 -ą arba 5 -ą dieną žais namuose, tuo tarpu atsakomasis susitikimas po savaitės bus žaidžiamas išvykoje.