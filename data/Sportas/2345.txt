Futbolo gerbėjų dėmesį visada okupuojančiame Šiaurės Reino-Vestfalijos derbyje buvo galima tikėtis nuožmios kovos ir neprognozuojamo rezultato. Juo labiau Peterio Boszo auklėtiniai vietiniame fronte strigo nuo spalio mėnesio: paskutinį kartą pergalę geltonai juodi buvo iškovojusi tik rugsėjo 30 d. mače su „Augsburg“. Vėliau iki šio turo sekė keturios nesėkmės bei vienerios lygiosios. „Borussia“ iš esmės jau per pirmą pusvalandį pateikė rimtą paraišką į solidžią pergalę namuose. 12 min. pasižymėjo „Borussia“ puolimo lyderis Pierre-Emerick Aubameyangas, 18 min. į savo vartus įsimušė Benjaminas Stambouli, po poros minučių apie save priminė Mario Goetze, o 25 min. varžovų triuškinimą pradėjo Raphaelis Guerreiro – 4:0 Tačiau po pertraukos Gelzenkircheno klubas sugebėjo grąžinti intrigą ir tam pakako penkių minučių. 61 min. rezultatą sušvelnino Guido Burgstalleris (4:1), o 65-ąją pasižymėjo Amine Haritas (4:2). 72 min. „Schalke“ šansus padidino iš aikštės už antrą geltoną kortelę išvarytas P. E. Aubameyangas. 85 min. „Schalke“ gerbėjų širdys ėmė dar stipriau plakti: rezultatą iki minimumo sumažino Danielis Caligiuri (4:3). Teisėjas prie pagrindinio laiko pridėjo dar 7 minutes. Ir svečiai iš Gelzenkircheno sugebėjo išsigelbėti: po kampinio 5-tą teisėjo pridėtą minutę galva kamuolį į vartus pasiuntė Naldo. Jau nuaidėjus teisėjo švilpukui, skelbiančiam mačo pabaigą, abiejų komandų žaidėjai įsivėlė į nemenką apsistumdymą.  Paskutinėje šeštadienio „Bundesliga“ akistatoje Menchengladbacho „Borussia“ namuose priėmė čempionato lyderę Miuncheno „Bayern“ ekipą. Pirmo kėlinio pabaigoje įgytas dviejų įvarčių pranašumas tapo svaria paraiška pergalei. Po pakako, nors 74 min. Arturo Vidalis tiksliu smūgiu rezultatą sušvelnino. Visgi bavarų komandai nepavyko išlyginti rezultato, o tai labiausiai turėjo pradžiuginti Leipcigo „RB Leipzig“ gerbėjus: po pergalės 2:0 prieš Brėmeno „Werder“ skirtumas iki pirmaujančio „Bayern“ sumažėjo iki 3 taškų. Visi rezultatai „Augsburg“ 2 – 1 „Wolfsburg“ 11 min. – (raudona kortelė) Maximilianas Arnoldas („Wolfsburg“) 40 min. [0:1] Daniel Didavi 51 min. [1:1] Michael Gregoritsch 78 min. [2:1] Alfred Finnbogason Dortmundo „Borussia“ 4 – 4 Gelzenkircheno „Schalke 04“ 12 min. [1:0] Pierre-Emerick Aubameyangas 18 min. [2:0] Benjamin Stambouli (į savo vartus) 20 min. [3:0] Mario Goetze 25 min. [4:0] Raphael Guerreiro 61 min. [4:1] Guido Burgstaller 65 min. [4:2] Amine Harit 86 min. [4:3] Danielis Caligiuri 90+5 min. [4:4] Naldo Frankfurto „Eintracht“ 0 – 1 Lėverkuzeno „Bayer“ 76 min. [0:1] Kevinas Vollandas „Freiburg“ 2 – 1 „Mainz 05“ 51 min. [1:0] Nilsas Petersenas 90+1 min. [2:0] Florianas Kathas 90+2 min. [2:1] Emilis Berggreenas Leipzigo „RB Leipzig“ 2 – 0 Brėmeno „Werder“ 34 min. [1:0] Naby Keita 87 min. [2:0] Bernando  Menchengladbacho „Borussia“ 2 – 1 Miuncheno „Bayern“ 39 min. [1:0] Thorganas Hazardas (11 m baudinys) 44 min. [2:0] Matthias Ginter 74 min. [2:1] Arturo Vidalis Here's what Matchday 13 has done to the #Bundesliga table so far 👀 pic.twitter.com/OtHiTCFVJz— Bundesliga English (@Bundesliga_EN) November 25, 2017 