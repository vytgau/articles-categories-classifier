Vokietijos žiniasklaida informuoja, kad plėšikai įsilaužė į Miuncheno miesto pietuose esančius 48-erių O. Kahno namus ir pavogė seifą, kuriame garsenybė laikė pinigus grynaisiais ir brangenybes. Pranešama, kad O. Kahnas nuostolius įvertino šešiaženkle eurų suma. Anot Sport1.de, incidentas Miunchene įvyko dar lapkričio viduryje, tačiau žiniasklaida apie tai sužinojo tik pastarosiomis dienomis. Anot šaltinių, atidaryti seifo vagys neįstengė, todėl tiesiog išplėšė jį iš namo sienos ir išsigabeno su savimi. Incidento metu namuose nebuvo nei O. Kahno, nei jo šeimos. O. Kahnas 1994-1998 m. atstovavo Miuncheno „Bayern“ komandai, kartu su ja laimėjo 8 Vokietijos čempiono titulus, 6 kartus iškovojo šalies taurę ir 5 – Vokietijos lygos taurę. 2001 m. O. Kahnas su komanda laimėjo UEFA Čempionų lygą. Vokietijos rinktinei vartininkas atstovavo per 86 oficialias rungtynes. 1996-aisiais jis tapo Europos čempionu, 2002 m. – pasaulio vicečempionu, 2006 m. pasaulio pirmenybėse iškovojo bronzos medalį.