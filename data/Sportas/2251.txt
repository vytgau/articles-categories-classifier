19-metis lietuvis finišavo per 1 min. 3,32 sek. Aukso medalis atiteko baltarusiui Grigorijui Zudzilavui (1 min. 1,27 sek.). Antras finišavo lenkas Wojciechas Makowskis (1.02,79). Šioje neįgalumo grupėje varžėsi šeši sportininkai. E. Matakas Meksikoje dar varžysis 50 ir 400 m distancijose laisvuoju stiliumi. Pasaulio čempionate taip pat startuos dar vienas lietuvis Mindaugas Dvylaitis. Taip pat Meksikoje vykstančiame pasaulio neįgaliųjų jėgos trikovės čempionate aukso medalį iškovojo 133 cm ūgio lietuvis Egidijus Valčiukas. 19-metis lietuvis išspaudė 112 kg sveriančią štangą, o abu bandymai išspausti 118 kg buvo nesėkmingi. Tiesa, šioje kategorijoje E. Valčiukui neatsirado nei vieno konkurento.