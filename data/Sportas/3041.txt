Per šešis pratimus 23-ejų metų R. Tvorogalas surinko 80,232 taško. Geriausiai jam sekėsi pratimuose ant skersinio, kuriuose R. Tvorogalas (13,333 tšk.) tarp 24 finalo dalyvių pasiekė 12-ą rezultatą. Kitas Lietuvos atstovas 21-erių metų Tomas Kuzmickas finale surinko 79,664 taško ir buvo 22-as. Pasaulio čempionu tapo kinas Xiao Ruotengas (86,933 tšk.). Sidabro medalis atiteko kitam Kinijos sportininkui Linui Chaopanui (86,448 tšk.), bronzos - japonui Kenzo Shirai (86,431 tšk.).