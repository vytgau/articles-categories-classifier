Iki šių rungtynių tris pralaimėjimus patyrusi „West Ham“ komanda jau buvo spaudžiama prie sienos. Per 70 min. svečiams pavyko atsilaikyti, tačiau antrajame kėlinyje aikštės šeimininkai prapliupo įvarčiais. 72-ą minutę pirmąjį įvartį pelnė Pedro Obiangas, o jau po 6 minučių pranašumą padvigubino Andre Ayew. Po šių rungtynių „West Ham“ atsiplėšė nuo turnyro lentelės dugno ir pakilo į 18-ą vietą, o pirmą pralaimėjimą šį sezoną patyrusi „Huddersfield“ smuktelėjo į 6-ąją. „Premier“ lygoje sužaidus ketverias rungtynes tik dvi komandos lieka be pergalių – „Bournemouth“ ir „Crystal Palace“. Jos abi rikiuojasi paskutinėse turnyro lentelės vietose. Pirmauja „Premier“ lygoje „Manchester United“ (10 taškų) ir „Manchester City“ (10 taškų), trečioje vietoje rikiuojasi Londono „Chelsea“ (9 taškai). „West Ham“ 2 – 0 „Huddersfield“ 72' [1 – 0] Pedro Obiangas 78' [2 – 0] Andre Ayewas   Paskutinėse trečiojo Ispanijos čempionato turo rungtynėse pirmadienį žaidė „Malagos“ ir „Las Palmas“ futbolininkai. Svečiams Malagoje sekėsi geriau – 3:1 (1:0) triumfavo „Las Palmas“ ekipa. Pirmąjį kėlinį pakiliau užbaigė svečiai – Jonathanas Viera pelnė įvartį 45-ą minutę ir išvedė „Las Palmas“ į priekį. Tačiau iš karto po pertraukos 48-ą minutę rezultatą išlygino „Malagos“ gynėjas Diego Gonzalezas. Rankų svečiai nenuleido ir po dar dviejų įvarčių antrajame kėlinyje šventė pergalę. „Malagos“ komanda (19 vieta) patyrė trečiąjį pralaimėjimą Ispanijos čempionate, o „Las Palmas“ (14 vieta) triumfavo pirmą kartą po dviejų nesėkmių. „Malaga“ 1 – 3 „Las Palmas“ 45' [0 – 1] Jonathanas Viera 48' [1 – 1] Diego Gonzalezas 69' [1 – 2] Jonathanas Calleri 88' [1 – 3] Loicas Remy