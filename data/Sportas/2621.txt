Jau antrą rungtynių minutę „Bobruisk“ išsiveržė į priekį, o skirtumą padvigubino tryliktą minutę. Visgi kėlinio pabaigoje Vainius Jankauskas (17:48, rez. perd. Rolandas Aliukonis ir Rokas Bazys) įmušė pirmą „Energijos“ įvartį bei sumažino deficitą iki minimumo – 1:2. Rezultatą antrojo kėlinio viduryje išlygino R.Aliukonis (31:57, rez. perd. Dovydas Kulevičius ir Mantas Marcinkevičius), tačiau jau po penkių minučių „Bobruisk“ vėl išsiveržė į priekį (3:2). Trečiame kėlinyje „Energijai“ nepavyko rasti kelių link varžovų vartų, o penkioliktą kėlinio minutę „Bobruisk“ susigrąžino dviejų įvarčių pranašumą (4:2). Nors elektrėniečiai dar vartininką pakeitė šeštuoju žaidėju, tačiau įvarčių pelnyti nepavyko ir teko pripažinti varžovų pranašumą. „Energijos“ vartus visas rungtynes gynė Aurimas Uscila. Šiose rungtynėse „Energija“ užsidirbo 2 pašalinimus (4 baudos minutes), tuo tarpu „Bobruisk“ – 7 pašalinimus (14 baudos minučių). „Energija“ per 17 rungtynių yra iškovoję 11 taškų ir tarp keturiolikos komandų žengia vienuoliktoje vietoje, tuo tarpu „Bobruisk“ per tiek pat susitikimų surinko 6 taškus ir yra absoliutūs autsaideriai. Kitas rungtynes „Energija“ ir „Bobruisk“ komandos žais sekmadienį 13:00 val. Šeštadienį Klaipėdos Akropolyje antrą kartą šiame sezone vyko Lietuvos ledo ritulio čempionato rungtynės, kuriose debiutuojanti Klaipėdos „Baltijos“ ekipa 8:5 (2:0, 3:4, 4:1) palaužė „Rokiškio“ komandą bei iškovojo antrą pergalę čempionate. „Baltija“ į priekį pirmojo kėlinio pradžioje išvedė Romanas Šalajevas (1:01, rez. perd. Artūras Sapožnikovas ir Arnas Palšauskas), o kėlinio viduryje skirtumą padvigubino Nikita Kozlovas (9:45, rez. perd. Pavelas Bykovas). Visgi „Rokiškis“ ginklų nesudėjo ir jau antrojo kėlinio pradžioje Adas Kirdeikis (22:14, rez. perd. Šarūnas Citavičius ir Antanas Rukšėnas) ir Kasparas Falkas (+1, 23:47, rez. perd. Š. Citavičius ir A. Rukšėnas) įmušė po įvartį ir atstatė lygybę – 2:2. Netrukus „Baltija“ paprašė trumpos pertraukėlės, po kurios Andrius Židkovas išnaudojo kiekybinę persvarą (28:44, rez. perd. Pavelas Bykovas) ir sugrąžino minimalų pranešimą šeimininkų komandai – 3:2. Jau po minutės Simas Sakaitis (+1, 29:49, rez. perd. Saulius Limontas ir Š. Citavičius) vėl sugrąžino lygybę į rungtynes. Kėliniui artėjant į pabaigą „Baltija“ per septyniolika sekundžių įmušė du įvarčius – pasižymėjo A. Židkovas (35:12, rez. perd. Lukas Kiškėnas) ir Eimantas Noreika (35:29, rez. perd. Matas Mikalauskas) ir susigrąžino dviejų įvarčių pranašumą. Pačioje kėlinio pabaigoje S. Limontas (39:27, rez. perd. Kasparas Falkas ir Š. Citavičius) atidarė ir savo įvarčių sąskaitą bei prieš lemiamą kėlinį komandas vėl skyrė tik vienas įvartis. Trečiojo kėlinio pradžioje antrą savo įvartį pelnė S. Sakaitis (44:28, rez. perd. S. Limontas ir Tomas Jasinevičius) bei trečią kartą šiose rungtynėse išlygino rezultatą – 5:5. Visgi aikštės šeimininkų tai nesutrikdė, o A. Sapožnikovas (49:52, rez. perd. R. Šalajevas ir A. Židkovas ir 53:58, rez. perd A. Židkovas ir L. Kiškėnas) ir E.Noreika (+1, 52:11, rez. perd. R. Šalajevas) viso pelnė tris įvarčius ir užtvirtino sunkią „Baltijos“ pergalę. Šiose rungtynėse „Baltija“ atliko 31 smūgį į vartus (9, 13, 9), tuo tarpu „Rokiškis“ – 40 (11, 13, 16) bei surinko daugiau baudos minučių (32 prieš 14). Visas rungtynes „Baltijos“ vartus gynė Maksimas Ponomarenko, tuo tarpu „Rokiškio“ – Domantas Butkus. Po šios pergalės „Baltija“ su 5 taškais pakilo į ketvirtą turnyrinės lentelės vietą bei aplenkė vieneriomis rungtynėmis daugiau sužaidusius ir 4 taškus turinčius „Juodupės“ ledo ritulininkus, tuo tarpu „Rokiškis“ per penkerias rungtynes taškų neiškovojo ir liko paskutinėje pozicijoje. Kitas rungtynes „Baltija“ žais jau „Švyturio“ arenoje lapkričio 11 dieną prieš Vilniaus „Hockey Punks“, o 12-ą – Vilniaus „Geležiniu vilku“. Tuo tarpu „Rokiškis“ artimiausias rungtynes žais lapkričio 14-ą dieną su „Juodupe“.