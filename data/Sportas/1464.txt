Turkijoje darbuosis 20 futbolininkų: Ivanas Kardumas, Saulius Klevinskas, Choco, Algis Jankauskas, Semiras Kerla, Darius Isoda, Andro Švrljuga, Vaidas Slavickas, Povilas Leimonas, Gersonas Acevedo, Ovidijus Verbickas, Giedrius Matulevičius, Sergejus Amirzianas, Julius Kasparavičius, Robertas Vėževičius, Domantas Antanavičius, Rigino Cicilia, Josipas Tadičius, Karolis Laukžemis ir ką tik prie komandos prisijungęs vartininkas Vilius Stebrys. Šiandien 18-ąjį gimtadienį švenčiantis V. Stebrys praeitą sezoną atstovavo NFA komandai. Deja, „Sūduvos“ marškinėlių dėl įsisenėjusios traumos ir būtinos operacijos neužsivilks pernai Lietuvos čempionu tapęs Radanfah Abu Bakras. Trinidado ir Tobago rinktinės žaidėjas grįžo gydytis į gimtinę. Taip pat komandą paliks ir „Sūduvos“ peržiūroje dalyvavęs kroatas Josipas Zeba.