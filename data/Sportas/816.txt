M. Verstappenas 2015-asiais tapo jauniausiu F-1 pilotu istorijoje, o su sukaupta patirtimi jis jau dabar tampa rimta grėsme geriausiems rikiuotės pilotams. To neslepia ir 2017-ųjų F-1 čempionas, 33-ejų britas Lewisas Hamiltonas, iš viso prestižinių varžybų nugalėtoju jau tapęs keturis kartus. „Labai sunku kalbėti apie Maxo galimybes kovoti dėl keturių titulų. Bet galiu tikrai pasakyti, kad jis turi potencialą tapti čempionu ir mes visi tai matėme. Mes visi matėme, kaip jis vairuoj, ir jis turi didelį potencialą bei yra labai geroje komandoje. Manau, kad jis yra idealioje vietoje augimui. Jis turi labai daug laiko prieš akis. Aš dar net nebuvau debiutavęs F-1 čempionate, kai man buvo 21-eri, todėl jis tikrai lenkia mane ir daugelį kitų pilotų. Tačiau kol esu čia, aš darysiu viską, ką galiu, kad sustabdyčiau jį nuo laimėjimo. Žmonėms tai gali nepatikti, bet mes čia tam ir esame, kad kovotume ir tikiuosi, kad turėsime puikių kovų su juo“, – kalbėjo britas. L. Hamiltonas ir toliau pilotuos „Mercedes“ bolidą, o 20-metis belgas M. Verstappenas vairuos „Red Bull Racing“ komandos automobilį. 2018-ųjų F-1 čempionatas startuos kovo 25-ąją dieną Melburne. Daugiau F-1 naujienų skaitykite čia.