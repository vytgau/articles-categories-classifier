Teigiama, kad vokiečiams šeimininkai buvo paskyrę tik 2900 bilietų. Bet į Anglijos sostinę atvyko kone dešimtkart tiek futbolo gerbėjų iš Kelno, europinės arenos nemačiusių ištisus 25 metus. Prie stadiono vartų kilo peštynės su apsaugos darbuotojais, policija praneša, kad dėl viešosios tvarkos pažeidimų sulaikyti penki asmenys. Rungtynėms galiausiai prasidėjus daugiau jokių neramumų nepastebėta. „Žaidėjai nebuvo išgąsdinti ir ramiai laukė dvikovos pradžios. Sprendimas luktelėti, kol viskas bus sutvarkyta, buvo pati geriausia išeitis“, – tvirtino „Arsenal“ atstovai. UEFA Europos lygos starte Londono klubas pirmasis praleido įvartį, kuomet Jhonas Cordoba gudriai užklupo vartus palikusį Davidą Ospiną, bet vis tiek iškovojo pergalę 3:1. Antrame kėlinyje paeiliui pasižymėjo Seadas Kolasinacas, Alexis Sanchezas ir Hectoras Bellerinas. Ваш браузер не поддерживает iframe.