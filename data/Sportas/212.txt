Vaidas Slavickas, Karolis Laukžemis, Semiras Kerla, Robertas Vėževičiius, Gersonas Acevedo – visi šie futbolininkai negalėjo padėti marijampoliečiams Kaune dėl sveikatos problemų. Vis tik „Sūduvos“ sudėtis šiemet pakankamai solidi ir treneris Vladimiras Čeburinas visad turi kuo pakeisti negalinčius rungtyniauti. Komandos rungtynes pradėjo aktyviai ir keitėsi atakomis. Bandant žaisti atvirą futbolą labiau sekėsi „Sūduvai“. 14 minutę Giedrius Matulevičius baudos aikštelėje pamatė varžovų be priežiūros paliktą Andro Švrljugą, perdavė kamuolį jam ir kroatas netrukus jau džiaugėsi įvarčiu – 0:1. Įgijusi persvarą „Sūduvos“ komanda varžovams leido perimti iniciatyvą, tačiau šie ilgai nieko negalėjo sukurti. Tik kėlinio pabaigoje galimybę susikūrė Lucas Villela, bet smūgiavo pro šalį. Sužaidus valandą. po „Stumbro“ gynėjų klaidos gerą progą turėjo sūduvietis Riginio Cicilia, vis tik smūgiavo virš skersinio. Kiek vėliau greta vartų mušė jo komandos draugas Aleksandras Živanovičius. Rungtynių pabaigoje neapdairus R. Cicilios elgesys paliko „Sūduvą“ kovoti mažumoje. Antro kėlinio pradžioje olandas buvo įspėtas už smūgį į vartus po teisėjo švilpuko. O 83 minutę R. Cicilia už pražangą aikštės viduryje nubaustas antra geltona kortele ir pašalintas iš aikštės. Per paskutines minutes „Stumbras“ atakavo gausiomis pajėgomis. Tačiau čempionai atsilaikė ir pasiekė kuklią pergalę rezultatu 1:0.  Rungtynių statistika Kauno „Stumbras“ – Marijampolės „Sūduva“ 0:1 (0:1) Įvarčiai: A. Švrljuga (14). Geltonos kortelės: R. Cicilia (52), P. Leimonas (61), I. Kardumas (90+1). Pašalintas: R. Cicilia (83). „Stumbras“: R. Josvkiakis, A. Almeida, L. Čerkauskas (82 min. A. Bah), K. Davidas (68 min. D. Galkevičius), J. Nazarre, R. Sadauskas, A. Ca (75 min. M. Junioras), F. Lopesas, K. Sekgota, L. Villela, N. Boucharebas. „Sūduva“: I. Kardumas, V. Gaidučikas, A. Jankauskas, P. Leimonas, A. Švrljuga, A. Živanovičius, G. Matulevičius (70 min. B. Dybalas), A. N'Diaye, O. Verbickas, R. Cicilia, J. Tadičius (89 min. J. Kasparavičius). A lygos turnyro lentelė (vieta, komanda, rungtynės, pergalės, lygiosios, pralaimėjimai, įvarčiai, taškai):   Rezultatyviausi čempionato žaidėjai: Tomašas Malecas („Žalgiris“) – 6 įvarčiai, Laurynas Stonkus („Jonava“) ir Mukanya Kabobola („Trakai“) – po 5.