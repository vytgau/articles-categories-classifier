Susitikime dėl trečiosios vietos sekmadienį mūsų šalies sportininkės per 38 minutes 2-0 (26:24, 21:19) nugalėjo ilgametes savo varžoves Rusijos tinklininkes Juliją Abalakiną bei Kseniją Dabižą. Nedaug trūko, kad I. Dumbauskaitė ir M. Povilaitytė pirmą kartą būtų pasiekusios tokio lygio turnyro finalą. Pusfinalyje lietuvės tik po atkaklios kovos 1-2 (22:20, 14:21, 11:15) pralaimėjo devintąją vietą Rio de Žaneiro olimpinėse žaidynėse užėmusioms kinėms Xinxin Wang bei Chen Xue. Prieš savaitę vykusiame analogiškos serijos turnyre Nandzinge (Kinija) I. Dumbauskaitė ir M. Povilaitytė pirmą kartą istorijoje iškovojo bronzos medalius. Už trečiąją vietą Lietuvos paplūdimio tinklininkėms atiteko 3700 JAV dolerių ir 120 FIVB reitingo taškų. Primename, kad kita Lietuvos pora Urtė Andriukaitytė ir Irina Zobnina užėmė devintąją vietą ir pelnė 1700 eurų prizą bei 60 FIVB taškų.