Lietuvos sportininko rezultatas - 4 min. 1,896 sek. Šiame pusfinalyje mūsiškį aplenkė tik italas Carlo Tacchinki (4.00,796). Finale varžysis devyni kanojininkai. Kiti lietuviai 1000 m distancijoje į finalus neprasibrovė. Pusfinalyje savo pasirodymus baigė Osvaldas Mitkus ir Tomas Jurkevičius (jauniai, dvivietė baidarė), Rokas Tamašauskas ir Joris Papinigis (jauniai, dvivietė kanoja), Ilja Davidovskis (jauniai, vienvietė kanoja) ir Deividas Liukeptris (jauniai, vienvietė baidarė). Atrankos barjero neįveikė Rokas Puzonas ir Lukas Adomavičius (jaunimas, dvivietė baidarė) bei Povilas Dambrauskas ir Rytis Romeika (dvivietė kanoja).