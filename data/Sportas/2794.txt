Pirmąjį FIFA „The Best“ apdovanojimą pernai laimėjęs portugalas C. Ronaldo buvo laikomas ir 2017-ųjų favoritu į geriausio žaidėjo titulą. Pirmadienio vakarą Londone tai savo lūpomis patvirtino ir Argentinos futbolo dievukas Diego Maradona. „Ačiū už tai, kad išrinkote mane. Leo ir Neymaras taip pat nusipelnė čia būti. Noriu padėkoti Madrido „Real“ už paramą visus metus. Anglijoje esame pirmąkart, o šį prizą laimiu antrus metus iš eilės. Man tai didi akimirka. Ačiū visiems mano fanams visame pasaulyje. Tikrai vertinu tai. Esu laimingas ir linkiu gero vakaro“, – kalbėjo prizą atsiėmęs C. Ronaldo. Another day, another award for @Cristiano! 🔝#TheBestpic.twitter.com/v0xfDWvDDn — LaLiga (@LaLigaEN) October 23, 2017  Portugalijos rinktinės ir Madrido „Real“ lyderiui konkurenciją šio trofėjaus rinkimuose sudarė „Barcelonos“ veidas 30-metis Lionelis Messi ir PSG žvaigždė 25-ių metų Neymaras. Geriausiu planetos futbolininku C. Ronaldo buvo tapęs 2008, 2013, 2014 ir 2016 metais. Visi FIFA „The Best“ ceremonijos apdovanojimai ir nominantai: Geriausias žaidėjas: Cristiano Ronaldo (Lionelis Messi, Neymaras) Congratulations, #CristianoRonaldo! 🙌 Winner of #TheBest FIFA Men's Player 2017 🏆 pic.twitter.com/agzK4mBaci — #TheBest 🏆 (@FIFAcom) October 23, 2017  Geriausia žaidėja: Lieke Martens (Deyna Castellanos, Carli Lloyd) „Ačiū visiems. Be savo komandos draugų to nebūčiau laimėjusi. Didelė šio laimėjimo dalis yra ir mano šeima. Mama ir tėti – tai žinoma jums. Ačiū labai“, – kalbėjo L. Martens. Congratulations, #LiekeMartens! 💪 Winner of #TheBest FIFA Women's Player 2017 🏆 pic.twitter.com/aKaTXHuQnz — #FIFAWWC 🇫🇷 (@FIFAWWC) October 23, 2017 Geriausias vyrų komandos treneris: Zinedine'as Zidane'as (Massimiliano Allegri, Antonio Conte) „Labai dėkoju, tai ypatingas prizas. Norėčiau padėkoti visiems savo žaidėjams – jų dėka tai tapo įmanoma“, – sakė Zizou. Congratulations, 🇫🇷Zinedine Zidane! 🎉 Winner of #TheBest FIFA Men's Coach 2017 🏆 pic.twitter.com/fHTc3R1Q76— #TheBest 🏆 (@FIFAcom) October 23, 2017 Geriausias moterų komandos trenerė: Sarina Wiegman (Nilsas Nielsenas, Gerardas Precheur) „Milžiniškas pripažinimas man. Be šios komandos nebūtume laimėję Europos čempionato. Ačiū visai šeimai“, – kalbėjo S. Wiegman. Congratulations, 🇳🇱Sarina Wiegman! 👏 Winner of the #TheBest FIFA Women's Coach 2017 🏆 pic.twitter.com/Kjv3gK5ugF — #FIFAWWC 🇫🇷 (@FIFAWWC) October 23, 2017 Geriausias vartininkas: Gianluigi Buffonas (Keyloras Navas, Manuelis Neueris) „Nuostabu laimėti tokį trofėjų sulaukus tokio amžiaus. Dėkoju klubui, treneriui ir komandos draugams. Jūs padėjote man tai pasiekti. Visiems mane rinkusiems sakau ačiū. Norėčiau viską baigti su fantastiška pergale, jei tai įmanoma“, – kalbėjo pirmą kartą karjeroje FIFA vartininkui skirtą apdovanojimą gavęs G. Buffonas. Congratulations, 🇮🇹Gianluigi Buffon! 👐 Winner of #TheBest FIFA Goalkeeper 2017 🏆 pic.twitter.com/GfWChRvEn2— #TheBest 🏆 (@FIFAcom) October 23, 2017 „Puskas“ gražiausias įvartis: Olivier Giroud (Deyna Castellanos, Oscarine Masuluke). Londono „Arsenal“ prancūzas pasižymėjo nuostabiu smūgiu Anglijos „Premier“ lygos rungtynėse su Londono „Crystal Palace“ ekipa. FIFA Puskas Award winner 2017: @_OlivierGiroud_ 👏👏👏 Congratulations Oli, we're all proud of you 🙌 #TheBest#NaNaNaNaa 🦂👑 pic.twitter.com/JZfuTf9NOC — Arsenal FC (@Arsenal) October 23, 2017 „Tikra garbė gauti tokį apdovanojimą prieš futbolo legendas. Ačiū visiems už mane balsavusiems. Sveikinu kitus nominantus, pelniusius nuostabius įvarčius. Norėčiau šį trofėjų skirti savo tėčiui“, – kalbėjo O. Giroud. Congratulations, 🇫🇷@_OlivierGiroud_! 💪 The Frenchman’s scorpion kick wins the FIFA #Puskás Award 2017 🦂💥#TheBest pic.twitter.com/xA69neDfoO— #TheBest 🏆 (@FIFAcom) October 23, 2017 Kilnaus žaidimo prizas: Francis Kone. Togo rinktinės žaidėjas Čekijos čempionato rungtynėse išgelbėjo gyvybę varžovų ekipos vartininkui. Congratulations, 🇹🇬Francis Kone! 👏 Winner of The FIFA Fair Play Award 2017 🏆#TheBest pic.twitter.com/2sre73H4sQ — #TheBest 🏆 (@FIFAcom) October 23, 2017 Geriausi sirgaliai: „Celtic“ (Dortmundo „Borussia“, „FC Copenhagen“) Congratulations, Celtic! 🍀 Winners of the FIFA Fan Award 2017 🏆 #TheBest pic.twitter.com/ptGJtKU3PQ — #TheBest 🏆 (@FIFAcom) October 23, 2017 FIFA FIFPro komanda: italas G. Buffonas („Juventus“) , brazilai Danis Alvesas („Paris Saint-Germain“, Prancūzija), Marselo (Madrido „Real“, Ispanija) ir Neymaras, italas Leonardo Bonucci („AC Milan“, Italija), ispanai Sergio Ramosas („Real“) ir Andresas Iniesta („Barcelona“), kroatas Luka Modričius („Real“), vokietis Toni Kroosas („Real“), L. Messi („Barcelona“) ir C. Ronaldo („Real“). Your FIFA FIFPro #World11 for 2017 🙌#TheBest pic.twitter.com/h8gNrTpMiX — #TheBest 🏆 (@FIFAcom) October 23, 2017  FIFA geriausiųjų rinkimuose balsuoja nacionalinių rinktinių vyriausieji treneriai, kapitonai bei po vieną žiniasklaidos atstovą iš kiekvienos šalies. Kartu su Edgaru Jankausku ir Fedoru Černychu antrus metus iš eilės geriausią planetos futbolininką rinko DELFI žurnalistas Mindaugas Augustis. Jie turėjo įvardinti tris geriausius žaidėjus iš FIFA pateikto 24 kandidatų sąrašo: už pirmą vietą skiriami 5 taškai, antra vertinama 3 tšk., trečia – 1 tšk. Daugiausiai taškų – 13 – „lietuviškoje“ apklausoje surinko C. Ronaldo. Madrido „Real“ ir Portugalijos rinktinės puolimo lyderiui E. Jankauskas ir F. Černychas skyrė pirmą vietą, M. Augustis – antrą. Portugalui įkandin (11 tšk.) rikiuojasi Argentinos ir „Barcelona“ žvaigždė L. Messi, du kartus paminėtas Italijos rinktinės bei Turino „Juventus“ vartų sargas Gianluigi Buffonas, o E. Jankauskas trečią vietą rezervavo kroatui iš „Real“ klubo Luka Modričiui. Geriausio metų trenerio nominacijoje lietuviai išskyrė „Real“ vairininką Z. Zidane'ą. Prancūzas surinko 13 taškų, o jo artimiausias konkurentas, portugalas iš „Manchester United“ (Anglija) Jose Mourinho – 4 taškus. Po sykį paminėtos Massimiliano Allegri („Juventus“), Antonio Conte (Londono „Chelsea“, Anglija), Mauricio Pochettino (Londono „Tottenham Hotspur“, Anglija) ir Tite (Brazilijos rinktinė) pavardės. 