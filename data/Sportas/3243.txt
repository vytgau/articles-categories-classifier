Miuncheno komanda pirmavo po Roberto Lewandowskio (33 min., iš 11 m) ir Arjeno Robbeno (42 min.) įvarčių, tačiau persvaros išsaugoti nesugebėjo. Po šeimininkų vartininko Sveno Ulreicho klaidos Maximilianas Arnoldas baudos smūgiu 56 min. sumažino atsilikimą, o Danielis Didavi 83 min. atstatė pusiausvyrą.  Po šių rungtynių „Bayern“ savo sąskaitoje turi 13 taškų ir užima antrąją vietą. Tiek pat taškų turi ir pirmaujanti Dortmundo „Borussia“, kuri yra sužaidusi rungtynėmis mažiau. „Wolfsburg“ futbolininkai su 6 taškais turnyro lentelėje yra 11-ti. Likusios 6-ojo turo rungtynės bus žaidžiamos savaitgalį.