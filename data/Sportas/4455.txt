Lietuvos jaunučių komanda, kurią sudaro Emilija ir Kornelija Riliškytės, ketvirtfinalyje 0:3 pralaimėjo Prancūzijos ekipai. Pusfinalyje dėl 5-8 vietų jaunosios Lietuvos stalo tenisininkės 3:2 įveikė Moldovos komandą. Pastarajame mače vyko atkaklus seserų mūšis. E. Riliškytė 3:2 (11:5, 11:7, 11:13, 6:11, 11:6) įveikė Nataliją Brinzą, o K. Riliškytė 3:0 (11:7, 11:5, 11:3) - Vitaliną Brinzą. Dvejetų susitikime Brinzų duetas 3:2 (8:11, 11:6, 11:3, 7:11, 11:9) įveikė Riliškytes, o N. Brinza vėliau 3:1 (11:5, 12:10, 5:11, 12:10) pranoko K. Riliškytę ir bendras rezultatas tapo lygus 2:2. Vis dėlto lemiamame mače E. Riliškytė 3:0 (11:8, 21:19, 11:5) įrodė pranašumą prieš V. Brinzą. Dėl penktos vietos antradienį lietuvės žais su Rumunijos komanda. Lietuvos jaunučių vaikinų stalo teniso rinktinė Eligijus Klarenbeekas ir Vilius Samakaljevas N grupėje 0:3 nusileido turkams ir 1:3 austrams ir tęs kovą dėl 25-28 vietų. Jaunių merginų varžybų P grupėje Lietuvos rinktinė (Augustė Melaikaitė, Kornelija Ščiglaitė ir Aistė Dervinytė) laimėjo visus keturis mačus. Mūsiškės 3:0 nugalėjo šveicares, 3:0 armėnes, 3:2 suomes ir 3:0 latves. Dėl 25-os pozicijos čempionate lietuvės kausis su Liuksemburgu. Lietuvos jaunių vaikinų rinktinė (Rimas Lesivas, Medardas Stankevičius ir Agnius Kačerauskas) K grupėje 3:2 nugalėjo portugalus ir 2:3 nusileido Šveicarijos ekipai. Pusfinalyje dėl 21-24 vietų mūsiškiai žais su Austrijos rinktine.