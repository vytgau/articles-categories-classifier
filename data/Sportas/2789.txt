Dėl titulo kovojusius bėgikus iš kelio išvedė priekyje važiavęs gidas-motociklas, atlikęs klaidingą posūkį. Sportininkai susivokti padėjo iš paskos atskubėjęs kitas motociklas, bet ne tuo keliu jie jau buvo nubėgę apie kelis šimtus metrų. Ši klaida jiems kainavo itin brangiai, nes iki jos jau buvo įveikti 25 km visos maratono distancijos. Tuo pasinaudojo minute nuo lyderių grupelės atsilikęs 24-erių metų vietos bėgikas Eyobas Fanielis. Venecijos klubo narys sugebėjo aplenkti lyderius ir maratoną įveikęs per 2 val. 12 min. ir 16 sek. tapo pirmuoju italu po 22 metų pertraukos laimėjusiu šias lenktynes. „Aš esu labai laimingas. Noriu padėkoti visiems savo klubo nariams už prieš trejus metus su manimi pradėtą eiti kelią, kuris mane atvedė iki šio triumfo namuose“, – žurnalistams kalbėjo 2003-aisiais su šeima iš Eritrėjos persikėlęs ir prieš dvejus metus Italijos pilietybę gavęs E. Fanielis. Tuo metu maratono organizatoriai atsiprašė dalyvių už klaidą, tačiau pabrėžė, kad ji nesumenkino renginio sėkmės.  Eritrean-born Italian wins Venice Marathon after leaders take wrong turn.#venicemarathon https://t.co/UofwnJn37x pic.twitter.com/7IdAwh3eLD— Myafricansabroad (@myafricans) October 23, 2017  This makes me sick!! #venicemarathon https://t.co/Q95R8gXbXz— Justin Lagat (@Kenyanathlete) October 22, 2017