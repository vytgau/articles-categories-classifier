Jau po pirmojo sėkmingo bandymo, kuriuo buvo įveikti 185 kg, tapo aišku, kad D. Jevdokimovas kovos dėl aukščiausių vietų. Antruoju bandymu įveikęs 190 kg, paskutiniu bandymu pridėjo dar 5 kg, tačiau pasaulio čempionas lenkas Grzegorzas Jazowieckis susitvarkė su 197,5 kg sveriančia štanga ir 2,5 kg aplenkė Lietuvos atstovą. Kaip sakė D. Jevdokimovas, tai buvo jo geriausias varžybose užfiksuotas rezultatas, ir 195 kg tą dieną buvo geriausia, ką buvo galima pasiekti. Iš viso varžybose dalyvavo 286 sportininkai iš 20 šalių.