26-erių metų pasaulio čempionas lietuvis sėkmingiausiu – šeštuoju – bandymu diską numetė 66 m 60 cm. Pirmuoju mėginimu jis įrankį nusviedė 63 m 13 cm, antruoju – 65 m 32 cm, ketvirtuoju – 63 m 71 cm, o antras ir penktas metimai nebuvo įskaityti. Varžybų nugalėtoju tapo lenkas Piotras Malachowskis (67 m 18 cm). Antrą vietą užėmė Belgijos atstovas Philipas Milanov (66 m 90 cm). 2012 metų olimpinis čempionas bei daugkartinis planetos ir Europos pirmenybių prizininkas vokietis Robertas Hartingas (64 m 59 cm) liko penktas. Varžybose dalyvavo devyni disko metikai.