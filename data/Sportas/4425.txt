15-metės Lietuvos atstovės tarp gerokai vyresnių varžovių užėmė 15-ą vietą (tarp 19-os komandų). Mūsiškės varžybas baigė surinkusios 946 taškus. Jos buvo 16-os fechtavimosi, bėgimo ir šaudymo rungtyse, o plaukime - 18-os. Už Lietuvos penkiakovininkių nugaros liko JAV, Japonijos, Argentinos ir Australijos komandos. Pasaulio čempionėmis tapo italės (1118), aplenkusios egiptietes (1104) ir vengres (1097). Asmeninėse pasaulio čempionato varžybose Lietuvai atstovaus Viktorija Marčiulionytė, Gytis Gudlevičius, Aivaras Kazlas ir Tomas Maksimovičius.