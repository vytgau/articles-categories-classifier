Lietuvis ir rusas 6:2, 5:7, 10-4 nugalėjo švedą Johaną Brunstromą bei slovaką Igorį Zelenay. Mačas truko 1 val. 17 min. Pusfinalyje lietuvio ir ruso duetas žais su turnyro favoritais argentiniečiais Guillermo Duranu ir Andresu Molteniu. Patekdami į pusfinalį, R. Berankis ir A. Kuznecovas užsitikrino 2740 eurų ir po 45 ATP dvejetų reitingo taškus. Turnyro prizų fondą sudaro 127 tūkst. eurų. Primename, kad vienetų varžybų aštuntfinalyje R. Berankis (164 vieta ATP reitinge) 2:6, 1:6 pralaimėjo 35-erių prancūzui Nicolas Mahut (115-oji pasaulio raketė).