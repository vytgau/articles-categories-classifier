Benjaminas Viluckis gimė 1961 m. kovo 20 d. Klaipėdoje. 1979-1994 metais – Lietuvos lengvosios atletikos rinktinės narys. 1981-1983, 1986-1988 ir 1991-1994 metais nugalėjo Lietuvos čempionatuose. 1986 metų SSSR čempionate iškovojo aukso, o 1987 metais – sidabro medalius. 1992 metais Benjaminas Viluckis dalyvavo olimpinėse žaidynėse Barselonoje. Dešimt kartų gerino Lietuvos kūjo metimo rekordą: nuo 69.84 m 1980 metais iki 82.24 m 1986 metais, šis rekordas nepagerintas iki šiol. Du kartus buvo įtrauktas į prestižinius „Track and Field News“ pasaulio sezono dešimtukus: 1986 metais – penkta vieta, 1987 metais – aštunta vieta. Ilgametis Klaipėdos miesto lengvosios atletikos federacijos prezidentas. Pastaruoju metu B. Viluckis dirbo verslo srityje.