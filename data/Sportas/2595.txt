Pradėjęs karjerą „Formulėje-1“, britas iš Didžiosios Britanijos persikėlė gyventi į Šveicariją ir Monaką. Sportininkas 2013 m. už 16,5 mln. svarų sterlingų įvairioms kelionėms įsigijo privatų keleivinį reaktyvinį lėktuvą „Bombardier CL605 Challenger“. „Paradise papers“ dokumentuose nurodoma, jog pasinaudojęs keliomis kompanijomis, „Stealth Aviation Limited“, „Stealth Limited“ ir BRV, britas vengė sumokėti 3,27 mln. svarų sterlingų (3,7 mln. eurų) mokesčių. Bet kuriam privačiam reaktyviniam lėktuvui, kuris įsigyjamas už Europos Sąjungos ribų, yra taikomas 20 proc. PVM mokestis. Kitoks įstatymas yra taikomas tuo atveju, jei lėktuvas naudojas tik verslo skrydžiams. Bet dokumentai atskleidžia, kad nemaža dalis L. Hamiltono skrydžių nėra susiję su darbu. O nuotraukos socialiniame tinkle „Instagram“ patvirtina, jog britas privatų lėktuvą dažnai naudoja atostogų metu. Šiemet L. Hamiltonas buvo paskelbtas turtingiausiu Didžiosios Britanijos sportininku. Brito turtas įvertintas 131 mln. svarų sterlingų. Daugiau F-1 naujienų skaitykite čia.