Pirmąją finalinių varžybų dieną „Prekyba-Parama“ 3-0 (25:7, 25:15, 25:18) nugalėjo Gargždų SC ekipą. Kitame susitikime Vilniaus universitetas 3-0 (25:23, 31:29, 25:16) įveikė Vilniaus „Western Union“ tinklininkes. Antrąją dieną tikra drama vyko tarp Vilniaus universitetų ir Gargždų ekipos. Mačą po penkių setų kovos 3-2 (25:13, 19:25, 25:15, 17:25, 15:8) laimėjo Vilniaus universiteto komanda. Antrąją pergalę šventė iš alytiškės, kurios 3-0 (25:12, 25:17, 25:17) įrodė pranašumą prieš „Western Union“ klubą. Taurės laimėtojos sprendėsi paskutinę dieną rungtynėse tarp Vilniaus universiteto ekipos ir „Prekybos-Paramos“. Kovų Baltijos lygoje užgrūdintos „Prekybos-Paramos“ tinklininkės iškovojo pergalę 3-0 (25:16, 25:21, 25:22) ir pirmą kartą istorijoje kėlė į viršų nugalėtojų taurę. „Labai džiaugiamės laimėjusios šią taurę. Esame laimingos ir smagu vien dėl to, kad tokio apdovanojimo Alytaus komanda dar nėra turėjusi. Sunkiausios rungtynės bus paskutinę dieną, kuomet kovojome dėl aukso medalių. Visos merginos jau jautė nuovargį, todėl sunku buvo demonstruoti savo įprastą žaidimą. Darėme daugiau klaidų, bet iš esmės viskas pavyko gerai“, – po turnyro kalbėjo Alytaus komandos kapitonė Tautvilė Grinkevičiūtė. Viena komandos lyderių pabrėžė, kad visada smagu yra žaisti namų aikštėje. Tas irgi prisidėjo prie pergalės. „Kaip sakoma, savos sienos padeda“, – pridūrė T. Grinkevičiūtė. Trečiąją vietą LTF Moterų taurės turnyre užėmė „Western Union“ ekipa. Ji 3-1 (21:25, 25:12, 25:17, 25:11) įveikė ketvirtoje pozicijoje likusią Gargždų SC komandą. Kitą savaitgalį Raseiniuose vyks LTF Vyrų taurės finalinio ketverto turnyras. Dėl titulo kausis Raseinių „Norvelita“, Šiaulių „Elga-Master Idea-SM Dubysa“, Marijampolės „Sūduva“ ir Klaipėdos „Amber Queen“.