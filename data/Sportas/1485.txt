Į ketvirtą iš eilės Ispanijos taurės titulą nusitaikiusios „Barcelonos“ marškinėlius ketvirtadienį pirmą kartą oficialiose rungtynėse apsivilko naujokas Philippe Coutinho. Be ketvirtadienio rungtynėse patausoto Marc-Andre ter Stegeno vartuose „Barcelona“ gana anksti susikrovė dviejų įvarčių persvarą. 9-ą minutę mačo įvarčių sąskaitą atidarė Luisas Suarezas, o 25-ą minutę įvarčių skaičių „Barcos“ naudai padvigubino Lionelis Messi. „Camp Nou“ stadione dvikovą stebint 80 tūkst. sirgalių 68-ą minutę debiutavo ir „Barcelonos“ naujokas Ph. Coutinho. Brazilas prieš beveik tris savaites į Katalonijos sostinę persikėlė iš „Liverpool“ klubo. 🔴🔵 @Phil_Coutinho on his Barça debut against Espanyol #CopaBarça pic.twitter.com/hZRQIg0afr— FC Barcelona (@FCBarcelona) January 26, 2018  „Copa del Rey“ pusfinalį „Barcelona“ pasiekia jau aštuntus metus iš eilės. Ispanijos čempionato lyderiai taurės turnyrą per visą istoriją yra laimėjusi 29-is kartus. Šiame etape taip pat žais „Sevilla“, „Valencia“ ir staigmeną pateikusi „Leganes“ komanda, eliminavusi „Santiago Bernabeu“ stadione žaidusius Madrido „Real“ futbolininkus. „Camp Nou“ stadione buvo padėkota Javierui Mascherano. „El Jefecito“ sirgaliai plojo už sunkų darbą ir atsidavimą pastaruosius 7,5 metų, per kuriuos argentinietis laimėjo 18 titulų ir gindamas „Barcos“ klubo spalvas sužaidė 334 rungtynes. #ThankYouMasche 14 reasons not to forget @Mascherano 🔵🔴 pic.twitter.com/HMErzR97y1— FC Barcelona (@FCBarcelona) January 24, 2018 J. Mascherano ant aikštės vejos žengė su trim savo vaikais, o garbės koridorių suformavo komandos draugai. How Camp Nou said #ThankyouMasche 🔵🔴 pic.twitter.com/hVmKWZZDpg— FC Barcelona (@FCBarcelona) January 25, 2018