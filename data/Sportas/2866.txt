Maskvoje vykstančiame Kremlin Cup“ vienetų varžybų pirmajame rate 30-metė Rusijos tenisininkė, kuri pasauliniame reitinge užima 57-ą vietą, 6-7 (3-7), 4-6 nusileido slovakei Magdalenai Rybarikovai (WTA-26). Praėjusį sekmadienį M. Šarapova iškovojo pirmąjį savo titulą po diskvalifikacijos, kai „Tianjin Open“ turnyro finale 7:5, 7:6 palaužė Baltarusijos tenisininkę Ariną Sabalenką. Rusė dėl dopingo diskvalifikacijos nežaidė 15 mėnesių. Paskutinį trofėjų buvusi pirmoji pasaulio raketė buvo iškovojusi dar 2015 metų gegužę. Kremliaus taurės turnyro prizų fondą sudaro beveik 746 tūkst. JAV dolerių.