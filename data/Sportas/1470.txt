Kaip ir praėjusiose rungtynėse lietuviai pademonstravo kokybišką žaidimą gynyboje, bet pristigo produktyvumo savo atakose. Pagrindinis rungtynių laikas baigėsi be įvarčių, tad buvo mušami vienuolikos metrų baudiniai. Juose Lietuvai pavyko pirmauti 4:3, bet vėliau nesėkmingi Ernesto Andriušio ir Roko Rasimavičiaus smūgiai sutrukdė komandai pasiekti pergalę – islandai triumfavo 5:4. Šeštadienį Lietuvos laukia paskutinis turnyro mačas. 13 val. 15 min. Lietuvos laiku Antano Vingilio auklėtiniai mes iššūkį Moldovai. Rungtynių statistika: Lietuva U-18 – Islandija U-18 0:0 (0:0, po baudinių serijos 4:5) Minsko futbolo maniežas, 240 žiūrovų Įspėti: 62 min. R. Rasimavičius (Lietuva), 70 min. E. Dusevičius (Lietuva). Lietuva: Povilas Survila, Egidijus Dusevičius, Matas Dedura, Rokas Rasimavičius, Deimantas Kontenis, Tomas Kačerauskas (41 min. Valdas Paulauskas), Vilius Piliukaitis, Karolis Žebrauskas (54 min. Mantas Petrikas), Lukas Juodkūnaitis, Simonas Vasiljevas, Ernestas Andriušis. Atsargoje: Kajus Urbietis, Marjanas Isajevas, Benediktas Butler. 