Po vasaros perėjimų lango Utenos ekipos garbės nebegins šie legionieriai: danas Casperas Bruunas, ukrainietis Mykola Veručką, japonas Takuya Matsunaga, baltarusis Aleksandras Kuhanas, Serbijos ir Švedijos pilietybes turintis Dejanas Garacą ir slovėnas Rokas Štrausas. „Utenis“ atsisveikino ir su trim ilgamečiais žaidėjais iš Lietuvos – komandos kapitonu Aurimu Tručinsku gynėju Gabrieliumi Zagursku ir vartininku Pavelu Leusu. Permainų priežastys neskelbiamos. „Utenis“ dėkoja visiems žaidėjams už jų darbą klube ir linki sėkmės tolesnėje jų karjeroje, – rašoma komandos pranešime. Lietuvos futbolo A lygos čempionate „Utenis“ po 16 turų yra surinkęs 17 taškų ir užima penktą vietą aštuonių komandų turnyre. Uteniškiai yra iškovoję 4 pergales, 5 kartus sužaidę lygiosiomis ir patyrę 7 pralaimėjimus (įvarčių santykis – 11:22). Per pastaruosius penkis turus „Utenis“ negalėjo iškovoti pergalių – 3 lygiosios ir 2 pralaimėjimai. Birželio 27 d. „Utenis“ atsisveikino su Ukrainos futbolo specialistu Olegu Boičišinu. Sporto direktoriumi tapusio O. Boičišino užduotis buvo sukurti Utenoje futbolo piramidę nuo vaikų akademijos iki profesionalios komandos, žaidžiančios aukščiausioje lygoje. 2016-ų vasarą jis tapo Utenos ekipos vyriausiuoju treneriu ir padėjo išsaugoti „Uteniui“ vietą A lygoje. Vėliau O. Boičišinas vėl asistavo vyriausiesiems treneriams, o šių metų pavasarį, kuomet komandą paliko Zvezdanas Miloševičius, laikinai vėl tapo buvo stojęs prie „Utenio“ vairo.