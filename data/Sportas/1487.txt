„Džiaugiuosi, kad „United“ taip jaučia ir pasitiki, kad esu tinkamas treneris šiam didžiam klubui, – kalbėjo J. Mourinho. – Noriu padėkoti savininkams ir klubo vadovui Edui Woodwardui“. Portugalas prie „raudonųjų velnių“ vairo stojo 2016-ų metų gegužę, iš karto po to, kai buvo atleistas Louisas van Gaalas. J. Mourinho pirmąjį sezoną laimėjo su komanda EFL taurę ir Europos lygą., Šį sezoną „Manchester United“ rikiuojasi antroje vietoje „Premier“ lygoje, iš karto už beveik nepralaiminčio „Manchester City“ klubo. J. Mourinho auklėtiniai taip pat dar varžosi UEFA Čempionų lygoje ir FA taurėje. „Mes iškėlėme sau labai aukštą kartelę – laimėti tris trofėjus per vieną sezoną. Tačiau tokius iššūkius turėjo visos mano treniruotos komandos“, – tęsė strategas. Great news, boss! 👍 pic.twitter.com/VcvsR9MUrh— Manchester United (@ManUtd) January 25, 2018  „Klojame pamatus tobulai ir sėkmingai Mančesterio ekipos ateičiai. Myliu savo žaidėjus ir džiaugiuosi, kad kartu dirbsime ateinančius trejus metus“, – sakė jis. E. Woodwardas gyrė J. Mourinho išskirtinį darbą ir profesionalumą bei jaunų talentų įtraukimą į klubą. „Jis atnešė energijos ir suteikė prasmės viskam, ką darė. Tikiu, kad tai atneš gerus rezultatus klubui ir fanams“, – tikino klubo vadovas. We are delighted to announce Jose Mourinho has signed an extension to his contract with #MUFC. Club statement: https://t.co/vbGhXWbjcA pic.twitter.com/PcprzUIYfI— Manchester United (@ManUtd) January 25, 2018 Prieš pasirašant sutarties pratęsimą J. Mourinho gyrė Alexį Sanchezą, ką tik atvykusį iš Londono „Arsenal“ komandos. Portugalo nuomone, čilietis persikėlė iš „fantastiško į klubą-gigantą“. A. Sanchezas aikštėje su „Manchester United“ marškinėliais gali pasirodyti jau penktadienį FA taurės rungtynėse. Opinion: Europe has reason to fear #MUFC and @Alexis_Sanchez. ➡️ https://t.co/r9tZvYHKOu pic.twitter.com/YbkL7lz687— Manchester United (@ManUtd) January 25, 2018