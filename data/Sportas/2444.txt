Pergalę 2:1 (1:1) iškovojo aikštės šeimininkai „VfB Stuttgart“ futbolininkai. 5 min. pasižymėjo Chadrac Akolo, o 45 min. rezultatą išlygino Maximilianas Philippas, kuris pataisė netikslų Andre Schurrle smūgį nuo 11 m žymos. Po pertraukos 51 min. Josipas Brekalo vėl išvedė „VfB Stuttgart“ ekipą į priekį, o pergalingą pranašumą šeimininkai išsaugojo iki mačo pabaigos. Sezono pradžioje pirmavęs Dortmundo klubas patyrė trečią nesėkmę iš eilės, o paskutinį kartą pergale džiaugėsi prieš pusantro mėnesio, kai rugsėjo gale 2:1 įveikė „Augsburg“ komandą. Šiuo metu „Borussia“ su 20 taškų kol kas dar užima trečią vietą, tačiau po šio turo Dortmundo klubą gali aplenkti būrys artimiausių konkurentų. „VfB Stuttgart“ ekipa po pergalės savo sąskaitoje turi 16 taškų ir pakilo į 11-tą vietą. Čempionate pirmauja nugalėtojų titulą ginantis Miuncheno „Bayern“ (26 taškai), antroje pozicijoje žengia „RB Leipzig“ ekipa (22). FULL TIME! The three points are staying in Stuttgart 🐊 #VfBBVB pic.twitter.com/9Ym13NWWPp 