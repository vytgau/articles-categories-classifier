Pasaulio rekordą užfiksavusi tituluota prancūzų pora laimėjo jau ketvirtąjį Europos čempionatą iš eilės.  Antrąją ir trečiąją vietas užėmė Rusijos duetai - Jekaterina Bobrova ir Dmitrijus Solovjovas (187,13 tšk.) bei Aleksandra Stepanova ir Ivanas Bukinas (184,86 tšk.). Lietuvos atstovai Guostė Damulevičiūtė ir Deividas Kizala trumpojoje programoje penktadienį buvo 24-i ir baigė savo pasirodymą. Varžybas pradėjo 30 porų. Laisvąją programą šeštadienį atliko 20 duetų.