Anot Lietuvos biatlono federacijos atstovo spaudai Roberto Trakio, abi lietuvės prieš varžybas minėjo, kad norėtų patekti į persekiojimo varžybas. Tą būtų garantavusi pozicija pirmame 60-tuke. Arčiausiai savo tikslo liko Diana. Biatlono varžybų moterų 7,5 km sprinto lenktynėse D. Rasimovičiūtė užėmė 65-ąją vietą, o N. Kočergina liko 80-a. Pirmą kartą olimpine čempione tapo 24-erių metų vokietė Laura Dahlmeier. Be klaidų šaudžiusi ir baudos ratų išvengusi vokietė finišavo per 21 min. 6,2 sek. Sidabro medalis atiteko norvegei Martei Olsbu (+24,2 sek.; 1 baudos ratas), bronzos – čekei Veronikai Vitkovai (+25,8 sek.; 1). Net penktosiose olimpinėse žaidynėse dalyvaujanti D. Rasimovičiūtė turėjo įveikti vieną baudos ratą ir nugalėtojai pralaimėjo 2 min. 54,6 sek. 33-ejų metų D. Rasimovičiūtė 2002 metų olimpinių žaidynių biatlono sprinte buvo 66-a, 2006 m. – 18-a, 2010 m. – 25-a, o 2014 m. – 51-a. 32-ejų metų olimpinių žaidynių debiutantė N. Kočergina šaudykloje suklydo net penkis kartus ir čempionei pralaimėjo 4 min. 10 sek. Varžybose dalyvavo 87 biatlonininkės. Vienai trūko taiklumo, kitai – greičio Nors olimpinę biatlono trasą kaustė 9 laipsnių šaltis ir stingdė galingas vėjas, lietuvių debiuto Pjongčango žaidynėse blynas gavosi pridegęs. „Šalta“, – po moterų biatlono 7,5 km sprinto finišo teįstengė pasakyti socialių mokslų daktarė N. Kočergina. Olimpinių žaidynių debiutantė nepataikė lygiai pusės iš dešimties šūvių ir liko vos 80-ta tarp 87 dalyvių. Jau penktose olimpinėse žaidynėse dalyvaujanti D. Rasimovičiūtė buvo daug taiklesnė – tik vienas jos šūvis skriejo pro šalį. Tačiau patyrusiai biatlonininkei trasoje labai trūko greičio ir ji užėmė tik 65-ąją vietą ir liko už persekiojimo lenktynių borto – šiose varžysis 60 sportininkių. „Protokolų dar nemačiau, reikės juos išanalizuoti. Bet greičio tikrai norėjosi didesnio“, – neslėpė biatlonininkė. Abiejų Lietuvos biatolininkių Pjongčange dar laukia po vieną startą – vasario 14 d. vyksiančios asmeninės 15 km lenktynės. Sekmadienį Alpensia biatlono centre varžybas pradės vyrai, kovosiantys 10 km sprinte. Čia startuos ir du lietuviai: Vytautas Strolia ir Tomas Kaukėnas. – Kas buvo sunkiausia trasoje?, – po finišo sportas.info paklausė D. Rasimovičiūtės. – Kažko neišskirsiu. Tiesiog nebuvo greičio. – Kaip pati jautėtės? – Neslėpsiu, mano savijauta nėra superinė. – Prieš varžybas biatlonininkai išbandė naują strategiją – Pietų Korėjoje gyvate gyvenate Europos laiku, o ne vietos. Ar pasiteisino tokia taktika? – Tik mūsų vaikinai čia gyvena Europos laiku. O mes gal tik pusiau. Einame miegoti vėliau. – Ar yra tekę anksčiau tokiame šaltyje lenktyniauti? – Yra, bet vėjas čia buvo persmelkiantis iki kaulų. Trasoje jautėsi, kad raumenys sunkiai dirbo. Nėra patirties startuoti tokiame šaltyje. – Ką galvojate apie rytojaus vaikinų startą? Gal ką jiems patarsite? – Reikia nežiūrėti į nieką, į tą vėją, dirbti šaudykloje savo darbą ir viskas turi būti gerai. – Vasario 14 d. startuosite asmeninėse lenktynėse. Ką keisite lyginant su sprintu? – Žiūrėsime. Savijauta nebuvo labai gerai. Su treneriu analizuosime, tarsimės.  Tai vienintelis lietuvių startas šeštadienį. Sekmadienį Alpensia biatlono centre prie olimpinių varžybų starto linijos stos biatlonininkai Tomas Kaukėnas ir Vytautas Strolia, olimpines žaidynes pradės ir slidininkas Mantas Strolia. Vasario 11 d., 8.15-10.10 val. – 15 km + 15 km masinis startas. Mantas Strolia (slidinėjimas) Vasario 11 d., 13.15-14.55 val. – sprintas 10 km. Tomas Kaukėnas ir Vytautas Strolia (biatlonas)