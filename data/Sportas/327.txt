Lemiamame penktajame susitikime Laurynas Grigelis 5:7, 2:6 turėjo pripažinti Emilio Ruusuvuori pranašumą. Grigelis ATP reitinge užima 251-ąją vietą, o 19-metis jo varžovas – 592-ąją. Suomijos rinktinė lietuvius nugalėjo 3-2, vieninteles pergales mūsiškiams iškovojo Ričardas Berankis. L. Grigelis Helsinkyje vykusiose varžybose pergalės skonio nepatyrė. 26-erių lietuvis pralaimėjo ne tik E. Ruusuvuori, bet ir Harri Heliovaarai, kuriuos R, Berankis įveikė. Antroji Lietuvos raketė kartu su Luku Mugevičiumi pralaimėjo ir dvejetų akistatą. Lietuvos rinktinę nugalėję suomiai iškovojo galimybę kautis dėl patekimo į I-ąją Europos/Azijos zonos grupę.