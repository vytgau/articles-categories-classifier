Genujos mieste fiasko patyrė čempionai Turino „Juventus“, kurie tik paskutiniosiomis minutėmis išvengė visiško pažeminimo. Beviltiškai atrodę Massimiliano Allegri auklėtiniai 79-ąją minutę atsilikinėjo net 0:3, tačiau sugebėjo įmušti du paguodos įvarčius ir pralaimėti 2:3. Per pridėtą laiką 11 metrų baudinį realizavo Gonzalo Higuainas, o netrukus dvyliktąjį įvartį šį sezoną pelnė Paulo Dybala. Šiame mače „Juventus“ vertėsi be Gianluigi Buffono. Lygiai prieš 22 metus profesionalų futbole debiutavusiam veteranui leista atsigauti po sukrėtimo Italijos rinktinėje. Likusi be pagrindinio vartininko, „senoji senjora“ krito į trečiąją „Serie A“ vietą, nes galimybe ją aplenkti pasinaudojo Milano „Inter“. Mauro Icardi dublis leido Luciano Spalletti kariaunai 2:0 įveikti „Atalanta“ futbolininkus bei su 33 taškais palikti „Juventus“ už nugaros. „Serie A“ Rezultatai: „Crotone“ 0 – 1 „Genoa“ „Benevento“ 1 – 2 „Sassuolo“ „Spal“ 1 – 1 „Fiorentina“ „Sampdoria“ 3 – 2 „Juventus“ „Torino“ 1 – 1 „Chievo“ „Udinese“ 0 – 1 „Cagliari“ „Inter“ 2 – 0 „Atalanta“ Turnyrinė lentelė: (vieta, komanda, rungtynės, pergalės, lygiosios, pralaimėjimai, įvarčių santykis, taškai)  Tuo metu Vokietijos futbolo čempionate šansu kilti į antrąją vietą namuose pasinaudojo Gelzenkircheno „Schalke“. Franco Di Santo ir Guido Burgstallerio tikslūs smūgiai 2:0 palaužė „Hamburg“ ir leido Gelzenkircheno ekipai pasivyti „Leipzig“.  „Bundeslyga“ „Schalke“ 2 – 0 „Hamburg“ „Werder“ 4 – 0 „Hannover“