K. Rudžionis rinktinės vyriausiuoju treneriu dirbo nuo 2012 metų pabaigos. Paskutiniu jo pasirodymu rinktinėje buvo lankomumo rekordą pagerinęs Europos Futsal (salės futbolo) čempionato atrankos turnyras Vilniuje. „Susiklosčius tam tikroms nepalankioms aplinkybėms, turiu priimti skaudų ir labai sunkų sprendimą. Turėjau kažko atsisakyti. Tai yra tik mano asmeninis sprendimas“, - apie pasitraukimą rašė K. Rudžionis. Lietuvos futbolo federacija dėkoja K. Rudžioniui už didelį atsidavimą treniruojant rinktinę ir bei linki sėkmės ateities darbuose.