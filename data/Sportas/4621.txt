Toks sprendimas buvo priimtas liepos 11-ą dieną per Tarptautinio olimpinio komiteto (TOK) sesiją Lozanoje (Šveicarija). Anksčiau surengti 2024-ų žaidynes pretendavo Hamburgas (Vokietija), Budapeštas (Vengrija), Roma (Italija), Paryžius ir Los Andželas. Tik du paskutiniai miestai patvirtino savo paraiškas toliau dalyvauti rinkimuose. TOK sesijoje ir buvo nutarta leisti surengti 2024 ir 2028 metų olimpiadas arba Paryžiui, arba Los Andželui. Koks miestas taps kurių žaidynių sostine paaiškės per rinkimus Limoje (Peru). Tikimasi, kad ten pavyks taip susitarti: jei vienas miestas laimi 2024 žaidynes, kitam atitenka 2028 olimpiada. 2017 metų rugsėjo 13-ą dieną Limoje vyks TOK 131-a sesija. Abi pretendentės labiau norėtų rengti 2024 metų žaidynes. Jei TOK, Paryžiaus ir Los Andželo miestų vadovams bei Prancūzijos ir JAV olimpiniams komitetams nepavyks susitarti, rugsėjį bus išrinkta tik 2024 metų sostinė. Paryžius olimpinių žaidynių sostine pastarąjį kartą buvo 1924 metais, o Los Andžele olimpiada vyko 1984-ais. Artimiausios vasaros žaidynės 2020 metais bus surengtos Japonijos sostinėje Tokijuje.