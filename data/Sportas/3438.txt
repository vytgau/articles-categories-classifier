Britų miego ekspertas Nickas Littlehales su C. Ronaldo dirba jau ketverius metus ir futbolininko miego įpročius derina taip, kad šio sportinių rezultatų kreivė nuolat kiltų aukštyn. N. Littlehalesas prabilo apie sportininko poilsio receptą. Vietoje aštuonių valandų nepertraukiamo miego naktį C. Ronaldo padalina jį į penkias dalis po 90 minučių per visą dieną. Miega jis tik embriono pozoje ir šviežiuose pataluose. Tam yra priežastis. Britų specialistas tiki, kad tradicinis aštuonių valandų miegas veda prie nenatūralaus ritmo. Anot jo, laikas tarp 13 iki 15 valandų yra pats neproduktyviausias. Tiesa, C. Ronaldo šeštadienį būtent tokiu laiku turi rodyti geriausius savo sugebėjimus. Europos čempionas taip pat laikosi dar vienos svarbios taisyklės – iki miego likus pusantros valandos vengia bet kokios elektroninės technikos. Nesvarbu, ar tai būtų televizorius, kompiuteris, planšetė ar išmanusis telefonas – viskas uždaroma ir padedama į šoną. C. Ronaldo susidomėjo miego atnešama nauda, kai 2013 metais treneris Carlo Ancelotti pakvietė N. Littlehalesą prisidėti prie Madrido „Real“ trenerių štabo. Britų specialistas konsultuoja jau 20 metų. Jis išgarsėjo, kai paprašytas tuometinio „Manchester United“ trenerio Alexo Fergusono padėjo išspręsti Gary Pallisterso nugaros skausmų problemą. Nuo to laiko pradėjo dirbti su garsiais sportininkais. Tarp jų yra futbolininkas Michaelas Essienas, buvusi teniso žvaigždė Pete'as Samprasas, olimpiniai čempionai dviratininkai Jasonas ir Laura Trott. Kaip sėkmės ženklą C. Ronaldo neseniai įsigijo stilingą ir prabangų „Ferrari“ automobilį. Užsienio žiniasklaida tvirtina, kad naujasis pirkinys Madrido „Real“ žvaigždei galėjo kainuoti apie 500 tūkst. JAV dolerių. Arrived 👌👌👌 A post shared by Cristiano Ronaldo (@cristiano) on Sep 6, 2017 at 3:50am PDT 