Buvusiam pasaulio čempionato prizininkui buvo 35-eri metai. 2015 metų planetos pirmenybėse jis iškovojo bronzos medalį greitojo nusileidimo rungtyje. Jis dalyvavo 2014 metų žiemos olimpinėse žaidynėse Sočyje ir buvo realus kandidatas patekti į kitų metų olimpines žaidynes Pjongčange (Pietų Korėja). Kaip praneša Prancūzijos slidinėjimo federacija, D. Poissonas Kanadoje ruošėsi pirmiesiems pasaulio taurės etapams Šiaurės Amerikoje. Pranešama, kad D. Poissonas žuvo dėl daugybės traumų, kurias patyrė, kai po nesėkmingo nusileidimo suplėšė apsauginį tinklą bei trenkėsi į medį. Atvykę medikai galėjo tik konstatuoti sportininko mirtį.