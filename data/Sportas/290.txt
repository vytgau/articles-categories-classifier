Į UEFA Čempionų lygos pusfinalį patekusioje ir triumfuojančioje Romoje laisvę emocijoms davė ir milijonierius J. Pallotta. 60-metis italų kilmės amerikietis prieš „Barceloną“ 3:0 pasiektą pergalę šventė komandos fanų apsuptyje ir jų akivaizdoje įšoko į miesto fontaną. Maudytis Romos istoriniuose baseinuose yra uždrausta – už tokį elgesį numatyta 500 eurų bauda. Kadangi įrašas su šuoliu į baseiną paplito socialiniuose tinkluose, J. Pallotta nusprendė viešai atsiprašyti Romos merės Virginios Raggi ir pareiškė, kad sumokės baudą už savo elgesį „Piazza del Popolo“ aikštėje. Pranešama, kad J. Pallotta asmeniškai skambino Romos merei ir atsiprašė dėl savo elgesio bei paprašė asmeninės audiencijos. Prezidentas toliau veda derybas dėl naujo futbolo stadiono Romoje statybų. Multimilijonieriui J. Pallottai priklauso ne tik dalis Romos futbolo klubo akcijų. Jis yra ir vienas iš NBA žaidžiančio Bostono „Celtics“ klubo savininkų. UNBELIEVABLE! Roma president Pallotta throwing himself in the fountain surrounded by fans! pic.twitter.com/tqSnehrMbp— Tancredi Palmeri (@tancredipalmeri) April 10, 2018 