Vėjui blaškant po parko teritoriją palapines, informacinius ženklus ir kitokią įrangą, nesunkiai nukentėjo 13 žaidynių personalo narių ir trys žiūrovai. Kompleksas, kuriame įsikūrusios keturios ledo arenos, trečiadienį buvo uždarytas lankytojams, o visuomenė paraginta neiti į lauką. Ketvirtadienį vėjas aprimo. „Į orą buvo pakeltos kai kurios įrangos ir tvirtinimo detalės“, – sakė žaidynių organizacinio komiteto atstovas. Jis pridūrė, kad buvo apgadinta 60 palapinių ir nugriauta 120 tvorų. „Vėjas blaškė informacinius ženklus, todėl turėjome juos geriau pritvirtinti“, – sakė komiteto atstovas. Pasak jo, medikai dėl nesunkių nubrozdinimų suteikė pagalbą 16 žmonių. Visi nukentėjusieji buvo paleisti namo. Smarkus vėjas labai sutrikdė žaidynių programą, nes teko atidėti dvejas slidinėjimo ir vieną biatlono rungtį. Ketvirtadienį žaidynės vyksta pagal numatytą tvarkaraštį. 