Vokietis „Rogers Cup“ finale R. Federerį (ATP-3) pranoko 6:3, 6:4, iškovojo antrąjį karjeroje „Masters 1000“ titulą ir savo pergalių seriją pratęsė iki 10-ies. Tuo metu antrą jaunystę išgyvenančiam 36-erių šveicarui tai buvo vos trečioji nesėkmė šiais metais per 38 mačus. Be pagrindinio prizo A. Zverevui dar atiteko 1000 ATP taškų, kurie leido jam pirmadienį naujai paskelbtame reitinge pakilti iš aštuntos į septintą poziciją, ir 894 585 JAV dolerių. Fede turėjo tenkintis 600 reitingo taškų ir 438 635 JAV dolerių čekiu.